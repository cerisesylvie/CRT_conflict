Consiglio Regionale della Valle d'Aosta - Oggetto del Consiglio n. 2655 del 13 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2655 del 13 luglio 2023 - Resoconto
OGGETTO N. 2655/XVI - Interpellanza: "Adozione del
disciplinare per il conferimento a tempo determinato degli
incarichi dirigenziali a soggetti esterni".
Marguerettaz (Presidente) -
Iniziamo con le
interpellanze: punto n. 47 all'ordine del giorno. Per la
presentazione, la parola va al collega Aggravi.
Aggravi (LEGA VDA)
- L'interpellanza sfrutta l'occasione
di un bando, che è stato pubblicato tempo fa per identificare una
figura esterna rispetto all'organizzazione, e pone tre domande.
La prima domanda chiede quali siano le motivazioni che hanno
portato all'adozione del disciplinare approvato con deliberazione
della Giunta regionale 635 del 5 giugno 2023 - soltanto nel giugno
2023 -, rispetto invece alle modifiche apportate alla normativa di
riferimento già a partire dal dicembre 2021.
Faccio un piccolo passo indietro: nelle premesse si vanno a
richiamare alcune modifiche che sono state fatte alla legge 22, che
è la legge madre, ne abbiamo anche parlato ieri, dell'articolazione
regionale e, appunto la legge regionale 35/2021.
In particolare, si parlava dell'articolo 9 della legge 35,
contenente le disposizioni in materia di comparto pubblico,
all'interno del quale si andavano a cambiare le previsioni che
riguardavano l'individuazione di qualifiche personali che non erano
rinvenibili all'interno dell'Amministrazione.
Con la prima domanda si vuole capire perché una modifica fatta
nel 2021 vede poi una declinazione più puntuale, più dettagliata,
più definita e con tutti i crismi, arrivare nel giugno 2023; sto in
particolare parlando dell'allegato alla deliberazione che ho
richiamato: "Disciplina per il conferimento a tempo determinato
degli incarichi dirigenziali di secondo livello a soggetti
esterni".
La seconda domanda chiede sulla base di quale procedura siano
stati assegnati gli incarichi dirigenziali oggi ricompresi tra
quelli interessati dal nuovo disciplinare nel periodo intercorso
tra le modifiche normative, quindi quelle del dicembre 2021 e
l'adozione di quest'ultimo.
In sintesi: abbiamo fatto delle modifiche a dicembre 2021, dal
2021 ad oggi ci troviamo questo disciplinare solo nel giugno 2023.
Come abbiamo gestito nell'intermezzo, fino a che non è arrivato il
disciplinare, le assegnazioni?
La terza domanda: quali effetti e quale procedura venga posta in
essere nel caso in cui i controlli previsti dall'articolo 9 del
disciplinare evidenzino irregolarità, ovvero cause di impedimento
al conferimento dell'incarico.
All'interno del disciplinare giustamente c'è tutta una serie di
previsioni, tra cui anche il presupposto dell'attivazione della
disciplina, l'avviso di pubblicità esterna, le modalità e i termini
di pubblicazione dell'avviso, ossia tutta una serie di requisiti di
giusta trasparenza.
L'articolo 9 dice che nel conferimento degli incarichi, gli
incarichi di secondo livello a soggetti esterni, sono conferiti
dalla Giunta sulla base della proposta dell'amministratore e del
coordinatore di riferimento, previa verifica da parte dei
competenti uffici del Dipartimento personale ed organizzazione
della veridicità delle dichiarazioni rese da soggetto individuato
dall'incarico.
In questo, il comma 2 dice per l'appunto che gli uffici
competenti del Dipartimento personale e organizzazione effettuano i
controlli, di cui ho appena letto il comma, verificando la
sussistenza dei requisiti generali per l'assunzione del pubblico
impiego, l'assenza di situazioni in conformità e quant'altro. Però
mi chiedo: se questi controlli hanno un esito positivo, cioè che
purtroppo non sono a favore del soggetto, che cosa succede? Lo
chiedo perché non ho trovato all'interno del disciplinare
un'indicazione precisa; questo forse è un mio scrupolo, però volevo
portarlo come contributo a quest'iniziativa, nel senso che comunque
sia, se c'è un punto di controllo, nel caso in cui ci sia una
verifica che dà un esito positivo (cioè che si identifica
un'infrazione o un qualcosa che non torna rispetto a quello che è
stato dichiarato), che cosa succede?
Presidente -
Per la risposta, la parola al presidente
Testolin.
Testolin (UV) -
Per quanto riguarda la prima domanda,
dovendo procedere con l'affidamento di incarichi a soggetti esterni
a seguito della recente revisione della micro organizzazione e
dovendo dare applicazione alla previsione introdotta dal comma 5bis
dell'articolo 20 della l.r. 22/2010, inserito dalla legge di
stabilità per l'anno 2022, entrata in vigore il primo gennaio 2022,
è emersa la necessità di regolare preliminarmente, con apposita
disciplina, la procedura ad evidenza pubblica introdotta dal citato
comma 5bis.
Dalla data di entrata in vigore della novella legislativa, non
era più stato avviato alcun procedimento per il conferimento di
incarichi a soggetti esterni e quindi è questa la prima volta in
cui si dà attuazione alla suddetta previsione normativa.
Gli incarichi ai soggetti esterni attualmente in essere,
infatti, sono stati tutti conferiti nell'anno 2021 prima
dell'entrata in vigore del comma 5bis ed anche l'ultimo, conferito
formalmente dalla Giunta regionale nel febbraio 2022, concludeva un
iter avviato già a partire dal giugno del 2021.
Veniamo alla seconda domanda, cioè sulla base di quale procedura
siano stati assegnati gli incarichi dirigenziali oggi ricompresi
tra quelli interessati dal nuovo disciplinare del periodo
intercorso tra le modifiche normative apportate dal dicembre 2021 e
l'adozione di quest'ultimo. Fino al 2021 gli incarichi dirigenziali
a soggetti esterni venivano affidati, su proposta dell'Assessore o
del coordinatore di riferimento, previa verifica, da parte dei
competenti uffici del Dipartimento personale e organizzazione, del
possesso dei requisiti previsti dall'articolo 20 comma 5
dell'articolo 21 comma 2, dell'articolo 22 comma 4, della l.r.
22/2010, relativamente ai limiti quantitativi di detti incarichi,
ai titoli di studio e all'esperienza professionale.
Per quanto riguarda invece il quesito numero 3, qualora dai
controlli dovessero emergere cause di impedimento al conferimento
dell'incarico, le stesse saranno segnalate all'Assessore e
coordinatore proponenti, che provvederanno ad indicare un altro
nominativo tra quelli della rosa di soggetti ritenuti idonei
fornita dalla Commissione.
In caso di dichiarazione mendace, valgono invece gli effetti e
le procedure previste dalle norme di legge vigenti.
Presidente -
Per replica, la parola al collega
Aggravi.
Aggravi (LEGA VDA) -
Vado subito sulla terza risposta: io
farei una valutazione ulteriore rispetto al fatto che, per
l'appunto, quello che lei mi ha detto io non l'ho trovato
specificatamente indicato all'interno del disciplinare. Magari è un
mio scrupolo, però se io fossi in chi ha preparato il disciplinare,
magari una verifica solo puntuale la farei. Perché tutto quello che
scritto è certo, quello che appunto non lo è sappiamo come
funziona. Quindi, forse, su quest'aspetto io andrei a fare una
verifica in più.
Ovviamente, l'obiettivo non era tanto capire cosa succede a chi
rende dichiarazioni mendaci (quella poi è una questione tra lui ed
altre autorità), ma l'obiettivo è poter avere un processo di
controllo e di selezione che ha anche una via d'uscita nel momento
in cui ci sia una falla in quello che qualcuno ha dichiarato,
oppure in caso di una dichiarazione mendace.
Sul resto, sulla prima domanda, della serie: "Abbiamo fatto la
modifica, fino ad oggi non ce n'era e quindi lo abbiamo adottato
oggi", forse penso anche che una serie di ragionamenti siano stati
fatti anche sulla base dell'attività e del lavoro che si è condotto
o si sta ancora conducendo (questo non l'ho capito) con SDA Bocconi
sull'organizzazione complessiva, magari qualcosina è arrivata anche
in aiuto e ben venga.
Sulla seconda domanda, se fosse possibile avere la risposta
scritta per poterla rivedere, soltanto per comprendere un po'
meglio appunto qual è stata la
ratio
; questo
perché
-ripeto - forse tra dicembre 2021 e giugno 2023 è successo anche un
po' di tutto. Al di là che un po' tutti siamo stati occupati in
varie occupazioni non soltanto legate all'attività di Consiglio ma
anche di altra natura, forse ci si era persi l'adozione di questo
strumento che permette di mettere a terra una previsione
normativa.
Questo lo dico perché purtroppo è già capitato in altre
situazioni che si fa una legge e poi l'applicazione la si perde un
po' per strada, passatemi il termine.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK