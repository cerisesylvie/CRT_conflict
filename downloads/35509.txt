Consiglio Regionale della Valle d'Aosta - Oggetto del Consiglio n. 24 del 24 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 24 del 24 luglio 2013 - Resoconto
OGGETTO N. 24/XIV - Interrogazione: "Mancato impegno di spesa
per l'attuazione della convenzione stipulata tra la Regione e il
Museo del Tesoro della Cattedrale per la realizzazione della mostra
"Sculpture médiévale dans les Alpes".
Président -
Merci. La parole à l'Assesseur Farcoz.
Farcoz (UV) -
Merci Présidente.
Per quanto concerne il punto 1:
"se è possibile che tutto
questo venga fatto senza oneri a carico dell'Amministrazione"
,
le spese legate alla realizzazione dell'esposizione erano già state
approvate ed impegnate precedentemente con la deliberazione della
Giunta regionale n. 555 del 5 aprile 2013, richiamata nella
deliberazione n. 1152, quella in oggetto, che approva la
convenzione tra il Dipartimento Sovrintendenza per i beni e le
attività culturali della Regione autonoma Valle d'Aosta ed il Museo
del Tesoro della Cattedrale di Aosta. Si fa presente che l'intento
della convenzione è quello di normare le attività svolte da
ciascuno dei due enti firmatari, motivo per cui essa non entra nel
merito delle spese connesse agli obblighi elencati.
Per quanto riguarda il punto 2:
"verificato che ciò non sia
possibile, quali sono gli oneri economici complessivi a carico
dell'Amministrazione"
, gli oneri economici a carico
dell'Amministrazione, quelli indicati nella 555 - e non nella 1152
- del 5 aprile 2013, sono stati stimati in 46.200 euro, IVA
inclusa, per la copertura delle seguenti attività:
"progettazione e realizzazione dell'allestimento espositivo;
stampa di materiale tipografico di corredo alla mostra (guida,
manifesti, locandine, inviti); acquisto di 150 copie in italiano e
100 in francese del catalogo; distribuzione e affissione dei
manifesti e delle locandine; assicurazione opere d'arte; trasporto
opere d'arte; adeguamento dell'impianto elettrico e antintrusione
della sede espositiva; ulteriori spese quali traduzioni, acquisto
di materiale di consumo, diritti di affissione, diritti SIAE,
diritti di riproduzione, eventuali spese impreviste"
. Al
momento non sono previsti ulteriori impegni di spesa oltre a quelli
già approvati nella delibera 555 del 2013.
"In quale capitolo verranno imputati gli eventuali
costi"
: sempre riprendendo la 555 e non la 1152, sul capitolo
57400, "Spese per iniziative e manifestazioni culturali e
scientifiche"...comprende interventi rilevanti a fini IVA...sono
stati imputati 19.850 e sul capitolo 65921, "Spese per il restauro
e la manutenzione di beni mobili ed immobili di interesse artistico
e storico, nonché installazione impianti e sistemazione museale,
mobili ed immobili non di proprietà regionale", la cifra di 26.350.
La duplice imputazione si giustifica per il fatto che parte delle
spese risultano funzionali ad un miglioramento qualitativo
dell'allestimento museale e agli interventi di restauro delle opere
esposte. Tali iniziative, finalizzate alla conservazione e alla
valorizzazione del patrimonio culturale e storico-artistico della
Regione, rientrano tra quelle previste dal decreto legislativo 42
del 2004, ovvero il Codice dei beni culturali.
Infine per il punto 4:
"se è prassi consolidata, da parte di
quest'Amministrazione, fare convenzioni nelle quali si dà atto che
non ci saranno oneri a carico dell'Amministrazione e,
successivamente, si firmano convenzioni nelle quali emergono lavori
a carico dell'Amministrazione che implicano oneri a carico della
stessa"
, è bene ricordare che nella maggior parte delle
convenzioni stipulate per stabilire delle intese tra le parti, a
seconda dell'oggetto delle stesse, l'importo delle spese da
sostenere può essere o non essere contemporaneamente individuato.
La prassi consolidata non è quella descritta nell'interrogazione,
ma varia da caso a caso. Nella convenzione di cui trattasi sono
indicati gli obblighi a carico dell'Amministrazione, nonché del
Museo della Cattedrale, quindi il relativo impegno di spesa non è
oggetto della convenzione presente nella delibera qui citata 1152.
Grazie.
Président -
Merci Assesseur. Pour la réplique, la parole
au collègue Cognetta.
Cognetta (M5S) -
Grazie Assessore per la risposta e
grazie Presidente.
Sì, avevo notato anch'io che era successo...il 5 aprile
sostanzialmente che era stato messo l'impegno di spesa, quello che
non capivo in effetti è che poi nella delibera 1152 si cita il
fatto che questa convenzione non comporta oneri a carico del
bilancio della Regione e questo mi ha lasciato piuttosto perplesso
perché ho dovuto fare una sorta di ricostruzione, anche perché è
stato fatto prima...lei ha detto che non è prassi consolidata e
questa è una cosa che a noi fa piacere. La cosa che poi non ho
capito, non ho spiegato in dettaglio, è che, da quello che ho
capito, noi paghiamo come Amministrazione per l'allestimento della
mostra, mentre, in sostanza, i biglietti vengono venduti dal museo,
che si tiene gli incassi. In sostanza, quindi, noi facciamo opera
di...diciamo così, di gestione della mostra, ma, di fatto, poi
tutto il vantaggio va a carico di chi la organizza e questo
sinceramente ci lascia un po' perplessi. Grazie.
Président
- Merci. Point 10 à l'ordre du jour...pardon,
point 9 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK