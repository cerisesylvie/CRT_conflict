Consiglio Regionale della Valle d'Aosta - Oggetto del Consiglio n. 3615 del 16 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3615 del 16 luglio 1992 - Resoconto
OGGETTO N. 3615/IX Richiesta di modifica della pianta
organica dell'USL.
(Interrogazione)
Interrogazione Esaminato il verbale di deliberazione
dell'amministratore straordinario dell'U.S.L. n. 1634 del 29 maggio
1992 avente per oggetto "Richiesta all'Amministrazione regionale
della Valle d'Aosta di modifica della pianta organica dell'U.S.L.
mediante temporanea trasformazione di n. 2 posti di direttore
amministrativo e di n. 2 posti di vice direttore amministrativo in
n. 4 posti di commesso presso il servizio per l'amministrazione del
personale dell'U.S.L. della Valle d'Aosta";
Rilevato che nel deliberato stesso, a spiegazione della
richiesta, le 4 posizioni appartenenti al profilo professionale,
direttori amministrativi, vengono definiti "...gli unici posti
disponibili di remota possibilità di copertura...";
i sottoscritti consiglieri regionali
Interrogano
l'Assessore competente per conoscere:
1) quale esito ha avuto la richiesta;
2) se è prassi ricorrente la copertura di posti di organico che,
seppure, appartenenti allo stesso ruolo, sembrerebbero concernere
profili professionali molto diversi;
3) con quali criteri i posti disponibili vengono definiti di
"remota" o di "vicina" copertura.
F.to: Trione, Chiofalo
Presidente
Ha chiesto la parola l'Assessore alla Sanità e
Assistenza sociale, Cout.
Cout (PCI-PDS)
Diciamo che rispetto all'interrogazione in
oggetto sono state sollevate diverse riserve da parte di alcuni.
Anche come Assessorato avevamo considerato la questione di
difficile comprensione. Voi chiedete nell'interpellanza di definire
con quali criteri vengono utilizzati i posti disponibili.
Per ciò che riguarda la specifica richiesta sulla pianta
organica dell'U.S.L. di cui a deliberazione n. 1634 del 29 maggio,
possiamo dire che questa deliberazione non ha avuto al momento un
seguito.
Per ciò che riguarda l'assunzione del personale, vorrei
richiamare specificatamente che il personale presso l'U.S.L. è
disposto esclusivamente nei limiti dei posti liberi vacanti dei
diversi profili professionali e posizioni funzionali quali
risultano dalle tabelle annesse alla legge regionale 17 giugno 1988
n. 56.
Dette tabelle dovranno essere adeguatamente nelle more di
revisione del piano sanitario regionale adeguate alle intervenute
disposizioni nazionali tra le quali quelle in materia di standard
del personale ospedaliero e di emergenza sanitaria.
La materia è molte volte, ripeto, di difficile definizione e
come Assessorato non sempre ci troviamo d'accordo su quanto viene
proposto.
Presidente
Ha chiesto la parola il Consigliere Trione, ne
ha facoltà.
Trione (DC)
Ringrazio l'Assessore per la risposta e
prendo atto che le stesse perplessità che avevamo avuto noi sono
state fatte proprie anche da parte dell'Assessore. In effetti una
variazione di pianta organica fatta come era stata proposta in
quella deliberazione ci pare oltremodo strana perché se
modifichiamo i posti di organico variando la qualifica vuol dire
che qualcosa non ha funzionato.
Ringrazio l'Assessore e prendo atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK