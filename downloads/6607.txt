Consiglio Regionale della Valle d'Aosta - Oggetto del Consiglio n. 1090 del 6 febbraio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1090 del 6 febbraio 1985 - Resoconto
OGGETTO N. 1090/VIII - INCARICHI DI COORDINATORE
AMMINISTRATIVO E DI COORDINATORE SANITARIO PRESSO L'U.S.L. DELLA
VALLE D'AOSTA. (Interrogazione con risposta scritta).
PRESIDENTE
: Do lettura dell'interrogazione con risposta
scritta presentata dal Consigliere Aloisi:
INTERROGAZIONE CON RISPOSTA SCRITTA
CONSTATATO che la CO.RE.CO. ha annullato con proprio decreto le
deliberazioni del Comitato di gestione dell'U.S.L. valdostana
relative al conferimento degli incarichi provvisori di Coordinatore
Amministrativo al Dott. Alberto Morelli e di Coordinatore sanitario
al Dott. Pier Carlo Barbero dell'Ufficio di Direzione della U.S.L.
- Valle d'Aosta, l'ultima deliberazione annullata essendo la n. 850
del 29.8.1983;
ACCERTATO invece che, malgrado i decreti di annullamento della
CO.RE.CO. il dipendente Dott. Morelli adotta e sottoscrive in veste
di "Coordinatore Amministrativo", e ciò senza averne titolo,
"provvedimenti" - sotto forma di deliberazioni - attinenti allo
stato giuridico ed economico del personale che, ai sensi dell'art.
16 del disegno di legge 12.9.1983 n. 463 convertito con
modificazioni nella legge 11.11.1983 n. 638, competono al
Coordinatore Amministrativo purché regolarmente nominato ai sensi
di legge (e, per opportuna conoscenza, allegasi fotocopia del
frontespizio di un documento - provvedimento qualsiasi);
ACCERTATO INOLTRE che, allo stato attuale, sono oltre 180 i
"provvedimenti" adottati e sottoscritti dal Dott. Morelli malgrado
sia stata decretata la nullità della sua nomina a Coordinatore
Amministrativo da parte del competente organo di tutela;
VISTO che, benché sprovvisti dei prescritti "incarichi" i
dipendenti del
Dr. Morelli e Dr. Barbero continuano a
partecipare alle sedute del Comitato di gestione della U.S.L. nelle
vesti rispettivamente di Coordinatore Amministrativo e di
Coordinatore Sanitario, come si evince dalla allegata
documentazione;
INTERROGA
l'Assessore regionale alla Sanità ed Assistenza Sociale per
sapere:
- in base a quali atti amministrativi documentabili sono stati
conferiti gli incarichi di Coordinatore Amministrativo e di
Coordinatore Sanitario ai dipendenti Dr. Morelli e Dr. Barbero:
invitasi l'Assessore ad allegare copia autenticata;
- se in caso di inesistenza degli atti regolari di cui al punto
precedente, non sia ravvisabile, sotto il profilo penale, l'estremo
di abuso di titolo non disgiunto dal falso continuato in atti di
ufficio;
- quali provvedimenti si intendono adottare per assicurare la
validità degli atti amministrativi prodotti dalla U.S.L.
valdostana, al fine di evitare reclami, ricorsi, denunzie;
- come intende agire per garantire, dopo anni, il regolare
conferimento degli incarichi di Coordinamento amministrativo e
sanitario, facendo cessare come fattore interno di disfunzione il
mancato assetto dell'ufficio di Direzione come ha fatto giustamente
rilevare il Consiglio dei Revisori dei Conti nella relazione del
27.6.1984 al conto consuntivo per l'anno 1983.
PRESIDENTE
: Il Consigliere Aloisi ha già ricevuto
risposta scritta con lettera n. 103 del 23.1.1985.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK