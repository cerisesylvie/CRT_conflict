Consiglio Regionale della Valle d'Aosta - Oggetto del Consiglio n. 3179 del 25 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3179 del 25 gennaio 2024 - Resoconto
OGGETTO N. 3179/XVI - Interrogazione a risposta immediata:
"Stato delle interlocuzioni ad ogni livello e con ogni autorità
competente inerenti alle problematiche relative all'interruzione
del collegamento autostradale".
Marguerettaz (Presidente) -
Punto n. 7.04. Per la
presentazione, la parola al collega Aggravi.
Aggravi (RV) -
Ovviamente l'interrogazione a risposta
immediata è stata presentata lunedì, quindi da lunedì qualche
elemento in più c'è stato, siamo rimasti un po' stupiti dal "pas de
communications" di ieri del Presidente, ma forse non voleva
bruciarci la risposta, e di questo la ringraziamo.
L'interrogazione è molto semplice: chiediamo al Presidente della
Regione, a fronte della nota vicenda che ha interessato o che
poteva interessare soprattutto il tratto autostradale della A5, per
conoscere quale sia lo stato delle interlocuzioni ad ogni livello e
con ogni autorità competente sul tema, al fine di scongiurare
l'ennesimo rischio isolamento che incombe sulla Valle d'Aosta.
Presidente -
Per la risposta, la parola al presidente
Testolin.
Testolin (UV) -
L'interpretazione del collega Aggravi è
evidentemente quella, altrimenti ci saremmo premurati di far sapere
durante le comunicazioni, però sembrava scortese.
Nella mattinata di venerdì 19 scorso, abbiamo avuto conoscenza
della comunicazione di ATIVA al Ministero delle infrastrutture, con
la quale si prospettava la chiusura della A5 nel tratto
Scarmagno-Ivrea.
Abbiamo immediatamente richiesto, tramite missiva, ad ATIVA e al
Ministero delle infrastrutture che operassero fattivamente per
scongiurare tale ipotesi, che per la Valle d'Aosta avrebbe
comportato ulteriori difficoltà nei collegamenti, in aggiunta alle
note problematiche derivanti dalla chiusura della ferrovia
Aosta-Ivrea e dall'impossibilità dei mezzi pesanti di percorrere la
bretella Ivrea-Santhià.
Abbiamo anche rappresentato come la chiusura della A5 avrebbe
altresì isolato economicamente il nord ovest italiano per
l'impossibilità di pullman e mezzi pesanti di attraversare i
trafori del Gran San Bernardo e del Monte Bianco, specificando al
riguardo come fosse anche prevista questa settimana una chiusura
temporanea del Fréjus.
Contestualmente all'invio della missiva, sono stati contattati
per le vie brevi gli altri portatori d'interesse, oggettivamente
coinvolti nella chiusura, per sollecitare la loro presa di
posizione in merito.
Nelle giornate di sabato e di domenica, sono poi state svariate
le interlocuzioni telefoniche con il Ministero competente, per
ribadire la necessità di trovare una soluzione di "non chiusura"
nel confronto che si ipotizzava già domenica potesse essere
convocato per lunedì 22, così come poi è stato, dalla Prefettura di
Torino, che ha in seguito portato ad una situazione positiva,
seppur ancora non totalmente definitiva.
Questo, come altri
dossier
riguardanti le questioni di
viabilità nazionale e internazionale, sono nel loro complesso
assolutamente presidiate e le interlocuzioni con il Ministero
in
primis
, ma anche con gli enti gestori e le Amministrazioni
interessate sono costanti.
Peraltro, sulla tematica è continuo il confronto anche con i
parlamentari valdostani, così come attestato dall'iniziativa
presentata dall'onorevole Manes e richiamata nelle premesse
dell'interrogazione in esame.
Presidente -
Per la replica, la parola al collega
Aggravi.
Aggravi (RV) -
Senza dubbio questa problematica avviene
territorialmente al di fuori della Valle d'Aosta, però interessa
direttamente la Valle d'Aosta e - come ha detto anche lei,
Presidente - non soltanto la nostra realtà, ma grosso modo tutto il
nord ovest.
Penso che, al di là delle interlocuzioni ci sia un dato di
fatto, che siamo dipendenti da scelte e da bracci di ferro altrui,
perché in qualche modo - e non ho il tempo per entrare nel vivo
della questione - arriviamo sempre in fondo.
Ben venga il rapporto con i Parlamentari valdostani, ma io credo
che serva un'azione, e su questo lei è la massima carica, a Roma,
anche di concerto e in aiuto con i nostri Parlamentari, però di
presenza presso i Ministeri che contano su questo punto, perché, al
di là adesso di questa singola vicenda, ce ne sono tante altre che
sono alla fine tutte collegate.
Rimarremo sul punto, presenteremo sicuramente anche altre
iniziative, ma io penso che un'azione forte, corale e di presenza,
in particolare a Roma, debba essere più necessaria, perché
altrimenti rischiamo altre brutte sorprese.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK