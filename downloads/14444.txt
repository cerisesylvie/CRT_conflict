Consiglio Regionale della Valle d'Aosta - Oggetto del Consiglio n. 981 del 9 novembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 981 del 9 novembre 1994 - Resoconto
OGGETTO N. 981/X - Acquisto di terreni di proprietà della
società "Loid di Thuégaz I. e C. s.a.s.", siti nei Comuni di
Chambave e Verrayes e adiacenti al caseificio di Chambave.
Approvazione ed impegno di spesa e delega alla Giunta.
Deliberazione - Il Consiglio
Premesso l'intendimento dell'Assessorato dell'Agricoltura,
Forestazione e Risorse Naturali di provvedere all'acquisto
dell'area censita al F. 1 n. 69 del Comune di Chambave e dell'area
censita al F. 64 n. 94 del Comune di Verrayes, di proprietà della
Società "LOID di Thuégaz I. e C. s.a.s.", al fine di poterle
funzionalmente sistemare e collegare con l'area di pertinenza del
caseificio di Chambave ed essere utilizzate come spazio di sosta e
di manovra.
Rilevato che la Società proprietaria di dette aree, interpellata
al riguardo, ha dichiarato la propria disponibilità ad alienare al
prezzo ritenuto congruo dall'Ufficio Patrimoniale dell'Assessorato
del Bilancio e delle Finanze con perizia di stima in data 8
settembre 1993.
Preso atto che la Signora Thuégaz Idelma a nome e per conto
della Società "LOID di Thuégaz I. e C. s.a.s." con sede in
Saint-Vincent si è dichiarata disposta ad alienare il terreno sito
in Comune di Verrayes al prezzo unitario di Lire 15.000 al metro
quadrato (in quanto trattasi di zona E) ed il terreno sito in
Comune di Chambave al prezzo unitario di Lire 35.000 al metro
quadrato (in quanto trattasi di terreno sito in zona D1).
Accertato che i terreni da acquisire sono liberi da pesi,
vincoli, contratti di affitto o altra formalità
pregiudizievole.
Visto il parere favorevole rilasciato dal Dirigente del Servizio
Affari Generali e Legali della Presidenza della Giunta regionale,
ai sensi del combinato disposto dell'articolo 72 della legge
regionale n. 3/1956 e successive modificazioni, e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
Visto il parere della II Commissione consiliare permanente;
Delibera
1) di approvare l'acquisto per il prezzo complessivo di Lire
2.865.000 (duemilioniottocentosessantacinquemila) del terreno sito
in Comune di Verrayes distinto al Catasto Terreni dello stesso
Comune al F. 64 n. 94 (mq. 91) e di Lire 24.360.000 oltre IVA del
terreno sito in Comune di Chambave distinto al Catasto Terreni al
F. 1 n. 69 (mq. 696);
2) di approvare ed impegnare la spesa complessiva di Lire
31.853.400 (trentunmilioniottocentocinquantatremilaquattrocento) da
imputare al capitolo 35060 del bilancio di previsione della Regione
per l'anno 1994 ("Spese per l'acquisto di beni patrimoniali") che
presenta la necessaria disponibilità;
3) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente -
Se nessun consigliere vuole
intervenire possiamo passare alla votazione.
Presenti, votanti e favorevoli: 26
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK