Consiglio Regionale della Valle d'Aosta - Oggetto del Consiglio n. 403 del 8 marzo 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 403 del 8 marzo 1984 - Resoconto
OGGETTO N. 403/VIII - INTERVENTI REGIONALI PER IL RECUPERO
ABITATIVO ESISTENTE NEI CENTRI STORICI PIU' SIGNIFICATIVI DELLA
VALLE D'AOSTA. (Interpellanza).
PRESIDENTE:
Do lettura dell'interpellanza presentata dal
Consigliere Riccarand:
INTERPELLANZA
RILEVATO che più volte è stata sottolineata in Consiglio
regionale la necessità di una politica della casa basata
sul pieno recupero del patrimonio edilizio esistente;
RICORDATO che la Giunta regionale si era impegnata a predisporre
uno strumento legislativo per agevolare il recupero abitativo del
patrimonio edilizio esistente nei Centri storici più significativi
della Valle d'Aosta;
CONSTATATO che, malgrado queste affermazioni, solo una minima
parte dei finanziamenti statali per l'edilizia economico-popolare
vengono utilizzati per il recupero;
il sottoscritto Consigliere regionale
INTERPELLA
la Giunta regionale per sapere:
1)
in che modo intende operare per contribuire al
recupero abitativo dell'ampio patrimonio edilizio esistente in
Centri storici di numerosi Comuni ed in particolare nella città di
Aosta;
2)
a che punto è la predisposizione dello strumento
legislativo indicato nella premessa e quando se ne prevede la
presentazione in Consiglio.
PRESIDENTE:
Ha chiesto di illustrare l'interpellanza il
Consigliere Riccarand; ne ha facoltà.
RICCARAND - (N.S.):
Più volte in questo Consiglio ed
anche nel dibattito fra le forze politiche si è sottolineata la
necessità di un cambiamento di rotta nella politica edilizia,
passando da una corsa sfrenata alla costruzione del nuovo con lo
sperpero di risorse e di terreno che questo comporta, ad una
politica prevalentemente incentrata sul recupero del patrimonio
edilizio esistente e non sempre pienamente utilizzabile perché in
stato di degrado.
Del resto anche la normativa statale, almeno nella parte
migliore della sua legislazione, tentava di recepire già in passato
questa impostazione, prevedendo un tetto minimo di interventi che
doveva essere riservato al recupero, come ad esempio nella legge
457 del '78, cioè il piano decennale per la casa.
In Valle d'Aosta questo tetto minimo non è mai stato rispettato
e quasi tutti gli interventi sono stati - salvo pochissime
eccezioni - per nuove costruzioni.
Nel programma presentato dalla maggioranza nello scorso autunno
era stato introdotto un punto in cui sembrava di notare un
cambiamento di indirizzo da parte della Giunta, nel senso che c'era
stato un impegno a presentare uno "strumento legislativo" per
agevolare il recupero abitativo del patrimonio edilizio esistente
nei centri storici più significativi della Valle d'Aosta.
Sono passati da allora parecchi mesi, ma non ho visto finora
degli atti concreti in questa direzione; da qui l'interpellanza che
chiede alla Giunta quali sono le intenzioni del Governo regionale
rispetto a questa impostazione, quando la Giunta intende muoversi
in questa direzione, se già si è iniziata la procedura per
elaborare questo strumento legislativo che la maggioranza aveva
ritenuto necessario e in che modo si andrà incontro a quella che mi
pare un'impostazione condivisa da larga parte del Consiglio.
PRESIDENTE:
Ha chiesto di parlare il Presidente della
Giunta; ne ha facoltà.
ROLLANDIN - (U.V.):
En tant que force de majorité, nous
nous rendons compte du problème de la maison et lors de la dernière
séance nous avons parlé du quartier Cogne. En même temps nous avons
toujours souligné la nécessité de récupérer le centre
historique.
La difficulté fondamentale pour les forces qui veulent résoudre
ce problème, ce n'est pas dans l'intention, mais c'est dans la
nécessité de trouver certains instruments qui donnent une solution
définitive au problème.
On doit considérer qu'à présent, à niveau de centre historique,
il y a des propriétaires différents dans un même immeuble, et là il
faut qu'il
y
ait un accord entre eux.
A niveau financier, il existe le problème des fonds de
roulement, mais il
y
a toujours les difficultés liées au
fait qu'il suffit un seul propriétaire qui manque de disponibilité
pour bloquer ces initiatives.
Il faudra arriver - comme disait avant le Conseiller Riccarand -
à avoir une étude dans les différents quartiers de disponibilité à
ce sujet, autrement nous pourrons étudier n'importe quelle loi,
mais nous ne pourrons jamais obliger à faire ces travaux si les
propriétaires ne sont pas disponibles, tout en considérant qu'il
faut maintenir la caractéristique architecturale de la zone du
centre historique.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND - (N.S.):
Dalle parole del Presidente della
Giunta mi pare di capire che la questione è completamente in alto
mare, perché è vero che ci sono queste difficoltà di intervento,
però esistono anche gli strumenti legislativi previsti dalla
normativa nazionale che permettono di superarle.
In particolare, il piano decennale per la casa prevede i piani
di recupero, i quali permettono di superare anche l'opposizione del
singolo privato, per cui di fronte ad una maggioranza di persone
che sono disposte ad una ristrutturazione è possibile
intervenire.
Quindi il suggerimento che farei alla Giunta è questo: i Comuni
per intervenire con i piani di recupero hanno dei problemi
finanziari, legati non all'intervento vero e proprio, che può
essere finanziato con la legge statale, ma legati al problema
dell'acquisto dell'immobile. E' su quel momento che a mio avviso la
Regione dovrebbe intervenire.
Pertanto bisognerebbe predisporre uno strumento legislativo
regionale per fare in modo che i Comuni possano acquisire questi
immobili che poi potranno essere ristrutturati con i piani di
recupero ed i fondi statali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK