Consiglio Regionale della Valle d'Aosta - Oggetto del Consiglio n. 624 del 21 giugno 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 624 del 21 giugno 1989 - Resoconto
OGGETTO N. 624/IX - "Informazione al Consiglio regionale
sulle trattative in corso per l'ampliamento del Casinò"(Reiezione
di mozione).
Presidente: Do lettura della mozione presentata dai Consiglieri
Dolchi, Mafrica, Tonino, Chenuil e Bajocco:
MOZIONE
PRESA VISIONE dell'articolo apparso sul Corriere della Valle,
n.20 del 18 maggio, con il titolo "Saint-Vincent" un nuovo Casinò?
no grazie" e dell'articolo apparso sulla Stampa, n.114 del 23
maggio con il titolo "già messo a punto il progetto per due Casinò
a Saint-Vincent";
RILEVATO che in essi si dà per avvenuta "una prima riunione
informale tra forze di maggioranza" alla Regione e che "i disegni
del nuovo palazzo (quello proposto dalla SITAV per un costo di 150
miliardi) sono finiti sui tavoli di Regione (prima) e Comune di
Saint-Vincent (dopo)";
CONSIDERATO che nessuna smentita è venuta dalla Giunta regionale
nè precisazioni sono state fornite dagli Assessori competenti,
mentre il Presidente della Giunta, rispondendo ad una interpellanza
del PCI in merito, precisava - solamente un mese or sono - che "non
vi è in corso alcuna trattativa per l'ampliamento del Casinò";
EVIDENZIANDO la grave scorrettezza nei confronti del Consiglio
regionale che - massimo organo responsabile per decidere - viene
lasciato all'oscuro di trattative ormai evidenti e di indubbia
importanza per la delicata conseguenza della scadenza contrattuale
con la SITAV;
Il Consiglio regionale della Valle d'Aosta
DELIBERA
di impegnare la Giunta ad informare ampiamente ed
esaurientemente il Consiglio regionale, nella prima adunanza del
mese di luglio, sulle trattative in corso con la SITAV e sulla
proposta di tale società.
Presidente
: Ha chiesto di parlare il Vicepresidente del
Consiglio Dolchi, ne ha facoltà.
Dolchi (PCI): L'illustrazione di questa mozione sarà molto
breve, perchè è chiaro - come dice la mozione stessa - che non
vogliamo discutere di questi problemi in Consiglio regionale;
chiediamo che nel prossimo Consiglio regionale l'esecutivo fornisca
al Consiglio una serie di informazioni che ci sembra siano già a
conoscenza di molti Consiglieri, non solo del Presidente della
Giunta o dell'Assessore competente, dei giornalisti e di alcune
forze politiche che ne hanno, o sembrerebbe che ne avessero già
discusso.
Per avvalorare questa osservazione, come è stato espresso già
nella mozione, ricordo che il Corriere della Valle, addirittura il
18 maggio, scriveva un articolo di fondo con scritto:
"Saint-Vincent: un nuovo Casinò? no grazie"
, in cui c'erano
delle prese di posizione significative e particolareggiate su
questo argomento.
La Stampa del 23 maggio già parlava di messa a punto di un
progetto: scriveva di deposito di progetti prima alla Regione e poi
al Comune di Saint-Vincent.
Successivamente, la Comunità Montana del Marmore prendeva una
sua posizione su questo argomento, e cioè le trattative in corso
fra Regione (o maggioranza) e Sitav, ed affermava in un suo ordine
del giorno che è stato trasmesso anche dalle radio locali e dal
TG3, che la Comunità Montana del Marmore intendeva essere coinvolta
in queste trattative e rivendicava una serie di diritti alle
decisioni che concernevano la zona di Saint-Vincent e
Châtillon.
Infine, nell'ultimo numero di un periodico valdostano si
riprende l'argomento e qui addirittura ci sono delle dichiarazioni
non smentite, come non sono state smentite tutte le altre
precedenti affermazioni pubbliche sulla Stampa e attraverso gli
organi di informazione, in cui ad esempio il Capogruppo dell'Union
Valdôtaine, il collega Stévenin, dice che non c'è ancora niente di
preciso, si tratta solo di colloqui informali.
Ora, noi riteniamo che su un argomento così delicato il fatto
che ci siano colloqui informali e che alcuni dei Consiglieri
regionali siano in grado di avere questi colloqui ed altri no,
costituisca una deroga istituzionale che non è certamente corretta
nei confronti del complesso del Consiglio regionale.
Ho detto che sarò brevissimo, conosco il regolamento, conosco
anche che, siccome la mozione è un atto su cui si vota, non è certo
questo il momento per esprimere dei giudizi su proposte, sempre che
ci siano, da parte della Sitav sul futuro del Casinò, o dei due
immobili come vengono prospettati nei vari articoli. Quindi, mi
limiterò a chiedere che il Consiglio regionale, proprio
nell'interesse di quella sua centralità a cui ha fatto riferimento
la Conferenza dei Capigruppo, possa essere informato di quante sono
le riunioni formali o informali che sono avvenute, ma soprattutto
di quello che già può esistere o non esistere in vista della
scadenza del 31 dicembre 1991.
Il fatto di essere, come sono stato definito in una trasmissione
televisiva,
"il nonno del Consiglio regionale"
, mi fa
ricordare che dal 1946, ad ogni rinnovo di questo contratto, la
società che gestisce l'attività due anni prima della scadenza fa in
genere delle proposte: se facciamo questo, se ampliamo, se
costruiamo un nuovo palazzo, se cediamo dei terreni, se aumentiamo
la quota a favore della Regione, quanto può essere la proroga del
contratto? Non dico niente di straordinario, è una cosa che è
avvenuta alla luce del sole e in dibattiti anche molto accesi in
sede di Consiglio regionale.
Quindi la nostra richiesta, che ci sembra legittima, è di sapere
se c'è già un avvio di soluzioni di questo tipo, o se invece sono
solo posizioni fantagiornalistiche, e se così è, mi sembra che
l'esecutivo avrebbe dovuto prontamente precisare lo stato delle
trattative, o perlomeno precisare quelle che erano le effettive
riunioni o contatti che erano avvenuti. Il silenzio ha permesso il
proliferare di ipotesi e siccome queste ipotesi contrastano anche
con tanti giudizi che si sono espressi in questa aula sulla
capacità gestionale o meno della società che attualmente gestisce i
giochi, ci sembra che il Consiglio debba essere informato perlomeno
di quanto esiste realmente.
Presidente
: Ha chiesto di parlare il Presidente della
Giunta, ne ha facoltà.
Rollandin (UV)
: En soulignant un aspect, que pas
nécessairement s'il n'y a pas
"la smentita"
, la chose est
vraie. Autrement on passerait la plupart du temps à faire des
démentis.
A part cela, je veux répéter ce que j'ai déjà dit il y a
quelques jours, c'est-à-dire le fait qu'à présent il y a l'exigence
de la part des forces de la majorité d'avoir toute une série
d'informations pour retrouver une position qui puisse être l'objet
d'une discussion au sein du Conseil régional.
J'ai déjà annoncé qu'aucune négociation est en cours, il y a une
série d'informations qui sont en train d'être l'objet d'un
avant-débat qui est nécessaire pour parvenir à un minimum d'accord
préalable, afin qu'il y ait une proposition qui puisse être
débattue dans ce Conseil.
Par conséquent je n'ai rien à ajouter à ce que j'ai déjà dit il
y a quelque temps. Je n'entre pas dans le mérite des possibles
propositions qui peuvent être approfondies dans les différents
sièges; pour le restant sur la délibération on s'abstient, étant
donné que j'ai déjà pris l'engagement de porter à l'attention du
Conseil n'importe quel argument qui puisse être l'objet d'une
délibération, ou quand même d'une information correcte au niveau de
l'intérêt du Conseil.
Presidente
: Pongo in votazione la mozione in oggetto:
ESITO DELLA VOTAZIONE
Presenti: 27
Votanti: 6
Favorevoli: 6
Astenuti: 21 (Agnesod, Andrione, Beneforti, Bich, Faval, Fosson,
Lanièce, Lanivi, Louvin, Maquignaz, Martin, Mostacchi, Pascale,
Perrin, Rollandin, Rusci, Stévenin, Trione, Vallet, Vesan e
Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK