Consiglio Regionale della Valle d'Aosta - Oggetto del Consiglio n. 3317 del 2 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3317 del 2 dicembre 1987 - Resoconto
OGGETTO N. 3317/VIII - CONCESSIONE DI CONTRIBUTI ALLE
COMUNITÀ MONTANE ED AL COMUNE DI AOSTA PER L'ORGANIZZAZIONE DI
SOGGIORNI CLIMATICI MARINI PER PERSONE ANZIANE ED INVALIDE DURANTE
LA STAGIONE INVERNALE - PRIMAVERILE 1987-1988. - APPROVAZIONE E
FINANZIAMENTO DELLA SPESA DI LIRE 200.000.000.
PRESIDENTE
: Do lettura della deliberazione in
oggetto:
IL CONSIGLIO
DELIBERA
A)
di approvare la concessione alle Comunità Montane
ed al Comune di Aosta delle somme sottoelencate, a titolo di
contributo nelle spese per l'organizzazione di soggiorni climatici
marini per anziani ed invalidi, durante la stagione
invernale-primaverile 1987/1988:
1)
Comune di Aosta £. 65.527.300
2) Comunità Montana "Mont
Blanc - Valdigne" £. 11.941.300
3) Comunità Montana "Grand
-Paradis £. 15.419.800
4) Comunità Montana "Grand
Combin" £. 8.047.100
5) Comunità Montana "Mont
Emilius" £. 29.324.400
6) Comunità Montana "Marmore" £. 27.952.400
7) Comunità Montana
"Evançon" £. 20.016.200
8) Comunità Montana "Monte
Rosa" £. 19.087.600
9) Comunità Montana
"Walser" £. 2.683.900
£. 200.000.000
B)
di approvare ed impegnare la spesa di lire
200.000.000 (duecentomilioni) con l'imputazione al Capitolo 22805
del bilancia di previsione della Regione per l'anno 1987
"Contributi ai Comuni e altri enti locali nelle spese di gestione
dei servizi sociali di loro competenza", che presenta la necessaria
disponibilità;
C)
di stabilire che alla liquidazione dei contributi
ai singoli enti si provveda a richiesta dell'Assessore alla Sanità
ed Assistenza Sociale, ai sensi dell'art. 57 della legge regionale
7.12.1979, n. 68, su trasmissione di idonea documentazione di spesa
che non dovrà essere inferiore all'ammontare del contributo come
sopra stabilito;
D)
di stabilire che al pagamento dei predetti
contributi si provveda con le modalità di cui all'art. 58 della
legge regionale 7.12.1979 n. 68;
E) di incaricare il Presidente dell'Associazione dei sindaci
della Valle d'Aosta di fungere da coordinatore tra gli Enti perché
siano fissati criteri uniformi generali per la selezione delle
domande di soggiorno, sia dal lato sanitario sia economico, e per
gli standard di trattamento vittuario ed alloggiativo che debbono
fornire gli esercizi alberghieri, criteri da sottoporre al parere
dell'Assessore alla Sanità ed Assistenza Sociale, il quale, in caso
di mancato accordo o controversie tra gli enti, potrà impartire
direttive vincolanti al riguardo.
PRESIDENTE
: Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Vorrei far notare che occorre invertire le
denominazioni "Monte Rosa" e "Walser", rispettivamente al punto 9)
e 8) della lettera A) della deliberazione, perché si tratta di un
evidente errore tecnico di battitura.
La deliberazione si riferisce ad un finanziamento per i
soggiorni climatici che viene riproposto tutti gli anni e del quale
si è già data comunicazione agli enti pubblici interessati. L'unica
novità consiste nell'aumento del finanziamento, che, dai 180
milioni dell'anno scorso, è passato ai 200 di quest'anno.
PRESIDENTE
: Se nessuno chiede la parola, pongo in
votazione la deliberazione nel testo comprensivo della correzione
dell'errore tecnico, così come proposto dall'Assessore alla
Sanità.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK