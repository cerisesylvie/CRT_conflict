Consiglio Regionale della Valle d'Aosta - Oggetto del Consiglio n. 420 del 8 marzo 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 420 del 8 marzo 1984 - Resoconto
OGGETTO N. 420/VIII - ISTITUZIONE, NELL'AMBITO DEI SERVIZI
DEL CONSIGLIO REGIONALE, DI UN UFFICIO LEGISLATIVO. (Approvazione
di mozione).
PRESIDENTE
: Do lettura della mozione presentata dai
Consiglieri Torrione, Pascale e Breuvé:
MOZIONE
E' impensabile che il Consiglio regionale possa assolvere
pienamente ai propri compiti istituzionali se la sua attività non
viene supportata da un organismo tecnico-giuridico di vitale
importanza quale un ufficio legislativo.
E' infatti assurdo ed anche mortificante dover constatare che a
quasi 40 anni dalla costituzione in Regione Autonoma della Valle
d'Aosta, il Consiglio regionale, organo fondamentale e centrale
dell'intera struttura autonomistica, sia ancora privo di uno
strumento essenziale capace tra l'altro di esaltarne le sue
potenzialità in termini di produzione legislativa non solo e
soprattutto sotto il profilo qualitativo ma anche sotto l'aspetto
quantitativo.
Al riguardo può essere sintomatico citare il fatto che sino a
pochi anni fa (non si e in possesso di dati più aggiornati) la
nostra Regione godeva del triste primato di essere la cenerentola
delle Regioni a Statuto Speciale in fatto di numero di leggi
emanate nel quadro e nell'ambito delle materie di competenza.
Non e pensabile che un simile stato di cose si possa
ulteriormente prolungare nel tempo, anche perché la funzione del
Consigliere regionale rischia di assumere aspetti sempre meno
propulsivi e creativi tendendo ad appiattirsi su atteggiamenti di
mero controllo (quando ciò e possibile), di ratifica ovvero di
assenso e di dissenso in merito ad impostazioni legislative
determinate dal Presidente o dai componenti la Giunta
regionale.
Se si vuole ristabilire un primato del Consiglio rispetto agli
altri organi regionali, ebbene allora e necessario, per non dire
indispensabile, porre i membri del Consiglio stesso nella
condizione di avere a disposizione tutti i mezzi necessari ad
esercitare il mandato nella pienezza delle proprie funzioni, senza
condizionamenti di sorta e con l'ausilio di quegli indispensabili
supporti di ordine giuridico in grado di garantire autonomia di
iniziativa e di proposta.
Questa esigenza di evitare cioè un ulteriore progressivo
deterioramento dell'attività consiliare riconferendo nel contempo
una diversa dignità all'organo legislativo e stata avvertita anche
dall'attuale maggioranza regionale, che tra le linee programmatiche
della propria attività ha inserito anche la realizzazione di un
apposito ufficio legislativo.
Si tratta ora di dare concretezza a tale progetto in tempi
brevissimi anche per ridare al Consiglio la pienezza delle sue
capacità operative, ribaltando in tal modo l'assurda subalternità
che esso ha assunto progressivamente nei confronti degli altri
organi regionali.
Tutto ciò premesso, il Consiglio regionale della Valle
d'Aosta
DELIBERA
di dare mandato ai Presidenti della
Giunta e del
Consiglio di presentare
entro due mesi un disegno di legge
per l'istituzione nell'ambito dei Servizi del Consiglio regionale
di un apposito ufficio legislativo strutturato in modo tale da
offrire le massime garanzie di funzionalità e di efficienza
nell'interesse preminente di tutti i Consiglieri e di tutte le
forze politiche presenti in Consiglio.
PRESIDENTE
: Prima di dare la parola al Consigliere
Torrione, volevo comunicare al Consiglio che gli uffici della
Presidenza hanno predisposto una proposta di legge relativa alla
modificazione delle strutture della Presidenza del Consiglio, legge
che è già stata inviata alla Presidenza della Giunta, che dovrebbe
farci avere un parere, nella quale è prevista l'istituzione
dell'ufficio legislativo. Quanto prima la proposta di legge verrà
posta in discussione alla Conferenza dei Capigruppo.
Ha chiesto di parlare il Consigliere Torrione, ne ha
facoltà.
TORRIONE - (P.S.I.):
Prendo atto con soddisfazione della
comunicazione del Presidente del Consiglio.
Vorrei solo fare una considerazione: del discorso della mancanza
di un ufficio legislativo non ci vogliamo assolutamente
appropriare, perché era un discorso fatto dalla maggioranza nei
suoi punti programmatici.
Prendiamo atto che allora questo problema era stato posto in
evidenza in termini prioritari.
E' su questa priorità che noi insistiamo, perché senza uno
strumento del genere la funzione del Consigliere regionale viene
non solo svilita, ma addirittura appiattita.
Se manca lo strumento tecnico-giuridico di propulsione per cui
un Consigliere che vuole redigere un provvedimento di legge non ha
a disposizione gli strumenti per poterlo fare, è chiaro che il
Consiglio soffre di una carenza legislativa che mi sembra che sia
anche attestata dal fatto, come abbiamo rilevato nella mozione, che
per lunghi anni: il Consiglio della Valle d'Aosta, purtroppo, ha
goduto fra le Regioni a statuto speciale di un triste primato
quello di aver legiferato di meno.
E' vero che non si guarda alla quantità ma alla qualità,
comunque se facciamo un discorso autocritico e ci mettiamo a
confronto con gli altri, vediamo che non solo noi non siamo sempre
i primi della classe, ma su alcune cose siamo anche gli ultimi.
Visto che siamo qui per fare il nostro dovere, la mozione vuole
essere una semplice sollecitazione ed un impegno.
Mi auguro che questa mozione venga approvata perché i termini
che abbiamo dato, sono compatibili e ragionevoli con quelli che il
Presidente del Consiglio ci ha prima illustrato. Dal momento che è
già predisposto un provvedimento legislativo, il Consiglio nella
sua globalità, senza differenze fra maggioranza e minoranza, faccia
uno sforzo affinché tale progetto arrivi in discussione entro due
mesi.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je partage l'analyse que a faite M.
Torrione sur la nécessité d'avoir un bureau législatif, d'autant
plus que, comme il a rappelé, dans le programme on l'avait mis
comme proposition des forces de la majorité.
On avait déjà étudié le problème et il
y
a une
proposition à ce sujet, qui est un peu différente de celle qui a
été faite à niveau de restructuration des services du Conseil et
des compétences du Conseil en général. Là je pense qu'il faudra
discuter, car selon le projet que j'ai vu il
y
a toute une
série de bureaux nouveaux, pas seulement le bureau législatif.
Je souligne encore qu'une proposition spécifique pour le bureau
législatif a déjà été faite et on est en train de l'étudier. Il
faudra discuter si c'est nécessaire de voir le projet général, ou
bien de séparer les deux moments.
On aura l'occasion d'en discuter, mais quand même comme force de
majorité nous sommes d'accord de voter la délibération comme l'a
proposée M. Torrione.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Già da quando il Presidente del
Consiglio ci ha presentato quella proposta di legge, ero
dell'avviso che si facesse questo ufficio legislativo. Mi
permetterei di suggerire di conciliare le differenti esigenze che
esistono nell'Amministrazione, perché da quello che si era detto in
una riunione dell'Ufficio di Presidenza, parrebbe che si fosse
sulla strada d: voler creare due uffici legislativi: uno alla
Presidenza del Consiglio ed uno alla Presidenza della Giunta.
A titolo strettamente personale, sono dell'avviso che debba
esistere un solo ufficio legislativo, uno "staff" a servizio di
tutta l'Amministrazione regionale. Ritengo che questa sia un'idea
logica, con vantaggi indubbi per l'Amministrazione.
Se si passa dal niente attuale ad addirittura due uffici
legislativi, mi pare che si stia andando troppo lontano e magari
troppo in fretta.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Siamo favorevoli alla mozione.
Riteniamo che non si possa parlare di fretta perché se dopo 36
anni la Regione comincia ad avere un ufficio legislativo, non si
può dire che abbia precorso i tempi.
Riteniamo più giusto, siccome all'ufficio legislativo devono far
capo i diversi Gruppi, che questo ufficio venga creato nell'ambito
della Presidenza del Consiglio.
PRESIDENTE
: Metto in approvazione la mozione in
oggetto:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità.
PRESIDENTE
: L'adunanza ha termine, Consiglio sarà
convocato a domicilio
La seduta è tolta.
L'adunanza termina alle ore 19,09.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK