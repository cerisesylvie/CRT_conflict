Consiglio Regionale della Valle d'Aosta - Oggetto del Consiglio n. 2647 del 10 marzo 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2647 del 10 marzo 2017 - Resoconto
OGGETTO N. 2647/XIV - Presa d'atto della sospensione di
diritto dalla carica dei Consiglieri regionali Donzel Raimondo e
Fontana Carmela, ai sensi dell'articolo 8 del decreto legislativo
31 dicembre 2012, n. 235, e loro temporanea sostituzione con i
signori Cout Orfeo e Padovani Andrea, ai sensi dell'articolo 27
della legge regionale 21 agosto 1995, n. 33. Convalida dei
neoconsiglieri e giuramento del neoconsigliere Padovani
Andrea.
Rosset (Presidente) -
Quanto detto, credo che possiamo
procedere con il punto n. 1 all'ordine del giorno.
Il Consiglio regionale oggi è chiamato a prendere atto della
sospensione temporanea dalla carica dei consiglieri regionali
Donzel Raimondo e Fontana Carmela come accertata dal decreto del
Presidente del Consiglio dei Ministri in data 7 marzo 2017. Si
tratta di una mera presa d'atto e non si vota.
Procediamo con la convalida dei nuovi Consiglieri. Nella
relazione predisposta dagli uffici si è proceduto d'ufficio a
esaminare la condizione degli eletti ai fini dell'adempimento di
convalida. L'articolo 27 della legge regionale n. 33 del 1995
dispone che, nel caso di sospensione di un consigliere regionale,
il Consiglio regionale proceda, nella prima adunanza successiva
alla notificazione del provvedimento di sospensione, alla sua
temporanea sostituzione, affidando la supplenza per l'esercizio
delle funzioni di consigliere al candidato della stessa lista che
ha riportato, dopo gli eletti, il maggior numero di voti e che il
consigliere supplente è considerato, per tutta la durata della
supplenza, consigliere regionale a tutti gli effetti giuridici ed
economici.
Dobbiamo ora procedere alla convalida delle elezioni dei signori
Cout Orfeo e Padovani Andrea in qualità di consiglieri regionali
supplenti. Dal verbale dell'Ufficio elettorale regionale presso il
Tribunale di Aosta riguardante l'elezione del Consiglio regionale
della Valle d'Aosta avvenuta il 26 maggio 2013, risulta quanto
segue. Nella lista n. 6, avente il contrassegno Partito
Democratico, i primi due candidati non eletti risultano essere il
Signor Cout Orfeo, con una cifra individuale di 471 voti, e il
Signor Padovani Andrea, con una cifra individuale di 462 voti.
C'è richiesta di discussione?
Se non c'è richiesta di discussione, pongo in votazione la
convalida dell'elezione dei nuovi consiglieri Orfeo Cout e Andrea
Padovani. Votazione a scrutinio palese.
Dichiaro aperta la votazione.
Esito della votazione:
Presenti, votanti e favorevoli:17
Il Consiglio approva all'unanimità.
Il Consiglio convalida l'elezione del signor Cout Orfeo e del
signor Padovani Andrea in qualità di Consiglieri regionali
supplenti, sempre che non sussistano nei loro confronti motivi o
condizioni di ineleggibilità o di incompatibilità, così come
previsto dalla legge regionale 7 agosto 2007, n. 20, recante
"Disciplina delle cause di ineleggibilità e di incompatibilità con
la carica di consigliere regionale, ai sensi dell'articolo 15,
comma secondo, dello Statuto speciale".
Invito i consiglieri Orfeo Cout e Andrea Padovani a entrare in
aula e a prendere posto nel loro scranno.
[Successivamente all'invito espresso dal Presidente, entra in
aula soltanto il neoconsigliere Andrea Padovani]
Dopo la convalida, ai sensi dell'articolo 23 dello Statuto
speciale e dell'articolo 6 del Regolamento interno per il
funzionamento del Consiglio, il neoconsigliere Andrea Padovani
presta giuramento.
Do lettura della formula del giuramento e successivamente il
consigliere Padovani sarà chiamato ad alzarsi e a rispondere
"giuro" o "je le jure".
"Giuro di essere fedele alla Costituzione della Repubblica e
allo Statuto speciale per la Valle d'Aosta e di esercitare il mio
ufficio al solo scopo del bene inseparabile dello Stato e della
Regione Autonoma della Valle d'Aosta".
"Je jure d'être fidèle à la Constitution de la République et au
Statut spécial pour la Vallée d'Aoste et d'exercer mon mandat dans
le seul but du bien inséparable de l'État et de la Région Autonome
de la Vallée d'Aoste."
Padovani -
Giuro.
Presidente -
Porto a conoscenza che l'articolo 6 del
Regolamento interno del Consiglio, al comma 3 stabilisce che "I
Consiglieri che non sono presenti e i Consiglieri eletti per
sostituzione prestano giuramento, allo stesso modo, nella prima
adunanza del Consiglio alla quale partecipano" e al comma 4 che
"Dell'avvenuto giuramento deve essere fatta espressa menzione nel
verbale dell'adunanza". Non è presente il consigliere Cout e quindi
procedo.
Prima però permettetemi di porgere al nuovo Consigliere gli
auguri di un proficuo lavoro. C'è l'intendimento da parte del nuovo
Consigliere di dire due parole?
Non c'è, per cui procedo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK