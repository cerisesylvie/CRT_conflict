Consiglio Regionale della Valle d'Aosta - Oggetto del Consiglio n. 999 del 27 gennaio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 999 del 27 gennaio 2015 - Resoconto
OGGETTO N. 999/XIV - Reiezione di risoluzione: "Impegno per
la revoca a Lorenzo Ardissone dell'incarico di Direttore generale
dell'Azienda USL della Valle d'Aosta".
Presidente
- Chi intende prendere la parola? La parola
all'Assessore Fosson.
Fosson (UV)
- Sì, grazie Presidente.
Volevo aggiornare l'Assemblea che mi è giunta una comunicazione
come per altro al Presidente da parte del Segretario generale della
Valle d'Aosta, responsabile dell'anticorruzione, che ha conferito
all'ANAC romana tutta la documentazione in nostro possesso e che
l'ANAC ha ricevuto tutta questa documentazione che la verificherà
in un passaggio rapido nel mese di febbraio, quindi vi chiedo di
rinviare ancora la votazione di questa mozione.
Presidente
- La parola al collega Laurent Viérin.
Viérin L. (UVP)
- Sì, grazie Assessore.
Ci siamo confrontati con gli altri gruppi di opposizione su
questa vicenda a seguito anche delle iniziative che sono state
proposte oggi, in particolare la questione proposta dalla collega
Fontana, che ha evidenziato come oggi la sanità valdostana viva in
una situazione di imbarazzo, al di là dei tecnicismi, per avere una
situazione di paradosso che vede, al di là della persona, chi è
stato nominato a capo dell'USL essere purtroppo, per le normative
che, tra l'altro, sono vigenti, in contrasto con ciò che dovrebbe
essere la serenità di valutazione quando si deve finanziare una
sanità che è parapubblica e che è la stessa da cui questa persona
proviene. Questo per dire che le disposizioni in materia di
anticorruzione non sono campate per aria. Quando noi mesi fa, anzi
un anno fa tentammo di sollevare la questione in modo puntuale, ma
anche moderato, senza avere nulla contro le persone, ma nel dire
che se esistevano delle disposizioni in materia, queste andavano
rispettate...e, al di là della questione delle norme, quella che
traeva origine...in particolare era quella che doveva separare chi
aveva ricoperto ruoli nella sanità privata...e nel provenire da
quella stessa sanità non doveva ricoprire incarichi che gli dessero
la possibilità di finanziare la stessa sanità o comunque gruppi
collegati ad essa...oggi sta emergendo.
Dopo il confronto tra le forze di opposizione abbiamo concordato
che su questa questione il Consiglio oggi deve decidere e deve
decidere da un punto di vista politico al di là delle norme, al di
là dei pareri. Abbiamo aspettato 15 giorni, come altre vicende,
avevamo detto nell'altro Consiglio che sollecitavamo anche una
certa solerzia nel chiedere un parere che comunque è scritto,
perché nell'orientamento dell'Autorità non solo si cita la norma in
oggetto, ma il caso della Valle d'Aosta è citato come esempio. Non
solo quindi questo è ribadito, ma è ribadito citando il caso della
Valle d'Aosta, quindi tra tutti i casi che ci saranno e che ci sono
in Italia è citato quello della Valle d'Aosta. Noi quindi prendiamo
atto che voi state ancora approfondendo, ma noi crediamo che questa
questione debba essere così risolta da un punto di vista politico,
non staremo a rivangare tutta la vicenda, perché è nota e crediamo
anche che sia abbastanza palese dopo...nella riunione del 4 ci sarà
un'espressione che non arriva...noi crediamo che oggi, da un punto
di vista di amministratori, abbiamo la responsabilità di vivere in
una situazione che oggi porta la Valle d'Aosta sul sito e sugli
atti dell'Autorità anticorruzione come un esempio di ciò che non si
doveva fare.
Noi quindi crediamo che oggi l'Assessore ci debba dire se ha
intenzione di dare seguito a questa mozione o se effettivamente voi
volete "resistere" e nel qual caso, al di là di ciò che arriverà in
termini di pareri, noi crediamo che l'opportunità politica di cui
abbiamo parlato nelle ultime assemblee...non sarà sicuramente
qualcosa che sarà trasparente. Noi quindi crediamo che, dopo tutti
gli esempi di giurisprudenza, di ciò che è successo in Italia, di
essere proprio così citati...e, fra l'altro, dal mese di
novembre...e ne siamo venuti a conoscenza tutti all'inizio
dell'anno, però per diversi mesi questo è rimasto sul sito senza
che nessuno se ne occupasse né da un punto di vista politico, ma
tanto meno da chi dovrebbe a questo punto essere in relazione con
quest'Autorità. Noi crediamo che oggi...almeno per quanto ci
riguarda vogliamo esprimerci e quindi andremo nella direzione di
chiedere di esprimerci su questa mozione...che effettivamente da un
anno è latente, da un anno questo Consiglio rimanda...e che oggi
viene rafforzata da quella che è un'espressione di un'Autorità
nazionale anticorruzione, che, secondo noi, è l'organo deputato a
fare chiarezza su questo dossier.
Presidente
- Altri? La parola al Presidente della
Regione.
Rollandin (UV)
- Sì, grazie Presidente.
Credo che l'Assessore abbia già spiegato le ragioni per cui oggi
si chiede di aspettare rispetto a questo provvedimento. Vorrei
ricordare due aspetti: il primo, quando è stata presa la decisione
da parte di tutti gli organi competenti, è stato dato parere
favorevole, poi è arrivato questo per vie traverse, perché a noi
non è arrivato questo, appreso nei modi che sappiamo, un
orientamento che non è una decisione, un orientamento in cui è
citato anche...al che il Segretario generale ha immediatamente
preso contatti e mandato tutta la documentazione che avevamo
esaminato per avere nel più breve tempo una dichiarazione che in
qualche modo facesse chiarezza. Ora, io credo che, come quando è
stato assunto quest'atto da parte di tutti gli organi
dell'Amministrazione è stato dato parere favorevole, noi oggi
abbiamo per correttezza...siccome l'altro giorno era stato fatto
presente che c'era quest'orientamento, capire se in questi termini
c'era un'espressione, una dichiarazione ufficiale che andasse...di
un certo tipo... Siamo nell'attesa di...è previsto quello che è
stato detto: che, se possono, nei primi giorni di febbraio già
inseriscono questo in una delle sedute che sono previste, quindi in
brevissimo tempo si saprà effettivamente se per caso, malgrado
tutti i pareri...c'è una questione di cui chiaramente noi
comprendiamo la delicatezza e proprio per quello abbiamo voluto
andare alla fonte. Su questo quindi vi chiederemmo solo per questa
ragione di aspettare quei dieci giorni che sono necessari per avere
questo pronunciamento definitivo, dopodiché non ci sarà...perché
non si tratta di andare oltre, non ci siamo arroccati sul fatto di
dire: "abbiamo fatto una scelta". Noi l'abbiamo fatta
coscientemente e sapendo che c'erano questi pareri, dopodiché si
tratta di aspettare una settimana, dieci giorni per avere la
risposta, ecco, tutto lì. Vi chiediamo questo quindi per
correttezza, perché, nel caso in cui ci dicano: "è tutto a posto",
voi capite che non possiamo fare un atto in queste condizioni
contro una persona quando ha i requisiti per...questa è un po' la
ragione per cui chiederemmo di aspettare. Grazie.
Presidente
- Grazie. Qualcuno su questa proposta del
Presidente? La parola al collega Cognetta.
Cognetta (M5S)
- Grazie Presidente.
Non intendo pronunciarmi sulla proposta del Presidente, perché,
diciamo così, non sono arrivato ad una decisione condivisa in
questo momento, quello che però io ritengo importante spiegare è
che, al di là di quello che dicono gli uffici, credo che il parere
espresso sia molto chiaro...diciamo così: non si presti a letture
differenti da quelle che sono. Probabilmente, secondo noi, c'è
stato un errore, quest'errore è stato fatto...non sappiamo,
capitano, non so spiegare il motivo per cui è stato fatto, ma
quello che mi preme sottolineare è che comunque è una situazione
che, secondo noi, è in contrasto con quanto sono i dettami di
legge. Indipendentemente da quello che poi è successo, quindi noi
crediamo che questa sia una risoluzione che va votata in questo
momento e al di là di quello che accadrà poi rispetto a ciò che
accade a Roma, la questione è un'altra: la questione è che, secondo
noi, comunque non andava fatta questa cosa, quest'incarico comunque
non andava dato, poi quello che è successo a Roma è una questione
che è successa a Roma, dà soltanto maggiore peso e maggiore forza a
ciò che noi chiediamo oggi. Tutto qua.
Presidente
- Altri? Non vedo altre richieste. Chiudiamo
la discussione. Per dichiarazione di voto? Nessuna dichiarazione?
Mettiamo in votazione? La parola al collega Cognetta.
Cognetta (M5S)
- Solo per chiedere il voto segreto in
cabina. Grazie.
Presidente
- Il voto segreto, chiedo scusa Cognetta...non
in cabina.
Cognetta (M5S)
- Si può avere giusto in termini di
risoluzioni? Penso di sì.
Presidente
- Il Regolamento prevede il procedimento
elettronico...c'è solo in caso di guasti del procedimento
elettronico.
Cognetta (M5S)
- Allora votiamo col voto elettronico.
Siccome abbiamo sempre problemi col voto elettronico...
Presidente
- Speriamo di no. Almeno cinque
Consiglieri...ma credo che...chi si associa al collega Cognetta?
Per il voto segreto, chiedo scusa, ci vogliono cinque Consiglieri.
La parola al collega Gerandin.
Gerandin (UVP)
- Merci Président. Per noi va bene il voto
segreto. Grazie.
Presidente
- Perfetto, si procede col voto segreto.
Collega Bertin vuole prendere la parola? La parola al collega
Bertin.
Bertin (ALPE)
- Grazie Presidente.
Ho più volte avuto l'occasione di esprimere a livello personale,
ma anche un'indicazione che abbiamo dal movimento sulle
problematicità del voto segreto. Il voto segreto è un argomento
serio che va affrontato con serietà. Spesso il voto segreto serve
soltanto per far emergere dei mal di pancia che alla fine non
producono nessun effetto politico significativo. Ci si nasconde
dietro al voto segreto perché non si ha coraggio di esprimere le
proprie opinioni. Il voto segreto è una questione seria che va
affrontata in modo serio e, a mio avviso, non è il caso di
utilizzarlo in modo sistematico, in casi nei quali non è
prettamente necessario, pertanto, per quanto mi riguarda, non
parteciperò al voto.
Presidente
- La parola al collega Donzel.
Donzel (PD-SIN.VDA)
- Grazie Presidente.
Io non entro nel merito di una valutazione, spetta a lei, al
Regolamento, quando cinque Consiglieri chiedono il voto segreto,
questo è, però è giusto a questo punto esplicitare la posizione del
nostro gruppo, noi riteniamo che questa vicenda abbia preso una
piega piuttosto brutta, antipatica, quindi se...com'era stato
prospettato l'altra volta...anche l'opposizione aveva fatto
un'apertura...diciamo gli ulteriori chiarimenti...è pur vero che
alcune situazioni di ambiguità che si sono venute a creare
renderebbero ancora più efficace forse una scelta politica, una
scelta politica condivisa da tutti, un passo indietro
dell'amministratore. Mi limito a dire quella che è la nostra
valutazione, perché, siccome è stato chiamato il voto segreto,
vorrei chiarire che cosa vota il gruppo PD-Sinistra VdA, si
esprime...affinché il Governo regionale si assuma una
responsabilità su una vicenda che, insomma, al di là di quelli che
sono sempre questi chiarimenti tecnici in arrivo, può essere
sciolta con maggiore consapevolezza e responsabilità con un atto
politico chiaro, netto, quindi noi questo chiediamo con questo voto
segreto.
Presidente -
La parola al collega Chatrian.
Chatrian (ALPE)
- Sì, grazie Presidente.
Non sarei intervenuto, in quanto avevamo già deciso insieme ai
colleghi dei gruppi di opposizione di sostenere questa risoluzione,
che è un impegno soprattutto di natura politica, che viene rivolto
al Governo regionale. Dato che non è stato concordato con i
colleghi il voto segreto, gradirei esplicitare la posizione del
gruppo di ALPE, che sosterrà questa risoluzione proprio perché
condivisa poc'anzi e sosteniamo convintamente il fatto che il
Governo regionale deve impegnarsi a chiudere comunque
quest'incrinatura che è stata, a nostro avviso, non chiusa bene per
quanto riguarda la figura del Direttore generale. Nello stesso
tempo il collega Bertin ha annunciato il fatto che non parteciperà
al voto perché, voglio essere molto chiaro, poc'anzi nella riunione
dei gruppi di opposizione non avevamo deciso il voto segreto,
quindi, in quanto Capogruppo, ritengo che il collega sia stato
esplicito, corretto nei nostri confronti e nei confronti di tutti,
perché un conto è il sostegno diretto di un impegno di natura
politica, dove ci trova convintamente partecipi di sostenere tale
provvedimento e un altro conto invece è il voto di natura segreta,
però con i miei colleghi rimasti in aula voteremo a favore di
questa risoluzione. Grazie.
Presidente -
Grazie collega. Ripeto quindi che si
svolgerà la votazione in forma segreta, lo dico subito per chi
procede alle procedure della votazione. La votazione è aperta.
Tutti hanno votato? La votazione è chiusa.
Presenti: 34
Votanti: 34
Favorevoli: 16
Contrari: 18
Il Consiglio non approva.
Punto 27.01 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK