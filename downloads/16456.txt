Consiglio Regionale della Valle d'Aosta - Oggetto del Consiglio n. 2839 del 11 novembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2839 del 11 novembre 1997 - Resoconto
SEDUTA POMERIDIANA DELL'11 NOVEMBRE 1997
OGGETTO N. 2839/X Concessione, ai sensi della legge regionale 20
agosto 1993, n. 69, di un contributo di lire 17.000.000 al Comune
di Pont-Saint-Martin per l'organizzazione della V° edizione della
Rassegna Teatrale denominata "Teatro Insieme". Impegno di
spesa.
Deliberazione Il Consiglio
Premesso che:
La sig.ra Ornella Badéry, Assessore alla Pubblica Istruzione e
Presidente della Biblioteca del Comune di Pont-Saint-Martin, ha
presentato all'Assessorato dell'Istruzione e della Cultura, con
lettera in data 5 agosto 1997 e seguente, una richiesta tendente ad
ottenere un contributo per l'organizzazione della V° edizione della
rassegna teatrale denominata "Teatro Insieme" che si terrà
nell'Auditorium di Pont-Saint-Martin dal 9 al 30 novembre 1997;
La manifestazione è curata dalla Biblioteca Comunale in
collaborazione con l'Associazione culturale "Gli Amici del Teatro"
e il Centro Giovani "Calembour";
Il programma, come precisato con lettera in data 2 settembre
1997, prevede l'esibizione dei seguenti artisti;
- 9 novembre Bebo Storti
- 16 novembre Associazione Culturale Skené (Aosta)
- 23 novembre Raoul Cremona
- 30 novembre Anna Meacci
Il costo della rassegna ammonta a lire 46.591.500 così
suddivise:
- stampa materiale pubblicitario e affissioni L. 8.925.000
- compensi e rimborsi spese artisti L. 23.920.000
- spese Auditorium (tecnica e pulizie) L. 3.213.000
- servizio di fonica e luci L. 2.380.000
- SIAE L. 5.000.000
- spese di organizzazione e varie (telefono, fax, foto,
eccetera...) L. 3.153.500
e le entrate previste, costituite dalla vendita dei biglietti
d'ingresso, ammontano a lire 9.000.000;
Il Servizio Attività Culturali dell'Assessorato dell'Istruzione
e della Cultura ha provveduto all'istruttoria e alla valutazione
della domanda, ritenendola ammissibile a contributo, ai sensi
dell'articolo 3, comma 3 e dell'articolo 8 comma 1 della legge
regionale 20 agosto 1993, n. 69, tenuto conto dell'interesse
culturale della manifestazione;
La Giunta, su proposta dell'Assessore all'Istruzione e alla
Cultura, ritiene pertanto opportuno aderire alla richiesta mediante
la concessione, ai sensi dell'articolo 3 comma 1 della legge
regionale 20 agosto 1993, n. 69, di un contributo di lire
17.000.000, pari al 37 percento circa della spesa preventivata;
Visto l'obiettivo gestionale 110102 - gestione dei finanziamenti
a enti e privati per l'organizzazione di iniziative culturali e
scientifiche assegnato al Servizio Attività Culturali
dell'Assessorato dell'Istruzione e della Cultura, per il triennio
1997/99;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/99, nonché la
circolare applicativa n. 7 del 6 febbraio 1997 (prot. n.
320/SGT);
Visto il parere favorevole rilasciato dal Capo del Servizio
Attività Culturali dell'Assessorato dell'Istruzione e della
Cultura, ai sensi dell'articolo 72 della legge regionale n. 3/1956
e successive modificazioni e del combinato disposto degli articoli
13 - comma 1 - lett. e) e 59 - comma 2 della legge regionale n.
45/1995, in ordine alla legittimità della presente
deliberazione;
Delibera
1) di approvare, ai sensi dell'articolo 3 comma 1 della legge
regionale 20 agosto 1993, n. 69, la concessione al Comune di
Pont-Saint-Martin (P. IVA 00123120073) di un contributo di lire
17.000.000 (diciassettemilioni), pari al 37 percento circa delle
spese preventivate per l'organizzazione della V° edizione della
rassegna teatrale denominata "Teatro Insieme", che si terrà dal 9
al 30 novembre 1997;
2) di approvare ed impegnare la spesa di lire 17.000.000
(diciassettemilioni) con imputazione al capitolo 57260 ("Contributi
ad Enti ed Associazioni culturali ed educativi per manifestazioni
ed iniziative culturali e scientifiche"), richiesta n. 3510, del
bilancio di previsione della Regione per l'anno 1997 che presenta
la necessaria disponibilità;
3) di disporre che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90 e successive modificazioni, in applicazione dell'articolo 9
della legge regionale 20 agosto 1993, n. 69;
4) di stabilire che il contributo in questione non è soggetto
alla ritenuta d'acconto del 4 percento prevista dal DPR n. 600 del
29 settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Presidente Pongo in votazione la delibera nel suo complesso:
Presenti, votanti e favorevoli: 22
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK