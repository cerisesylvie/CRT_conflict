Consiglio Regionale della Valle d'Aosta - Oggetto del Consiglio n. 731 del 16 dicembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 731 del 16 dicembre 1982 - Resoconto
OGGETTO N. 731/VII - RIAPPROVAZIONE CON MODIFICAZIONI DELLA
LEGGE REGIONALE CONCERNENTE: "INTERVENTI A FAVORE
DELL'AGRlTURISMO".
PRESIDENTE:
Ha chiesto di parlare il Consigliere Martin.
Ne ha facoltà.
MARTIN - (U.V.P.):
Molto brevemente in quanto su questa
legge c'è poco da dire avendone già discusso ampiamente durante il
Consiglio passato in cui si è approvato il disegno di legge che poi
è stato respinto dalla Commissione di Coordinamento. La Commissione
Affari Generali ha ritenuto, vista l'importanza del disegno di
legge, di riunirsi tempestivamente per esaminare le richieste
formulate dalla Commissione di Coordinamento e poter quindi
ripresentare al Consiglio convocato per oggi questo disegno di
legge. Dopo ampia discussione, la I^ Commissione ha ritenuto di
aderire alle richieste della Commissione di Coordinamento, il
disegno di legge è stato modificato e penso che quest'oggi possa
essere votato nuovamente da tutto il Consiglio, come è già successo
nella prima votazione.
PRESIDENTE:
Passiamo all'esame dell'articolato.
Do lettura dell'art. 1:
Art. 1
(Finalità)
La Regione Valle d'Aosta promuove l'attività agrituristica
allo scopo di integrare il reddito degli operatori agricoli,
valorizzare i prodotti locali, ampliare la gamma tipologica
dell'offerta turistica, intensificare i rapporti tra la cultura
urbana e cultura rurale.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 2:
Art. 2
(Definizione)
Ai fini della presente legge, l'attività agrituristica
comprende l'espletamento, anche contestuale, dei seguenti
servizi:
a) locazione, ad uso turistico, di stanze o alloggi siti in
fabbricati rurali o risultanti dalla ristrutturazione di fabbricati
già rurali;
b) somministrazione di pasti costituiti da cibi e bevande
provenienti in prevalenza dall'utilizzazione dei prodotti agricoli
della Regione;
c)
vendita di prodotti dell'azienda agricola e di
prodotti prevalentemente lavorati in proprio, ivi compresi quelli a
contenuto alcoolico e superalcoolico;
d)
prestazioni di servizi collaterali a quelli
sopraelencati. ùà
Le strutture da destinarsi all'attività agrituristica devono
essere congruamente connesse alle dimensioni e all'organizzazione
dell'azienda agricola ed in ogni caso rapportate ad un'utenza non
superiore ad otto unità, esclusi i bambini di età non superiore ai
12 anni eccezion fatta per i servizi di cui alle lettere b) e c)
del comma precedente.
L'attività agrituristica dovrà comunque essere effettuata
esclusivamente con manodopera di origine familiare.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 3:
Art. 3
(Elenco degli operatori e iscrizioni)
E' istituito presso l'Assessorato all'Agricoltura e Foreste,
Servizio di Assistenza Tecnico Economico e Sociale, un elenco degli
operatori agri-turistici della Regione Autonoma della Valle
d'Aosta.
All'iscrizione all'elenco provvede, previa valutazione dei
requisiti di cui al successivo art. 4, ed il superamento di
apposito esame di idoneità, una Commissione nominata dalla Giunta
regionale e composta come segue:
a) dall'Assessore regionale all'Agricoltura e Foreste, con
funzione di Presidente;
b) da due funzionari dell'Assessorato all'Agricoltura e Foreste,
esperti in agricoltura, di cui uno con qualifica di componente
effettivo e l'altro con qualifica di supplente, designati
dall'Assessore;
c) da due funzionari dell'Assessorato al Turismo, Urbanistica e
Beni Culturali, esperti in turismo, di cui uno con qualifica di
componente effettivo e l'altro con qualifica di supplente,
designati dall'Assessore;
d) da due funzionari dell'Assessorato all'Agricoltura e Foreste,
esperti in agriturismo, di cui uno con qualifica di componente
effettivo e l'altro con qualifica di supplente, designati
dall'Assessore;
e)
da quattro rappresentanti delle Associazioni
agricole di categoria, maggiormente rappresentative nell'ambito
regionale, di cui due con qualifica di componente effettivo e gli
altri due con qualifica di supplente;
f) da sei rappresentanti designati dalle Associazioni di
agriturismo, di cui tre con qualifica di componenti effettivi e tre
con qualifica di supplente.
I membri supplenti sostituiscono gli effettivi in caso di
assenza o impedimento.
Ai componenti della Commissione di cui ai punti e) e f) è
corrisposta una indennità di presenza nella misura prevista per i
componenti della Commissione regionale di controllo e, qualora non
risiedano nel Comune di Aosta, il rimborso delle spese di
viaggio.
Ai soggetti iscritti all'elenco è rilasciato dal Presidente
della Giunta regionale un certificato di operatore agrituristico,
indicante i limiti e le modalità per l'esercizio dell'attività
agrituristica.
Gli iscritti all'elenco possono esercitare l'attività
agrituristica senza l'obbligo di altre iscrizioni in registri
professionali e senza che ciò comporti la perdita della qualifica
di agricoltore.
Fermi restando gli obblighi previsti dalle leggi in tema di
igiene, salute pubblica, pubblica sicurezza e dagli adempimenti
fiscali, ove previsti, nessun'altra formalità può richiedersi dai
competenti organi regionali per l'esercizio dell'attività
agrituristica di cui alla presente legge.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 4:
Art. 4
(Soggetti)
Ai soggetti che abbiano superato l'esame di idoneità di cui al
precedente art. 3 è attribuibile la qualifica di operatore
agrituristico a condizione che svolgano abitualmente attività
agricola e che da tale attività conseguano un reddito non inferiore
alla metà del reddito globale di lavoro, secondo criteri di
valutazione stabiliti con apposito Regolamento della Commissione di
cui al precedente art. 3.
Tali soggetti devono risultare proprietari o titolari, in base
ad altri diritti reali di godimento, di immobili o fabbricati
rurali destinabili, anche previa nuova costruzione, ampliamento,
trasformazione ad attività di ricettività agrituristica ed essere
residenti e domiciliati in Valle d'Aosta.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 5:
Art. 5
(Cancellazione)
Il mancato rispetto degli obblighi di cui all 'art. 7 o la
perdita dei requisiti di cui all'art. 4 determinano la
cancellazione dall'elenco con provvedimento motivato della
Commissione di cui all'art. 3. L'operatore cancellato dall'elenco è
tenuto alla restituzione del certificato di iscrizione.
PRESIDENTE:
Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 6:
Art. 6
(Ricorsi)
E' ammesso ricorso alla Giunta regionale entro il termine di
trenta giorni dalla data di ricevimento della comunicazione, sia
contro il provvedimento di diniego dell'iscrizione all'elenco, sia
contro il provvedimento di cancellazione.
La Giunta decide entro sessanta giorni con provvedimento
definitivo.
PRESIDENTE:
Metto in approvazione l'articolo 6:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 7:
Art. 7
(Obblighi)
L'operatore agrituristico, oltre ad essere tenuto,
nell'esplicazione della propria attività, all'osservanza dei limiti
e delle modalità indicati nel certificato di cui all'art. 3 è
soggetto ai seguenti obblighi:
a)
esporre al pubblico il certificato di operatore
agrituristico;
b)
osservare le vigenti disposizioni di Pubblica
Sicurezza in merito alla segnalazione degli ospiti;
c)
denunciare all'Assessorato all'Agricoltura e
Foreste ed al Comune entro il 15 ottobre di ogni anno i prezzi
minimi e massimi dei vari servizi, con esclusione della sola
vendita dei prodotti, comprensivi di IVA ed imposta di soggiorno,
qualora applicabili;
d)
esporre al pubblico le tariffe munite del visto
comunale, in conformità a quelle denunciate;
e)
consentire alla Regione l'espletamento di controlli
sulla gestione della attività agrituristica;
f)
osservare le disposizioni che saranno emanate in
materia amministrativa dalla Giunta regionale.
PRESIDENTE:
Metto in approvazione l'articolo 7:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 8:
Art. 8
(Benefici)
L'operatore agrituristico può beneficiare:
a) di mutui ventennali agevolati o di contributi una tantum
per:
-
la ristrutturazione e la costruzione di locali da
destinarsi all'esercizio dell'attività agrituristica, di cui
all'art. 2;
-
la realizzazione di opere di carattere aziendale o
interaziendale - complementari alle attività di turismo rurale -
che comunque abbiano lo scopo di consentire l'insediamento, il
coordinamento e lo sviluppo di attività agrituristiche;
-
Sistemazione ed arredamento, realizzati in stile tipico
locale, di stanze destinate all'utilizzo agrituristico, e di locali
per la conservazione e la vendita al dettaglio o per il consumo in
loco, dei prodotti agricoli dell'azienda;
-
Installazione o miglioramento delle opere
igienico-sanitarie termiche, idriche, elettriche, telefoniche nei
fabbricati da destinarsi all'agriturismo;
b) delle attività di formazione e aggiornamento professionale
promosse e organizzate dalla Regione o da altri Enti;
c) delle iniziative di promozione e di propaganda
dell'attività agrituristica realizzate o patrocinate dalla Regione
o da altri Enti.
I mutui di cui al precedente punto a) possono essere
concessi, ivi comprese le spese di preammortamento e accessorie,
per l'intera spesa ritenuta ammissibile, al tasso del 7%, e per un
importo non inferiore ai 15 milioni.
La Giunta regionale provvede, con sua deliberazione, a
modificare il tasso indicato ogni qualvolta si renda necessario
modificare i tassi per effetto di norme cogenti emanate dallo Stato
ovvero in applicazione di direttive della Comunità Economica
Europea aventi efficacia obbligatoria sulle legislazioni
regionali.
I contributi di cui al precedente punto a) possono essere
concessi nella misura massima del 50% della spesa ritenuta
ammissibile. I contributi non potranno in ogni caso superare la
somma di £. 7.500.000.
PRESIDENTE:
Metto in approvazione l'articolo 8:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 9:
Art. 9
(Norme procedurali)
Presso l'Assessorato all'Agricoltura e Foreste, Servizio di
Assistenza Tecnico Economico e Sociale è istituito l'ufficio
agriturismo cui vanno indirizzate le domande di iscrizione allo
elenco di cui al precedente art. 3, e le domande per la concessione
dei mutui e dei contributi previsti dall'art. 8.
Le domande di iscrizione all'elenco devono contenere la
descrizione della attività agrituristica che gli interessati
intendono svolgere, indicando anche la documentazione comprovante
il possesso dei requisiti di cui al precedente art. 4.
Per le opere di cui all'art. 8, punto a), le domande dovranno
essere accompagnate da una relazione tecnico-illustrativa dei
lavori da un preventivo di spesa, da una descrizione delle attività
che si intendono esercitare, della relativa autorizzazione o
concessione edilizia.
PRESIDENTE:
Metto in approvazione l'articolo 9:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 10:
Art. 10
I beneficiari delle provvidenze previste dalla presente legge
devono impegnarsi a non mutare la destinazione delle opere e dei
locali ammessi a mutuo o a contributo, per tutta la durata
originaria del mutuo e comunque per un periodo non inferiore a 15
anni consecutivi a partire dalla data di erogazione delle
spese.
Al fine di verificare l'esatta esecuzione di quanto sopra,
l'Assessorato all'Agricoltura e Foreste, dispone accertamenti ogni
due anni, riferendone l'esito alla Commissione di cui all'articolo
3.
Il cambiamento di destinazione delle opere ammesse a mutuo o
contributo, compreso un eventuale ampliamento della capacità
ricettiva, oltre i limiti di cui all'art. 2 punto d), comporta la
revoca degli stessi e la perdita della qualifica di operatore
agrituristico.
I benefici di cui all'art. 8 della presente legge non sono
cumulabili per le medesime opere od iniziative, con analoghi
benefici previsti da altre provvidenze legislative regionali,
nazionali o comunitarie.
PRESIDENTE:
Metto in approvazione l'articolo 10:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 11:
Art. 11
Ai fini urbanistico-edilizi, la destinazione dei fabbricati da
adibire ad attività agrituristica, di cui allo art. 2 della
presente legge, è equiparata alla destinazione agricola.
Il volume relativo alla costruzione e all'ampliamento di
fabbricati da destinare all'attività agrituristica non può essere
superiore a quello afferente, ai sensi della disciplina
urbanistico-edilizia operante nei singoli Comuni, alla residenza
agricola dell'azienda condotta dai rispettivi operatori
agrituristici. Tale volume non può essere comunque superiore a 500
mc.
PRESIDENTE:
Metto in approvazione l'articolo 11:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 12:
Art. 12
Qualora venga modificata la destinazione d'uso delle opere di
cui al 2° comma dell'art. 11 nei 15 anni successivi all'ultimazione
dei lavori, il Sindaco applica una sanzione pecuniaria
amministrativa pari al loro valore venale valutato dall'Ufficio
Tecnico Erariale.
La valutazione dell'Ufficio Tecnico Erariale è notificata alla
Giunta dal Sindaco osservando le procedure stabilite dalla legge
24.11.1981, n. 689.
La vigilanza è esercitata dal Sindaco ai sensi dell'art. 32
della legge 17.8. 1942, n. 1150 e successive modificazioni.
PRESIDENTE:
Metto in approvazione l'articolo 12:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 13:
Art. 13
L'onere derivante dall'applicazione dell'art. 3, 4° comma, della
presente legge, valutato in annue £. 600.000 graverà sul Cap. 22200
"Spese per il funzionamento dei Comitati e Commissioni, compresi i
gettoni di presenza, i compensi ai componenti e le indennità di
missione ed il rimborso delle spese di viaggio ai membri estranei
all'Amministrazione regionale" del bilancio di previsione della
Regione per l'esercizio 1982 e sui corrispondenti capitoli dei
bilanci per gli esercizi successivi.
A decorrere dall'anno 1983 l'onere necessario sarà iscritto con
legge di approvazione dei relativi bilanci.
PRESIDENTE:
Metto in approvazione l'articolo 13:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 14:
Art. 14
L'onere derivante dall'applicazione dell'art. 8 della presente
legge, previsto in annue £. 500.000.000 graverà per £. 150.000.000
sul Cap. 31755 e per £. 350.000.000 sul Cap. 31760 che si
istituiscono nella Parte Spesa del bilancio della Regione per
l'anno 1982 e sui corrispondenti capitoli dei bilanci per gli
esercizi successivi.
Alla copertura dell'onere di cui al precedente comma si
provvede:
- per il 1982 mediante riduzione di £. 500.000.000 dello
stanziamento iscritto al Cap. 50050 (Fondo globale per il
finanziamento di spese per l'adempimento di funzioni normali -
Spese d'investimento);
- per gli esercizi 1983-1984, mediante utilizzo per £.
1.000.000.000 delle risorse disponibili iscritte al programma
2.2.2.02. - Infrastrutture nell'agricoltura del bilancio
pluriennale 1982-1984.
PRESIDENTE:
Metto in approvazione l'articolo 14:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
PRESIDENTE:
Do lettura dell'art. 15:
Art. 15
Al bilancio di previsione della Regione per l'esercizio 1982
sono apportate le seguenti variazioni:
PARTE SPESA
Variazione in diminuzione:
Cap. 50050: Fondo globale per il finanziamento di spese per
l'adempimento di funzioni normali (Spese di investimento)
L. 500. 000. 000
Variazioni in aumento:
Settore 2.2.2. - Sviluppo economico - Programma 2.2.2.02. -
Infrastrutture in agricoltura
Cap. 31755 (di nuova istituzione): Contributi per
l'attuazione della L.R. a favore dell'agriturismo:
L.R. .....art. 8 lett. a)
£. 150.000.000
Cap. 31760 (di nuova istituzione): Concorso nel pagamento di
quote di interessi per prestiti per gli scopi di cui alla L.R. a
favore dell'agriturismo - Prime rate.
L.R. ..... art. 8 lett. a)
£. 350.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione la legge nel suo
complesso per votazione a scrutinio segreto:
VOTAZIONE
A
SCRUTINIO SEGRETO
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK