Consiglio Regionale della Valle d'Aosta - Oggetto del Consiglio n. 2976 del 7 novembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2976 del 7 novembre 2017 - Resoconto
OGGETTO N. 2976/XIV - Interrogazione a risposta immediata:
"Notizie sulla mancata partecipazione dei rappresentanti della
Regione all'assemblea straordinaria della Società Italiana Traforo
del Monte Bianco".
Rosset (Presidente) -
Punto n. 3.04 all'ordine del
giorno. Per l'illustrazione ha chiesto la parola il Consigliere
Marquis; ne ha facoltà.
Marquis (AC-SA-PNV) -
Questa iniziativa trae spunto
dall'aver appreso che il 24 del mese di ottobre si è tenuta
l'assemblea della Società Italiana Traforo del Monte Bianco e,
considerato che, così come abbiamo sentito, gli argomenti
all'ordine del giorno erano di non poca importanza, con questa
interrogazione si vuole chiedere al Governo, all'Assessore
competente se corrisponde al vero che l'azionista Regione non è
stato rappresentato in questa circostanza.
Presidente -
Per la risposta ha chiesto la parola il
Presidente della Regione; ne ha facoltà.
Viérin (UVP) -
Per quanto è della domanda se corrisponde
al vero che nessuno ha partecipato all'assemblea della Società
Traforo Monte Bianco, intanto informiamo che la partecipazione era
prevista in videoconferenza, qui, ma l'assenza della connessione ha
reso impossibile il collegamento. Ci siamo comunque raccordati con
i nostri rappresentanti che invece hanno partecipato a Roma,
peraltro non ancora sostituiti, malgrado le nomine fatte mesi
fa.
Approfittiamo anche per dire che questa discussione ha previsto
l'attribuzione degli utili per i soci. Noi, come Regione, abbiamo
il 10,63 percento, quindi le nostre spettanze - lo annunciamo -
saranno di circa 12 milioni di euro; lo diciamo come nota. Ad onor
del vero, collega Marquis, la decisione è stata rimandata più volte
- io credo che lei lo sappia - e l'assenza della Regione si era
verificata il 28 settembre, per cui la Regione avrà avuto i suoi
motivi per essere assente, e lei sicuramente li conosce. Questa non
è stata un'assenza, bensì una mancanza di collegamento, ma ci siamo
comunque raccordati per questa decisione. Ricordo che la decisione
esulava dal numero di quote che la Regione ha e si sarebbe
sicuramente proceduto in un senso o nell'altro. Si sta parlando
anche di modifica dello statuto, come lei saprà. Le diverse
posizioni che si sono manifestate all'interno dell'assemblea citata
hanno comunque determinato la ripartizione di questi utili.
Pertanto diamo la nostra disponibilità anche per il futuro.
Io questa settimana sarò a Roma per la riunione dei Presidenti e
avrò alcuni incontri in merito per seguire la questione, perché
effettivamente oggi la sfida sui lavori e sugli investimenti che si
devono fare sul Tunnel del Monte Bianco è parte della discussione
in evoluzione. Saremo quindi attenti su questo
dossier
.
Presidente -
Per la replica ha chiesto la parola il
Consigliere Marquis; ne ha facoltà.
Marquis (AC-SA-PNV) -
Ringrazio per la risposta.
Prendiamo atto delle ragioni per cui non è stato possibile
partecipare. Credo che sia stata sottolineata l'importanza di
questa assemblea conclusiva di un processo di allocazione di
risorse e di ripartizione degli utili tra i soci. Ringraziamo anche
per la notizia, che ci è stata confermata, della disponibilità di
12 milioni per la Regione derivanti da questa ripartizione.
Crediamo sia importante mantenere e coltivare i rapporti con gli
azionisti, soprattutto in un momento delicato come questo per il
tunnel, e anche perché le modifiche statutarie che venivano ad
essere oggetto di questa assemblea riferivano poi gli interventi di
manutenzione da programmare nell'ambito di questa infrastruttura;
sono interventi significativi, perché dovranno garantire la
transitabilità fino al 2050.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK