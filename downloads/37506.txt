Consiglio Regionale della Valle d'Aosta - Oggetto del Consiglio n. 1257 del 10 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1257 del 10 giugno 2015 - Resoconto
OGGETTO N. 1257/XIV - Interrogazione: "Progetto di
realizzazione del fascicolo sanitario elettronico".
Presidente
- La parola all'Assessore Fosson.
Fosson (UV) -
Dirò volentieri che l'altro giorno,
nell'altra interpellanza non l'avevo citato perché non è una delle
criticità, anche se chiaramente è un nuovo sistema, è un grande
lavoro che sta impegnando tutti.
"Qual è lo stato dell'arte del progetto..."
: la Regione,
in attuazione delle disposizioni della legge del 2012 e di quanto
previsto dallo schema di decreto del Presidente del Consiglio dei
ministri, n. 69 del 21 giugno del 2013 e relativo allegato, ha
predisposto un apposito progetto finalizzato a mettere a
disposizione dell'assistito l'accesso telematico dell'insieme dei
dati e dei documenti digitali di tipo sanitario e socio-sanitario
prodotti dalle strutture regionali dell'Azienda della Valle
d'Aosta. È un sistema sicuramente di grande vantaggio, con una
password
personale e garantita dai sistemi di protezione per
il quale l'utente potrà entrare nel proprio fascicolo sanitario
come e quando vuole e accedere ai suoi dati personali. Questo sarà
possibile anche per le strutture regionali accreditate, cioè le
strutture private che sono due, anche se forse l'entrata in
funzione di quest'ulteriore gestione dei dati è ancora non ben
definita, nel senso che le aziende accreditate e private
sicuramente trasmetteranno i loro dati nei fascicoli elettronici
dei pazienti. Il fatto dell'apertura prevista da medici che non
sono catalogati nel sistema sanitario nazionale e quindi che
vengono da fuori prevederà un ulteriore approfondimento. Il
progetto regionale del fascicolo, quindi, partirà anche per le
private e i dati saranno conferiti, però sarà difficile che alcuni
medici e gli operatori di queste aziende possano entrarci
direttamente se non dopo un sistema di accreditamento
ulteriore.
Il progetto sanitario del fascicolo regionale ha l'obiettivo di
costituire un sistema complesso di gestione di archivi informatici,
ma molto utile, positivo, che consenta l'informatizzazione del
processo di raccolta e gestione secondo la logica del fascicolo del
paziente di tutte le informazioni cliniche e socio-sanitarie che
possono essere generate durante la vita di una persona. Tutta la
sua storia sanitaria verrà organizzata in un unico
dossier
elettronico che sarà consultabile in via telematica in qualsiasi
istante e da qualsiasi luogo, da chi e solo da chi sia autorizzato
a farlo e limitatamente a quella parte in cui l'attivazione gli è
stata conferita. Il progetto è attualmente in corso, ed è in fase
avanzata e mi permetto di sottolineare che ciò sta divenendo realtà
anche in un periodo di minori risorse, pensando oltretutto al
numero di consulenze informatiche dell'ASL che sono state tagliate
nel 2015 fatto per cui il lavoro è sicuramente aumentato. Il
progetto è in corso e prevede un'anagrafe degli operatori regionali
per l'accesso dei medici di medicina generale e di quelli esterni.
La gestione del consenso riveste particolare complessità perché
l'accesso ai dati deve essere protetto e garantito al solo utente.
C'è l'architettura tecnologica con i flussi documentali regionali
che ci dovrà permettere l'accreditamento degli altri dati relativi
ai flussi di altre regioni. La comunicazione e l'informazione sono
una parte importante che sono contemplate in questo progetto. Non è
però facile tra la nostra popolazione, come dicevo prima a
proposito delle persone anziane, il nostro promemoria è un
passaggio necessario. Abbiamo visto che certi utenti anziani sono
molto più brillanti rispetto a molti giovani e in questo ci
insegnano, per carità! Il dato importante è che la pubblicizzazione
dei servizi verso la cittadinanza è prevista a partire dal mese di
ottobre e comunque dall'autunno di quest'anno, nonostante, come
dicevo, siano state tagliate molte consulenze e soprattutto, mi
riallaccio a prima, il fatto del promemoria. C'è un DPM non ancora
approvato dal Governo che deve validare tutti i progetti regionali
e, come dicevamo l'altro giorno sul piano della salute, abbiamo
tante norme precise che devono essere ancora trasmesse e
trasformate in legge.
Secondo quesito:
"se ai fini della completezza delle
informazioni di ogni paziente il fascicolo può essere alimentato
anche da istituti privati..."
, in prima applicazione a
decorrere dalla pubblicazione...dei cittadini...prevista
nell'autunno, essa potrà essere alimentata con informazioni
clinico-sanitarie documentate, generate dall'Azienda e dai medici
di medicina legale, pediatri e in particolare i dati
identificativi, i dati di consenso, le vaccinazioni in un momento
in cui, come sa, sulle vaccinazioni c'è tutto un movimento
culturale di negazione della loro necessità. Da parte nostra c'è il
desiderio di approfondire e allargare il tema vaccinale, sotto il
profilo sanitario sintetico,
patient summary
. Io ho
incontrato la scorsa settimana il Comitato dei medici di famiglia
direi con un certo coraggio perché c'è una divisione netta, tra due
sindacati contrapposti numericamente uguali; gli uni aspettano e
gli altri invece contrastano le nuove normative nazionali. Direi
che proprio il
patient summary
, cioè entrare proprio in
questo fascicolo elettronico sanitario con i dati che il medico di
famiglia ci dà, è estremamente importante e su questo, stiamo
lavorando con quelle riserve che dicevo al Consigliere Ferrero,
cioè con più del 50 percento dei nostri medici di famiglia che ha
già avuto difficoltà ad entrare in una logica di gestione
telematica di alcune procedure ma che si sta però comunque
adoperando su questo.
L'architettura regionale del fascicolo in corso consentirà
inoltre, in una fase evolutiva, di rendere disponibile
all'assistito anche altri documenti di tipo socio-sanitario
prodotti nel contesto regionale; quelli che per noi sono
importanti: le prenotazioni, le prescrizioni, i piani terapeutici
potranno essere accessibili attraverso il fascicolo sanitario. Io
quindi penso che è rispettato pienamente il programma, non negando
delle difficoltà, come le dicevo, soprattutto riferite alla fase di
inserimento di tutti i dati del territorio. L'implementazione del
fascicolo sanitario elettronico è prevista comunque, come detto,
per l'autunno 2015, anche perché siamo andati a rimorchio della
Regione capofila, che è il Trentino; abbiamo potuto usare la loro
piattaforma telematica per un riuso, incontrando difficoltà perché
è un sistema completamente nuovo che comporta anche a degli
operatori che ormai sono vicini alla
retraite
di adattare
tutte le loro conoscenze delle attività. Io penso che, se non siamo
i primi, siamo sicuramente molto avanti nell'attivazione di questo
fascicolo sanitario elettronico, che sarà sicuramente una
rivoluzione estremamente positiva in tutta l'assistenza sanitaria
della Valle d'Aosta.
Presidente -
La parola alla Consigliera Morelli.
Morelli (ALPE)
- Merci Monsieur le Président.
Grazie Assessore per la risposta. Concordo con lei che la
realizzazione del fascicolo sanitario elettronico sarà veramente
una rivoluzione, sarà una grande conquista sia dal punto di vista
del paziente che dal punto di vista del servizio sanitario. La
sanità digitale è sicuramente una sfida molto importante, in
particolare per una Regione con la conformazione geografica della
nostra. Scontiamo, ahimè, ancora un
gap
sulla diffusione
della banda larga e quindi è un problema grave, che è un problema
che sta a monte di tutto quanto, di tutto ciò che viene dopo.
Dispiace un po' che, insomma, nonostante i nostri piccoli numeri,
nonostante il fatto che abbiamo una sola USL, noi non siamo
riusciti a precorrere i tempi, ma in fondo non siamo nemmeno
riusciti a rispettare le scadenze. Io ricordo la delibera che
evocava il decreto-legge, che prevedeva che le Regioni avrebbero
dovuto dotarsi entro il 30 giugno 2015 del fascicolo sanitario
elettronico; speriamo effettivamente che con l'autunno questo potrà
diventare una realtà. È sicuramente una fase di costruzione
delicata, giustamente va garantita la privacy, perché i dati sulla
salute sono dati sensibili e quindi la loro riservatezza deve
essere garantita e dunque l'accesso deve essere permesso solo agli
operatori sanitari autorizzati e ai pazienti. Ci sono Regioni però
che il fascicolo sanitario elettronico ce l'hanno già: la Toscana,
il Piemonte, l'Emilia Romagna, è vero che sono Regioni molto
virtuose dal punto di vista sanitario, ma anche noi pensiamo di
essere virtuosi in questo senso. Il fascicolo sanitario elettronico
della Toscana permette già oggi di accedere a tutti i dati relativi
ai ricoveri, ai farmaci, alle esenzioni, agli accessi in pronto
soccorso, ai referti dei laboratori di analisi, alle vaccinazioni
che giustamente lei ricordava, ai referti della radiologia;
permette al cittadino di integrare, di inserire i dati, quindi,
insomma, sono cose che sono fattibili e che in altre regioni sono
già realtà. Speriamo che il nostro lavoro prosegua e che
effettivamente questo progetto vedrà finalmente la sua
realizzazione con l'autunno di quest'anno. Grazie.
Presidente
- Punto 6 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK