Consiglio Regionale della Valle d'Aosta - Oggetto del Consiglio n. 699 del 23 giugno 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula
Oggetto del Consiglio n. 699 del 23 giugno 1999 - Resoconto
SÉANCE DU 23 JUIN 1999 (MATIN)
OGGETTO N. 699/XI Intendimenti in ordine alla problematica del
futuro dell'Ospedale regionale. (Interpellanza)
Interpellanza A conoscenza della decisione della Commissione
Sanità dei Democratici di Sinistra in merito al futuro
dell'Ospedale regionale;
Preso atto che il progetto della suddetta Commissione, con il
quale si ipotizza "né un ospedale vecchio, né nuovo, ma unico"
comprensivo della unità di Psichiatria, da realizzare nell'attuale
struttura di Viale Ginevra;
i sottoscritti Consiglieri regionali
Interpellano
la Giunta regionale e l'Assessore competente per conoscere:
1) se ritiene la proposta della Commissione Sanitaria dei
Democratici di Sinistra, forza politica dell'attuale maggioranza in
Consiglio regionale, adeguata alla risoluzione del problema
ospedaliero della nostra Regione;
2) se non ritiene opportuno riaprire sull'intera problematica un
confronto a livello di Consiglio regionale.
F.to: Beneforti - Curtaz
Presidente La parola al Consigliere Beneforti.
Beneforti (PVA-cU) Per quanto ci riguarda siamo molto attenti a
ciò che accade intorno a noi, in particolare sulle prese di
posizione in merito a certi problemi che toccano da vicino la
collettività valdostana.
L'Ospedale regionale è un problema da noi seguito da tempo, per
cui non poteva sfuggire la presa di posizione sull'Ospedale da
parte dei Democratici di Sinistra; presa di posizione legittima, ma
non condivisibile da parte di chi come noi si è battuto e si batte
per la realizzazione di un nuovo ospedale.
I Democratici di Sinistra al loro interno richiedono un ospedale
unico e ne rivendicano la realizzazione in viale Ginevra, dov'è
l'attuale Ospedale regionale. Si dice: "ospedale unico, che non sia
né vecchio né nuovo, e che comprenda anche l'unità operativa di
Psichiatria che attualmente è in via Saint Martin de Corléans".
Non sto qui a ricordare le motivazioni comprensibili del perché
a suo tempo alcune unità operative furono trasferite fuori
dall'Ospedale regionale, ma come si fa a pensare di ricostruire un
blocco ospedaliero nell'attuale Ospedale regionale, dove tutti
rivendicano spazi e posti letto; dove tutti richiedono di essere
messi in condizione di lavorare meglio e con efficienza; dove,
nonostante gli ampliamenti, l'Ospedale regionale non sarà mai in
condizione di avere un'organizzazione ospedaliera capace di
rispondere alle esigenze della Comunità valdostana e degli
operatori sanitari?
Certo, tutto è possibile quando si vuole; basterebbe eliminare i
posteggi esistenti di fronte all'Ospedale regionale per allargarsi,
ma anche così mal si adatta un complesso ospedaliero in viale
Ginevra? Altre sono le aree dove il complesso ospedaliero potrebbe
essere realizzato.
A fronte di queste riflessioni riteniamo, pertanto, che la
proposta dei Democratici di Sinistra non sia realizzabile; pensiamo
che sia stata più una boutade elettorale o meglio che sia stata una
provocazione per riaprire un confronto sulla questione anche se per
altre forze di maggioranza è ormai chiusa. Ma, nonostante le nostre
riflessioni e ciò che noi possiamo pensare, i Democratici di
Sinistra sono una componente della maggioranza che sostiene la
Giunta regionale, per questo abbiamo presentato
quest'interpellanza: per conoscere se la Giunta concorda sulla
proposta dei Democratici di Sinistra e se ritiene opportuno, vista
la richiesta, di riaprire sull'intera problematica un confronto a
livello di Consiglio regionale.
Noi crediamo che un confronto si renda necessario perché siamo
certi che la partita ospedaliera non può considerarsi chiusa.
Ribadiamo e siamo convinti che occorra partire per la
realizzazione di un ospedale nuovo.
Presidente La parola all'Assessore alla sanità, salute e
politiche sociali, Vicquéry.
Vicquéry (UV) Le Conseiller Beneforti doit m'excuser, mais
j'avoue que j'ai des problèmes à comprendre sa logique, car il
demande au Gouvernement régional de s'exprimer sur une proposition
d'une partie politique et j'ai la tentation sincère d'inviter le
Chef de groupe du groupe des DS de répondre, mais je ne veux pas le
faire, donc je me limite à donner lecture du programme du
Gouvernement dans le chapitre santé, bien-être et politiques
sociales:
"L'Administration régionale s'engagera à mettre en place sur le
territoire un réseau de services efficients, efficaces et
accessibles à tous les citoyens
valdôtains… de manière à ainsi régler,
en cette phase, la question de la construction d'un nouvel hôpital
et de contribuer au développement d'une société plus solidaire, au
sein de laquelle le soutien apporté aux catégories défavorisées de
la population reste une priorité.
Pour donner une application concrète à ces objectifs, la Région
s'emploiera à :
- adopter une politique de soins aux malades hors des structures
hospitalières, afin que l'hôpital régional soit réservé au
traitement des cas aigus…", à
l'intérieur desquels il existe aussi les cas qui sont en
psychiatrie.
Pour ce qui est de la deuxième question, je suis d'accord
d'ouvrir la problématique à l'intérieur du Conseil.
Je suis à la disposition de la Vème Commission pour en
parler.
Si dà atto che, dalle ore 11,26, presiede il Vicepresidente
Viérin Marco.
Presidente La parola al Consigliere Beneforti.
Beneforti (PVA-cU) Avevo detto sottovoce all'Assessore che non
si affaticasse a rispondere, appena ha iniziato a parlare, perché
ho capito che la situazione rimane quella che è: possono cantare
anche i Democratici di Sinistra quello che vogliono, ma qui il
programma che vale è il programma dell'Union che ha deciso che
l'ospedale regionale nuovo non s'ha da fare.
Noi da parte nostra, Assessore, però devo dire che insisteremo
perché riteniamo importante la realizzazione del nuovo ospedale. Se
avevamo cominciato prima, sono trascorsi dieci anni, oggi saremmo
stati molto più avanti sulla realizzazione.
Noi insisteremo, e prendo atto della sua volontà di discuterne
in commissione per approfondire tutti gli aspetti, perché sono
convinto che occorre su questo problema riaprire un confronto.
I programmi elettorali si fanno all'inizio di legislatura e
vanno avanti per cinque anni, ma non è detto che, nel corso dei
cinque anni, non debbano essere aggiornati alle esigenze che si
incontrano strada facendo. Comunque vediamo il discorso a livello
di commissione, prego il presidente della commissione competente di
convocare un incontro proprio per la questione ospedale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK