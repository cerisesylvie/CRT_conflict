Consiglio Regionale della Valle d'Aosta - Oggetto del Consiglio n. 113 del 2 ottobre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula
Oggetto del Consiglio n. 113 del 2 ottobre 2003 - Resoconto
OGGETTO N. 113/XII - Presa di posizione della Regione contro la
proposta di condono edilizio avanzata dal Governo italiano.
(Approvazione di mozione)
Mozione
Appreso che nelle ultime settimane il Presidente del
Consiglio italiano ha proposto un condono edilizio, avente
l'evidente scopo di reperire risorse "una-tantum" per far fronte ai
disavanzi di bilancio;
Osservato che un qualunque intervento statale in materia
edilizio-urbanistica si rileverebbe incostituzionale essendo tale
materia devoluta alla competenza di tutte le Regioni italiane, a
seguito della riforma del Titolo V° della Costituzione;
Rilevato, in particolare, che la Regione Autonoma Valle
d'Aosta ha competenza primaria in materia di urbanistica, ai sensi
dell'articolo 2 dello Statuto Speciale;
Ritenuto grave che il Governo intenda "far cassa" con il
discutibile strumento del condono che premiando i cittadini
disonesti, incentiva un'illegalità diffusa ed il realizzarsi di
ulteriori abusi;
Creduto che i presunti benefici finanziari siano di gran
lunga meno significativi dei danni al patrimonio storico-ambientale
che un ulteriore provvedimento di sanatoria provocherebbe;
il Consiglio regionale
Riafferma
la propria esclusiva competenza in materia
urbanistica;
Esprime
il proprio dissenso ad ogni ipotesi di condono
edilizio;
Invita
i Parlamentari valdostani ad opporsi all'approvazione di
un'eventuale normativa che intenda condonare gli abusi
edilizi;
Dispone
che la presente mozione venga trasmessa al Presidente della
Repubblica, alle Presidenze delle Camere, alla Presidenza del
Consiglio dei Ministri e ai Ministeri competenti, oltreché ai
Parlamentari valdostani.
F.to: Curtaz - Squarzino Secondina - Riccarand
Président - La parole au Conseiller Curtaz.
Curtaz (Arc-VA) - Sono un poco a disagio ad iniziare
l'esposizione con cinque Assessori su otto
presenti… adesso vedo che qualcuno
arriva!
Credo che una lettura delle premesse a questa mozione chiarisca
qual è il nostro pensiero sulla tematica del condono edilizio, in
particolare, e dei condoni, in generale. Quando scrivemmo questa
mozione, il condono edilizio era una proposta già in stato
avanzato; oggi la proposta del condono edilizio è una certezza, nel
senso che è stata ufficializzata a più riprese dal Governo
nazionale. Il condono, per definizione, è un modo di reperire delle
risorse "una tantum" che contrasta con tutte le regole della buona
amministrazione finanziaria, ma è in questo paese un "escamotage" a
cui frequentemente i governi hanno ricorso, ed è uno strumento
particolarmente odioso perché incentiva le illegalità, premia i
disonesti a scapito di coloro che hanno rispettato la legge, che si
tratti di un condono di carattere fiscale o edilizio.
Per quanto riguarda il condono di carattere edilizio, a nostro
modo di vedere c'è un'ulteriore aggravante, perché lascia delle
tracce permanenti; mentre i condoni fiscali riguardano a ben vedere
le tasche dei contribuenti, il condono edilizio lascia delle tracce
durevoli sul territorio, nell'ambiente, con un paradosso che viene
sottolineato da vari osservatori. Il paradosso sta nel fatto che si
ha spesso l'impressione, per non dire la certezza, che i costi
susseguenti al condono edilizio - questi non a carico dello Stato
che incassa, ma dei comuni, i quali devono poi fare le
infrastrutture necessarie per le abitazioni condonate - siano
addirittura superiori ai benefici derivanti dal versamento di chi
ha condonato.
È evidente che quando un governo, come l'attuale, è messo alle
strette dal fatto che ha raschiato in fondo al barile - non c'è più
un euro dopo due anni e mezzo di "Governo Berlusconi"! -, poco
importa delle conseguenze, anche finanziarie, riversate sui comuni
i prossimi anni: quello che conta è riuscire "a far cassa"
quest'anno e riuscire a predisporre una legge finanziaria che tenga
in piedi, seppure per un anno soltanto, i conti pubblici!
Il nostro giudizio sul metodo del condono e su questo condono in
particolare è quindi negativo in misura assoluta.
A questo discorso si collega un altro profilo interessante,
quello della competenza. Oggi si discute anche a livello nazionale
della competenza o meno dello Stato rispetto alla possibilità di
promuovere un condono in materia urbanistica. Si discute anche a
livello nazionale, perché dopo la riforma del Titolo V della
Costituzione tutte le regioni italiane hanno una competenza
concorrente in materia urbanistica. Abbiamo letto pareri anche di
insigni costituzionalisti, pubblicati su vari quotidiani nazionali,
i quali ritengono che lo Stato non possa intervenire in materia di
urbanistica perché riservata alla competenza concorrente della
Regione. Questo è tanto vero che già almeno due Regioni - per
quanto ne so io, Toscana e Campania - hanno annunciato iniziative
diverse, per contrastare questo abuso o presunto abuso di poteri da
parte del Governo centrale.
A nostro giudizio, la situazione in Valle d'Aosta è
ulteriormente caratterizzata da un elemento statutario: in materia
urbanistica, noi non abbiamo solo una competenza concorrente, ne
abbiamo anche una esclusiva, perché così recita l'articolo 2 dello
Statuto speciale; aderire passivamente ad una proposta di condono
in materia urbanistica, che deriva dal Governo centrale, sarebbe
quindi riconoscere una competenza limitata della nostra Regione in
tale materia.
Crediamo quindi sia estremamente opportuno - e per ragioni di
competenza della nostra Regione, e per ragioni di merito - che vi
sia un pronunciamento chiaro e tempestivo da parte di questo
Consiglio sul condono edilizio che il Governo intende varare nelle
prossime settimane.
Président - Je déclare ouvert le débat. La parole à l'Assesseur
au territoire, à l'environnement et aux ouvrages publics,
Cerise.
Cerise (UV) - Condividiamo sostanzialmente quanto ha detto il
Consigliere Curtaz, quindi c'è un'adesione generale a questa
mozione per quanto riguarda molti dei suoi aspetti.
Mi piace ricordare, alla luce della riforma del Titolo V della
Costituzione, avvenuto con legge costituzionale n. 3/2001, come la
posizione della Valle d'Aosta rispetto a questa materia sia stata
rafforzata, quindi alla Regione non solo il relativo Statuto
riconosce competenza legislativa esclusiva in materia urbanistica
ma, a differenza del passato, questa volta la Regione ha solo più
l'obbligo di rispettare la Costituzione, nonché i vincoli derivanti
dall'ordinamento comunitario e non più da quegli interessi
generali, come recitava l'articolo 2.
Voglio poi rilevare che la Regione ha totalmente esercitato
questa competenza, dal momento che ha promulgato la legge n. 11, la
quale disciplina compiutamente e organicamente la materia
urbanistica, compresi gli aspetti sanzionatori, che sono
un'innovazione rispetto alle precedenti leggi emanate dalla
Regione, in quanto per questo aspetto demandava alle norme dello
Stato. Con la legge n. 11, invece, la norma è stata perfezionata
anche su tale aspetto. A fronte di questo quadro, la legge statale,
qualsiasi legge dello Stato in detta materia non trova applicazione
nel territorio regionale, in quanto lo Stato non può, con propria
legge, invadere la competenza legislativa primaria della Regione,
avendo questa integralmente provveduto in materia.
Voglio ancora ricordare - e qui riprendo un passaggio del
Consigliere Curtaz - come si sia provveduto in anni precedenti al
ricorso al condono per motivi fiscali; peraltro, l'ultimo, che è la
legge n. 724/1994, recitava misure di razionalizzazione della
finanza pubblica; quindi anche allora il condono era una specie di
appendice all'interno di un progetto inteso ad impinguare le casse
dello Stato. Voglio ancora ricordare come in quell'occasione vi fu
un ricorso alla Corte costituzionale, la quale aveva giustificato
il condono edilizio del 1994 per la sua "contingenza ed
eccezionalità", ritenendo che lo stesso non fosse reiterabile:
quindi va evidenziato questo aspetto.
Fatta questa premessa, condividendo lo spirito della mozione,
chiedo all'Assemblea 5 minuti di sospensione per dare la
possibilità anche al nostro gruppo di fare un approfondimento, per
vedere se è possibile integrare la vostra mozione o, eventualmente,
trovare un testo comune rispetto ad un'ipotesi che avremmo
cominciato ad elaborare.
Président - Le Conseil est suspendu pendant 10 minutes.
Si dà atto che la seduta è sospesa dalle ore 9,38 alle ore
10,15.
Président - Il y a un nouveau texte d'une motion qui a été
déposé auprès de la Présidence, signé par les Chefs de groupe de
majorité et du groupe "Arcobaleno".
La parole au Conseiller Cesal.
Cesal (UV) - Comme groupe de majorité nous avons discuté avec
les présentateurs de la motion à propos de la remise urbanistique
et nous avons trouvé un accord de substance, car, pour ce qui nous
concerne, nous retenons qu'il ne peut pas y être de discussion sur
le problème des compétences qui nous reviennent par notre Statut,
elles sont intangibles. Tout de même, nous retenons que l'approche
à cette problématique ne doit pas être une approche idéologique,
mais politique; c'est revendiquer nos compétences en toute leur
validité. On pourrait discuter même sur la politique financière du
Gouvernement, mais je crois que ça ne revient pas au Conseil
régional du Val d'Aoste, c'est une chose un peu plus générale.
Personnellement je suis contraire à toutes hypothèses de "condono"
dans tous les secteurs, même s'il y a la possibilité évidemment de
mettre à jour… "sistemare delle piccole
pendenze relativamente a problemi particolari".
Per quanto riguarda il condono urbanistico, ripeto, ribadite le
nostre competenze in materia, avrei qualche dubbio, quindi non
concordo con l'esposizione che ha fatto prima il Consigliere Curtaz
quando ha affermato che vengono premiati soprattutto i furbi,
proprio perché i miei anni di militanza sul campo mi hanno
dimostrato il contrario. Gli abusi, i piccoli abusi - perché in
Valle d'Aosta non abbiamo i grandi abusi, abbiamo solo una lunga
sequela di piccoli abusi, soprattutto su questioni di carattere
formale - generalmente non li commettono i grandi imprenditori, gli
operatori del settore, ma li commettono le persone semplici, le
quali, trovandosi di fronte a un ginepraio di norme in materia, non
riescono ad approcciarsi al problema in maniera corretta.
In materia urbanistica, se pensiamo che un singolo cittadino
debba intervenire in questo settore, sappiamo che si deve misurare
con tutta una serie di norme; pensiamo a dei vincoli di tipo
normativo, leggi, regolamenti edilizi comunali che variano da un
comune all'altro, per cui due comuni vicini possono trattare uno
stesso problema in maniera completamente diversa; pensiamo ai
vincoli paesaggistici ambientali, ai vincoli idrogeologici per
frane, alluvioni, valanghe, ai vincoli di tipo forestale, perizie
geologiche… ho visto richiedere delle
perizie geologiche per la realizzazione di un semplice pollaio!
Ripeto, su questa materia credo che vi sia una complessità di norme
che ci impongono una revisione della materia per una sua
semplificazione.
Ritengo pertanto che, pregiudizialmente, ribaditi i nostri
principi, dobbiamo approcciarci in maniera concreta e pragmatica a
questo problema. Molto spesso la procedura ha costi superiori
rispetto alla realizzazione dell'opera, perché bisogna far
intervenire un professionista, e così via. Ripeto: in sede di
recepimento o in sede di adattamento di una legge regionale
organica che intervenga in questo settore, credo che dobbiamo prima
di tutto rivedere tutta la normativa urbanistica per andare ad
omogeneizzarla il più possibile, ma soprattutto per semplificarne
le procedure. Invito pertanto il Consiglio ad approvare questa
mozione che abbiamo concordato con i proponenti, riaffermando i
principi e riservandoci di entrare nel merito della questione in
tempi successivi.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Vorrei solo esprimere la soddisfazione per questo
accordo che è stato trovato e fare una precisazione: la proposta
era della maggioranza che si voleva confrontare con la quella fatta
dal gruppo "Verde".
Président - La parole au Conseiller Salzone.
Salzone (SA) - Intanto annuncio subito che il gruppo della
"Stella Alpina" su questa mozione si astiene, anche perché, senza
entrare troppo nel merito, per noi non è sufficientemente chiaro
quali sono gli oneri che andrebbero a pagare i comuni.
Al di là di questo, intervengo soprattutto per dire che sono
piuttosto sorpreso, peccherò di inesperienza, ma questa è una
mozione concordata dal gruppo di maggioranza con i "Verdi". C'è
stata una sospensione e noi non siamo stati per nulla coinvolti!
Come ho detto all'inizio della nostra investitura,
"dall'opposizione intendiamo svolgere un ruolo propositivo in
questo Consiglio, sia a sostegno della maggioranza - quando ce n'è
bisogno - sia in collaborazione con l'opposizione". Sono
sconcertato da entrambi gli atteggiamenti: sono entrato nella sala
per chiedere di collaborare e sono stato "cacciato".
(interruzione dell'Assessore Cerise, fuori microfono)
… no, guardi Assessore, sono entrato
perché volevo collaborare, ma trovo strano anche l'atteggiamento
dei "Verdi" su questa posizione. Non costava nulla
coinvolgerci… perché qui trattavamo un
argomento che è di interesse generale, per cui mi pare
assolutamente sconveniente un atteggiamento di questo genere in
Consiglio! Se queste sono le abitudini, ne prendiamo atto!
Président - La parole au Conseiller Curtaz.
Curtaz (Arc-VA) - Prima di tutto volevo dare alcuni chiarimenti
al Consigliere Salzone, perché la sua lamentela è anche, per certi
versi, fondata, ma da parte nostra non vi era nessuna volontà di
escludere alcuno; figuriamoci, noi siamo i proponenti di questa
mozione, quindi più ampio è il consenso che riusciamo ad avere su
questa tematica e meglio è! Soltanto che dal punto di vista formale
c'è stata una sospensione richiesta dalla maggioranza che ha
chiesto di incontrare non i "Verdi" - peraltro siamo gruppo
"Arcobaleno"! - ma ha chiesto di incontrare i proponenti! È ovvio
che chi propone qualcosa, riceve un'attenzione supplementare; le
forze di maggioranza hanno chiesto di incontrarci, è stata una
sospensione chiesta da loro. Si è poi trattato anche di una
dimenticanza che ha coinvolto tutti, ma le assicuriamo che, per
quanto ci riguarda, non vi era nessuna intenzione di escludere
qualcuno.
Non riteniamo di doverci scusare perché non abbiamo fatto niente
di male. Probabilmente dobbiamo forse "oliare" di più i meccanismi
di rapporto nel nuovo Consiglio, perché sarebbe stato sufficiente,
finita la riunione fra forze di maggioranza e proponenti, che
qualcuno si fosse fatto vivo e avesse parlato della cosa, dopo la
prima riunione e non prima! Comunque volevo tranquillizzarla,
perché non volevamo essere scortesi ed escludere nessuno.
Rispetto al testo che è stato concordato, esprimiamo la nostra
soddisfazione, nel senso che con la nostra iniziativa abbiamo
proposto un tema, lo abbiamo proposto in maniera corretta e
incisiva su due punti essenziali: la nostra contrarietà all'ipotesi
di condono e, secondo punto, altrettanto importante, la
rivendicazione della competenza della nostra Regione in materia
urbanistica. Siamo certi che dal testo della mozione entrambi
questi principi vengono riaffermati, seppure in forme diverse;
quindi annuncio fin d'ora il nostro voto favorevole alla mozione in
esame.
Président - La parole au Conseiller Fiou.
Fiou (GV-DS-PSE) - Voteremo con convinzione questa mozione,
perché ne condividiamo pienamente lo spirito.
Riprendo solo con alcune battute, per arricchire il confronto su
una materia che è stata affrontata anche con sfumature diverse. Il
condono sana delle illegittimità in materia urbanistica, questo va
sottolineato fino in fondo. La materia urbanistica poi è materia di
competenza di regioni e comuni, quindi anche da questo punto di
vista il condono va al di là di una normale gestione del governo di
questa materia; è vero che si pone un obiettivo, che non è quello
di andare a regolamentare diversamente, ma solo di reperire
risorse. Il problema è valutare se vale la pena fare un condono per
reperire risorse e andare a fare disastri in un settore
estremamente delicato. Sicuramente scombina i piani di regioni e
comuni in materia urbanistica, questo è l'effetto negativo
vero.
Ho sentito negli interventi una certa "simpatia" verso il
condono perché va anche a sanare delle contraddizioni che le norme
in materia possono aver messo in evidenza; mi preoccupa questo,
perché introduce sicuramente un'azione diseducativa sul cittadino e
anche nelle amministrazioni, perché in presenza di difficoltà di
gestione delle piccole contraddizioni che la normativa può aver
provocato, si utilizza un meccanismo di liberazione - e quindi non
di critica e di intervento sulla materia - per evitarle. Vi sono
già gli strumenti per intervenire in una serie di casi in cui il
cittadino può essersi trovato in difficoltà, vi sono concessioni in
sanatoria là dove l'intervento è stato fatto senza i dovuti
permessi, ma che non sono in contraddizione con le norme dei piani
regolatori, e così via. Là dove poi, invece, alcune contraddizioni
non sono sanabili in questo modo, credo che abbiamo il dovere di
intervenire sulle norme, affinché vengano corrette certe rigidità
ingiustificate.
L'azione liberatoria dei condoni - ripeto - su questo piano
delle piccole cose e non dei furbi, vuole nascondere l'incapacità
di governo dei processi, con meccanismi che vanno poi a favorire i
furbi. Ho voluto fare questa precisazione perché ho sentito anche
serpeggiare accondiscendenze
inopportune… qui siamo parecchi sindaci
e abbiamo sulle spalle l'esperienza di tutta una serie di
difficoltà ma da risolvere in altro modo; credo che sia una
tematica da affrontare, ma con gli strumenti giusti, non con gli
strumenti che vogliono liberarci da queste difficoltà, senza
intervenire su quella che è la sostanza vera.
Président - La parole au Conseiller Borre.
Borre (UV) - Non intervengo nel merito, perché lo ha fatto bene
il Consigliere Cesal grazie anche alla sua esperienza sul
territorio.
Intervengo per porgere le scuse - a nome mio e del gruppo - al
gruppo della "Stella Alpina", perché è vero, dovevano essere due i
momenti di questa mozione: concordare tra i proponenti e la
maggioranza la mozione e, poi, vi poteva essere in Consiglio il
momento in cui la "Stella Alpina" richiedeva di essere interessata
a questa discussione, perché è un tema di interesse per tutto il
Consiglio regionale, con ripercussioni sul territorio.
Pertanto, forse è stato l'avvio di questo meccanismo - ha detto
bene il Consigliere Curtaz - che ci ha fatto dimenticare, in un
momento così importante, di far impegnare anche voi, ma io vorrei
chiedere anche a voi di collaborare. A volte potrebbe essere
sufficiente un gesto per dire: "ci siamo anche noi", per ricordarci
certe nostre mancanze.
Président - La parole au Conseiller Pastoret.
Pastoret (UV) -Il me semble que sur ce thème chacun a des
raisons à lui pour se déclarer pour ou contre cette mesure que
l'Etat est en train de prendre.
Il me semble important de souligner deux aspects. Le premier est
de caractère économique, parce qu'on nous dit que cette mesure
devrait être prise pour permettre à l'Etat d'encaisser de l'argent.
Il me semble qu'il n'ait pas de raisons qui introduisent la
nécessité d'adopter cette mesure: ce n'est qu'une mesure de
caractère économique. Si nous restons sur ce thème, je pense qu'il
est nécessaire de faire une considération qui reste aux actes: on
considère toujours, sur des interventions de ce genre, le montant
de l'argent qui sera encaissé, mais personne ne se soucie de savoir
quel sera l'argent qui sera dépensé pour organiser les contrôles
sur le territoire, dans les bureaux, les contrôles des régions sur
les communes, et cetera.
J'ai pu me faire, au cours de la dernière législature, une
petite idée et je pense ne pas exagérer en disant que le rapport
entre revenus et dépenses pourrait bien être de 1 à 3. Donc ce que
l'Etat encaissera aujourd'hui, sera payé par les contribuables au
cours des années à venir. Il me semble déjà là une raison de bon
sens pour ne plus discuter de cette mesure, si on se tient aux
réflexions de caractère économique.
Mais, il y a aussi une raison de caractère politique, parce que
nous parlons dans cette salle souvent de réformes
institutionnelles, de droits, de prérogatives, aujourd'hui je
trouve que cette motion met au centre de la discussion un thème
institutionnel important. Voilà pourquoi je pense, sans faire tort
à personne, qu'on pourra voter pour cette motion pour des
considérations de caractère économique que je viens de faire et
pour une raison institutionnelle et formelle de grande substance,
faisant ainsi aujourd'hui nous voterons une motion en défense de
notre autonomie et des prérogatives qui en découlent.
Je suis renforcé dans cette conviction quand je vois que le
groupe de "Forza Italia" n'est pas présent dans cette salle, parce
que si une cette initiative avait été incompréhensible, injuste ou
discutable, les collègues de "Forza Italia", auxquels je rends
l'honneur d'une honnêteté et d'une capacité intellectuelle
remarquable, seraient ici pour nous le dire! Ils ne sont pas ici,
parce que dans leur c?ur ils estiment que nous allons dans la bonne
direction, j'en prends acte!
Je profiterais alors pour adresser aux collègues de la "Stella
Alpina", à mon tour, des excuses, mais aussi en leur disant de
revenir, si possible, sur leur décision, parce que je comprends
bien que parfois la forme se fasse substance, mais souvent aussi
les contenus ont une importance et il me semble que les contenus de
cette motion vont au-delà d'un "fair-play manqué", ils annoncent
une position forte au point de vue politique de cette région, sur
des thèmes institutionnels tels que ceux que nous discutons parfois
dans les commissions.
C'est pour cette raison qu'annonçant ma conviction profonde pour
le vote favorable de cette motion, j'invite les collègues de la
"Stella Alpina" à revenir sur leur position pour donner force à
cette motion, face au destinataire final qui est l'Etat.
Président - La parole au Conseiller Cesal.
Cesal (UV) - Per rivolgere a mia volta l'invito, forse perché
sono responsabile di questa situazione, in quanto, in un momento di
assenza per motivi istituzionali del nostro Capogruppo Borre, mi
sono trovato ad affrontare tale questione e, per un fatto di poca
esperienza, mi sono dimenticato di coinvolgere in questo tipo di
decisione anche il gruppo della "Stella Alpina", con il quale mi
scuso: non c'era alcuna volontà di escluderli dalla
discussione!
Li inviterei a rivedere la loro posizione, qui non stiamo
entrando nel merito della discussione, stiamo riaffermando un
principio che spetta alla nostra regione, per cui tutte le ipotesi
eventuali di entrare nel merito di un eventuale condono verranno
affrontate successivamente da quest'aula. In quell'occasione vi
sarà la possibilità di dire quello che ognuno pensa sui temi
pratici oggetto di discussione.
Oggi andiamo a riaffermare questo principio e credo che sui
principi costituzionalmente riconosciutici dovremmo essere tutti
d'accordo, per cui vi invito a rivedere la vostra posizione ed
eventualmente votarla per dare più forza a questa
deliberazione.
Président - La parole au Conseiller Salzone.
Salzone (SA) - Certamente il nostro non è un atteggiamento che
vuol essere di rivalsa. Come abbiamo sempre detto la collaborazione
è per noi un principio fondamentale nell'interesse generale. Prendo
atto delle dichiarazioni dei diversi gruppi e vorrei solo ribadire
che nei contenuti è per noi assolutamente importante che i
Parlamentari si impegnino a salvaguardare gli interessi dei Comuni,
verificando quali saranno gli oneri che i Comuni stessi andranno a
pagare e quindi difendere questo concetto.
Prendiamo atto dell'impegno di tutto il Consiglio e dichiariamo
a questo punto di poter votare la mozione.
Président - Si vous voulez apporter votre signature à la motion
qui est déposée, elle résultera parmi les signataires: je pense que
le Conseil n'a pas de difficultés à accepter cette intégration.
Je soumets au vote le nouveau texte dont je donne lecture:
Mozione
Avendo appreso che la manovra finanziaria approvata dal
Consiglio dei Ministri lo scorso 29 settembre contiene disposizioni
per la sanatoria degli abusi edilizi che possono produrre riflessi
negativi rilevanti per la nostra Regione;
Preoccupato in particolare per la prevista condonabilità di
opere non conformi agli strumenti urbanistici vigenti;
Ricordato che la Regione autonoma Valle d'Aosta, esercitando
le proprie competenze esclusive in materia urbanistica, si è dotata
di una legge regionale organica nel settore, di un piano
territoriale paesistico e che tutti i comuni della Valle dispongono
di un P.R.G.C.;
Richiamata la competenza esclusiva della Regione in materia
di urbanistica e piani regolatori e gli sforzi compiuti dalla
Regione per assicurare un ordinato sviluppo dell'attività
edificatoria sul nostro territorio;
Ricordata l'opera di costante vigilanza svolta dalle autorità
comunali che rischia di essere vanificata da iniziative come quella
proposta dal Governo, tesa più a reperire risorse finanziarie che a
imprimere caratteri di ordine e certezza nell'assetto urbanistico
generale;
Impegna
Le autorità regionali a farsi interpreti del netto dissenso
della Regione rispetto ad iniziative di sanatoria, decise dal
Governo italiano, in contrasto con le competenze costituzionalmente
riconosciute alla Regione;
Invita
I parlamentari valdostani ad una incisiva azione politica per
evitare la prevista norma di sanatoria, nel senso di riservare ogni
decisione in merito ai competenti organi regionali;
Demanda
Alla Giunta regionale le necessarie iniziative a difesa delle
prerogative regionali, ove la normativa di sanatoria degli abusi
edilizi fosse effettivamente approvata nelle forme annunciate a
tutela delle competenze esclusive della Valle d'Aosta in questa
materia.
F.to: Cesal - Fiou - Riccarand - Viérin Laurent - Nicco -
Sandri - Curtaz - Borre - Salzone
Conseillers présents et votants: 28
Pour: 28
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK