Consiglio Regionale della Valle d'Aosta - Oggetto del Consiglio n. 4091 del 13 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4091 del 13 gennaio 1993 - Resoconto
OGGETTO N. 4091/IX Redazione di una perizia estimativa dello
stato economico-patrimoniale della società "Autoporto".
(Interrogazione)
Interrogazione Ricordato che lo scorso 20 novembre la Giunta
regionale ha dato mandato alla Finaosta di provvedere a redigere,
entro 30 giorni, una perizia estimativa dello stato
economico-patrimoniale della Società Autoporto;
il sottoscritto consigliere regionale del Gruppo Verde
Alternativo
Interroga
la Giunta regionale per sapere se la perizia citata in premessa
è stata redatta, quali dati emergono sullo stato
economico-patrimoniale della società Autoporto, quando si intende
trasmettere tale documentazione alla competente commissione
consiliare permanente.
F.to: Riccarand.
Presidente
Ha chiesto la parola il Presidente della
Giunta regionale Lanivi.
Lanivi (GM)
Non è ancora possibile fornire una
risposta a questa interrogazione, perché la deliberazione è la n.
10800 del 20 novembre, ed ha ottenuto il visto della Commissione di
coordinamento il 10 dicembre 1992, l'assenso per la società che
deve fare la valutazione economica patrimoniale dell'Autoporto, che
è la società Arthur Andersen, è stato dato alla Finaosta, con il
benestare della Regione del 14 dicembre.
Con successiva lettera del Presidente della Giunta del 18
dicembre si stabiliva che la decorrenza dei 30 giorni di cui a
dispositivo della deliberazione fosse calcolata dal 21 dicembre
1992.
La società incaricata della valutazione dovrà quindi farla
pervenire entro il mese di gennaio.
Appena ci arriverà il lavoro commissionato, sarà nostra cura
illustrarlo nelle commissioni competenti.
Presidente
Ha chiesto la parola il Consigliere
Riccarand.
Riccarand (VA)
Prendo atto di questi tempi tecnici,
che hanno determinato uno slittamento rispetto alle date che si
potevano prevedere.
Lo scopo di questa interrogazione è di chiedere alla Giunta di
aprire una discussione, almeno nelle commissioni consiliari
permanenti, su questo argomento e su questa perizia, prima di dare
per scontato operazioni di acquisizioni e di controllo, che credo
debbano scaturire da un dibattito politico nelle sedi
competenti.
Presidente La seduta è tolta. I lavori riprenderanno questo
pomeriggio alle ore 16,00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK