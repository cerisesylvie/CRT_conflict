Consiglio Regionale della Valle d'Aosta - Oggetto del Consiglio n. 89 del 14 febbraio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 89 del 14 febbraio 1983 - Resoconto
OGGETTO N. 89/VII - PROBLEMI CONCERNENTI I CONTROLLI
REGIONALI SUGLI INTROITI DERI VANTI DALLA GESTIONE DEI GIOCHI
PRESSO LA CASA DA GIOCO DI SAINT-VINCENT. (Interpellanza).
PRESIDENTE:
Dò lettura dell'interpellanza presentata dai
Consiglieri Mafrica, Carlassare e Tonino:
INTERPELLANZA
AVENDO,
sia pure sotto forma di lettera anonima,
ricevuto informazioni preoccupanti su alcuni aspetti della gestione
della Casa da Gioco di Saint-Vincent, informazioni che sarebbero
provenienti dall'ambiente dei controllori regionali;
i sottoscritti Consiglieri regionali
INTERPELLANO
il Presidente della Giunta regionale per conoscere:
1)
le modalità con cui la Regione entra in possesso
delle proprie spettanze nel gioco del punto-banco;
2)
i meccanismi di conteggio dei biglietti cambiati ai
tavoli da gioco e
RICHIEDONO
per la discussione dei punti sopraindicati la seduta
segreta.
PRESIDENTE:
Colleghi Consiglieri, prima di dare inizio
alla trattazione dell'interpellanza, devo far presente che i
presentatori hanno richiesto la discussione in seduta segreta.
Faccio presente al Consiglio che il Commissario regionale presso
la SITAV, Manganone ha, con lettera indirizzata al Presidente del
Consiglio e per conoscenza, al Presidente della Giunta regionale,
fatto sapere che i controllori regionali in servizio presso la Casa
da Gioco chiedono che il punto concernente l'interpellanza
riguardante il Casinò, sia discusso in seduta pubblica. Motivano la
loro richiesta dicendo che, essendo dipendenti regionali, si
sentono indignati dal fatto che il Consiglio discuta a porte
chiuse, senza che gli interessati possano conoscere tutti i termini
della discussione, sulla base di una lettera anonima. Il documento
che l'Assemblea dei controllori ha a suo tempo immediatamente
trasmesso al Presidente della Giunta e la lettera di rettifica
trasmessa al giornale la Gazzetta del Popolo ed alla RAI di Aosta
testimoniano questo stato d'animo. Quindi il Commissario, a nome
dei colleghi, esprime tali sentimenti e chiede che il Consiglio
discuta l'interpellanza in seduta pubblica.
Ricordo ai Consiglieri che l'art. 42 del nostro regolamento dice
chiaramente che le sedute del Consiglio sono pubbliche, ma che il
Consiglio tuttavia ha facoltà di deliberare in seduta segreta;
questa facoltà non è più tale ma diventa obbligo quando il
Consiglio tratta di questioni concernenti persone. Pertanto mi
rivolgo agli interpellanti per sapere se intendono coinvolgere
nella discussione, persone o giudizi su persone se l'intenzione è
tale la seduta segreta è automaticamente imposta.
PRESIDENTE:
Ha chiesto di parlare il Consigliere Mafrica
ne ha facoltà.
MAFRICA (P.C.I.):
La richiesta di seduta segreta deriva
non tanto dai fatti a cui si fa riferimento, ma proprio perchè in
alcuni elementi che devono essere discussi si fa riferimento a
persone e crediamo sia opportuno rispettare il regolamento.
PRESIDENTE:
Allora non vi è altra soluzione, si tratta di
applicare l'articolo 42 del Regolamento. Lo faremo presente
all'ex-collega Manganone: il Consiglio si riunisce pertanto in
seduta segreta.
Si dà atto che dalle ore 12,18 a11e ore 12,59 il Consiglio
procede alla discussione segreta, su richiesta del Consigliere
Mafrica, ai sensi del 3° comma dell'art. 42 del Regolamento in
terno del Consiglio, trattandosi di questioni concernenti
persone.
L'interpellanza è svolta.
La seduta termina
alle ore 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK