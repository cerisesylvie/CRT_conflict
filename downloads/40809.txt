Consiglio Regionale della Valle d'Aosta - Oggetto del Consiglio n. 134 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 134 del 3 ottobre 2018 - Resoconto
OGGETTO N. 134/XV - Interpellanza: "Tempistica per
l'ultimazione della sala operatoria multifunzionale presso
l'Ospedale Parini di Aosta".
Fosson (Presidente) -
Punto n. 14.16 dell'ordine del
giorno. Le Conseiller Testolin a demandé la parole.
Testolin (UV) -
Questa interpellanza parte da
un'iniziativa del Governo che c'era nel 2015 e che ha identificato,
di concerto con l'USL, le risorse necessarie per l'allestimento di
una sala operatoria multifunzionale, che poi nel tempo ha avuto il
placet
di alcune delibere che ne hanno sancito il
finanziamento e che, attraverso dei provvedimenti assunti
all'interno dell'Unità sanitaria locale, ha confermato tutto l'iter
amministrativo, progettuale che portasse alla realizzazione di
questo importante intervento. Un intervento che a regime dovrebbe
prevedere la possibilità di effettuare circa 1.200 interventi/anno,
con circa 200 interventi di urgenza, potrebbe contraddistinguersi
come un valido
back-up
per le sale angiografiche, quindi
dando più respiro al comparto operatorio nella sua complessità.
Siamo al corrente che recentemente sono state richieste
all'Azienda informazioni puntuali in merito allo sviluppo di questa
sala, all'utilizzo puntuale e all'inserimento di questa nuova
struttura all'interno del contesto operatorio più complessivo. Con
questa interpellanza, in funzione di quelle che sono state le
risultanze - e soprattutto considerata la necessità di procedere
con una certa sollecitudine a concludere questo intervento,
sostenuto da risorse finanziarie certe e identificate, ha
conosciuto tutto l'iter autorizzativo necessario -, quindi
chiediamo all'Assessore competente quali siano i tempi previsti per
l'ultimazione della sala operatoria multifunzionale e se siano
previsti e concordati con l'Azienda o se si abbia comunque
intenzione di procedere e in quali tempi con la programmazione
degli adempimenti normativi, strutturali e di operatività sanitaria
necessaria all'efficientamento del blocco operativo nella sua
complessità, al quale questo primo intervento assolutamente è
legato e indispensabile.
Président -
La parole à l'Assesseur Certan.
Certan (ALPE) -
Grazie collega Testolin. Da informazioni
assunte presso l'Azienda USL è stata affidata a marzo 2018 la
progettazione esecutiva e l'esecuzione del lavoro della sala
operatoria multifunzionale, come prevede la procedura di dialogo
competitivo. I lavori risultano avviati e l'ultimazione è prevista,
da contratto, per febbraio 2019, mentre l'entrata in servizio si
suppone avvenga nell'aprile 2019.
Com'è stato informato giustamente - vedo che ha dei dati recenti
e aggiornati - , come Assessorato abbiamo chiesto, proprio per
poter fare questa programmazione di cui parla anche lei in modo
puntuale, dei dati e quindi sono in corso incontri tra
l'Assessorato e l'azienda volti a definire la programmazione degli
investimenti tramite un'articolazione divisa in fasi. Credo che
nella risoluzione lei mi parlasse di blocco operatorio nella sua
complessità, quindi, proprio per poter definire la programmazione
degli investimenti in fasi, con l'obiettivo finale di medio periodo
di migliorare la sicurezza e l'efficienza del blocco operatorio,
rinnovare il parco tecnologico, che non è secondario ed è
complementare - non è un aspetto diverso che non deve interagire
con questo, anzi sarebbe opportuno che interagisse - e migliorare
l'umanizzazione dei presidi ospedalieri e territoriali nelle more
della realizzazione del presidio unico regionale, a cui si
rimandano necessariamente gli adeguamenti antisismici e antincendio
del nosocomio Mauriziano. In particolare, con l'USL, ci si sta
concentrando su una pianificazione corredata di dati oggettivi e
anche di dati in proiezione degli investimenti relativamente
all'adeguamento del blocco operatorio, che preveda un progressivo
innalzamento prestazionale delle sale operatorie ospedaliere. Tale
pianificazione o programma di investimenti da realizzare è diretta
conseguenza di analisi di natura tecnico-economica che si dovrebbe
valutare come Giunta, come commissione e come Consiglio anche in
ordine alla disponibilità di bilancio regionale nel breve e nel
medio termine, aspetto che non è per niente banale.
È pervenuto venerdì scorso, proprio a completamento di questi
dati che avevo richiesto durante l'estate, il programma per la
sostituzione delle grandi tecnologie predisposto dall'azienda e
discusso e approvato nel Collegio di direzione dell'USL del 20
settembre 2018, che individua le priorità da perseguire nel
prossimo triennio relativamente alle sostituzioni delle
apparecchiature in uso soprattutto in ambito della diagnostica per
immagini, programma rimasto in sospeso finora poiché necessitava di
una revisione. Nell'ultimo Collegio di direzione dell'USL è stata
proprio presa questa decisione e ci è stata comunicata. Come Giunta
abbiamo incontrato soprattutto l'area amministrativa, che si occupa
in particolare di questi lavori e di questo settore, era intenzione
a breve parlarne in commissione, perché credo che poi questo sia un
primo passaggio che messo insieme a quanto dirò nella prossima
iniziativa del collega Bertin, che tratta dell'Ospedale di Viale
Ginevra che dell'Ospedale di via Guedoz. Quando si parlerà dei
prossimi lavori dell'ospedale, anche questi aspetti dovranno essere
tenuti in conto, perché fanno parte di un cronoprogramma più
ampio.
Président -
La parole au Conseiller Testolin pour la
réplique.
Testolin (UV) -
Grazie Assessore, nel senso che la
risposta va nel solco di quello che ci aspettavamo in funzione
delle scelte assunte a suo tempo, quindi di dare concretezza alla
fine di un percorso iniziato da chi l'ha preceduta, con la chiara
intenzione di andare a chiudere gli interventi in tempi direi
congrui alle possibilità di intervento all'interno della struttura,
quindi pensare che sia operativa già dal prossimo aprile è in linea
con quelle che sono o potevano essere le attese.
Ci felicitiamo del fatto che le risposte o comunque
l'interlocuzione con l'azienda abbiano portato a condividere anche
un percorso più ampio che, partendo da questa struttura, permetterà
di mettere mano anche alle altre sale operatorie, quindi di creare
un blocco operatorio che sia, nelle more delle decisioni magari più
importanti o diverse, appetibile dall'esterno e, oltre a dare dei
tempi di attesa assolutamente congrui per degli interventi da
svolgersi a favore della popolazione valdostana, diventare
attrattiva proprio per gli stessi motivi anche dal vicino Piemonte,
con dei ritorni che gratificheranno sicuramente il conto economico
dell'azienda e con una partecipazione da parte dell'esterno, un
contributo interessante. Crediamo che l'attività da svolgersi sia
opportuno sviscerarla in questo periodo - l'ha sottolineato lei,
l'avrei sottolineato anch'io - in un momento di programmazione e,
così come lei si è portata avanti su altre iniziative, io mi
permetto di dire che questa sarà anche una di quelle valutazioni
che andranno a interessare una fase programmatoria che da parte del
Governo non c'è ancora stata, ma avremo possibilità di discuterne
durante questa seduta consiliare e di valutare le esigenze di
questo percorso che lei ha tracciato in maniera abbastanza
puntuale. Ci confronteremo pertanto volentieri anche su questa
tematica che va sicuramente a beneficio e a interesse di tutta la
popolazione valdostana.
Per un piccolo intervento lascerei la parola al collega Sorbara
che voleva aggiungere due precisazioni in merito all'argomento.
Presidente -
La parola al Consigliere Sorbara.
Sorbara (UV) -
Gli oltre 12.000 interventi del 2017,
suddivisi tra chirurgia vascolare, cardiologia e radiologia,
confermano la bontà dell'investimento e poi anche con il fatto di
avere un letto dove c'è la possibilità sia di avere la possibilità
di operare a livello chirurgico anche a Radiologia permette di
andare a risolvere tutte quelle situazioni di emergenza. È proprio
per questo che a regime il presidio ospedaliero potrà avere due
angiografi e poter anche intervenire sul momento di
back-up
o di emergenza e potrà evitare situazioni come in questo momento
con l'angiografo, che ha delle difficoltà, con il rischio di
portare le persone a Ivrea. Tutto questo è proprio per evidenziare
che il fattore tempo in sanità è fondamentale, per quello ci
auspichiamo che gli interventi di ristrutturazione e di costruzione
della nuova sala non verranno allungati per queste situazioni.
Certamente la sua presenza su un tema così importante ci porterà a
dare dei risultati immediati e - mi associo a quello diceva il
collega Testolin - anche a un'apertura sul territorio al di fuori
della Valle d'Aosta, come avviene già in altri settori ospedalieri,
per le eccellenze che il nostro ospedale ha sempre rimarcato sul
territorio nazionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK