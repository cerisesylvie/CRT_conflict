Consiglio Regionale della Valle d'Aosta - Oggetto del Consiglio n. 1845 del 25 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1845 del 25 febbraio 2016 - Resoconto
OGGETTO N. 1845/XIV - Interpellanza: "Valutazioni a sostegno
della realizzazione di fiction televisive sui romanzi di Antonio
Manzini ambientate in Valle d'Aosta e trasmesse su reti televisive
nazionali".
Follien (Presidente) -
Punto n. 44 all'ordine del giorno.
Per l'illustrazione, la parola al consigliere Roscio.
Roscio (ALPE) -
Cercheremo di non fare troppo ridere con
questa interpellanza.
Vorrei cercare di illustrare un po' i fatti per chi ci ascolta,
perché la questione non è così semplice e soprattutto le notizie
che abbiamo noi della minoranza sono poche, frammentarie e le
leggiamo in base alle evoluzioni che sono riferite dai
mass
media
.
La Valle d'Aosta diverse volte è stata scelta come luogo per
riprese televisive o eventi cinematografici, anche con il sostegno
della Regione. Le fortune di questi eventi sono state alterne, ma
nel complesso si può dire che c'è stato un ritorno d'immagine
positivo per la regione, non solo per il fatto, ormai è abbastanza
riconosciuto, che investendo soldi in questo campo vi è un ritorno
di grande valore e soprattutto molto maggiore rispetto a quanto
viene investito, ma anche perché, oltre all'indubbio valore che ne
ha l'immagine della Valle d'Aosta, c'è anche il fatto che la troupe
rimane
in loco
e per mesi fruisce dei servizi e di tutto
quello che c'è sul territorio, dando dei ritorni immediati.
Dico questo per introdurre, perché leggendo i siti dedicati a
questo argomento, già dall'estate scorsa si dava come certa una
nuova serie televisiva che sarebbe stata girata a partire da marzo
del 2016, quindi imminente. Si tratta di una nuova serie televisiva
che prende spunto dai romanzi di Manzini e che vede come
protagonista un vicequestore, che è ambientata in parte ad Aosta e
in parte a Roma, ma comunque girata in parte sul territorio
valdostano, e che sarà programmata sulle reti nazionali della Rai.
Questo lo si dà per certo, tant'è vero che in questi giorni è stato
definito anche il
casting
e il protagonista principale.
Sembra che la produzione sia affidata a una importante casa di
produzione, sembra che vi sia la sceneggiatura e che il casting sia
in corso di completamento, quindi si dà come cosa fatta.
Noi abbiamo cercato di capire qualcosa di più, ma ahimè le
notizie non sono così precise, anche perché andando a vedere su chi
in Valle d'Aosta dovrebbe occuparsi per legge di fare promozione di
questo tipo di eventi, cioè la Film Commission Vallée d'Aoste, non
risulta nulla. Visto inoltre che non è solo Film Commission, ma è
prevista anche la compartecipazione della Regione su questo,
volevamo avere dei chiarimenti: se la Regione ha avuto un qualche
coinvolgimento nell'organizzazione di questo evento, se l'evento
effettivamente verrà realizzato, se vi è stato l'impegno della
Regione anche a livello finanziario e a quanto ammonta e quali sono
i dettagli di questa operazione.
La nostra preoccupazione è quella di cercare di non perdere
un'occasione. Abbiamo già ricordato che questi eventi sono molto
importanti e non vorremmo, come alcune volte è già successo, che a
fronte di un diniego della partecipazione, la troupe scegliesse
altre
location
, lasciando alla Valle d'Aosta magari solo le
esterne che danno un po' d'immagine, ma alla fine non portano qui
quel valore che potrebbe essere acquisito dalla regione. Aspettiamo
notizie per poi fare le nostre deduzioni.
Presidente
- Per la risposta, la parola all'assessore
Marguerettaz.
Marguerettaz (UV) -
Grazie per l'interpellanza. Mi
permetterà solo una breve premessa. La Film Commission Vallée
d'Aoste non è un soggetto avulso dal contesto regionale, ma è
radicata dal punto di vista del coordinamento e del bilancio
nell'assessorato alla cultura e ha un consiglio che viene
identificato con un rappresentante della cultura e uno del turismo,
per cui è un soggetto continuamente in relazione con noi e non
potrebbe che essere in questo modo.
Non vi sarà sfuggito che la Valle d'Aosta, grazie all'attività
che è stata fatta in questi anni, è diventata molto appetibile per
tante iniziative. Oggi abbiamo la serie televisiva che si rifà ai
libri di Manzini, ma abbiamo tante richieste di vario genere e la
cosa ci può fare solo piacere. Ovviamente le risorse sono contenute
e anche il bilancio della Film Commission direi che non è
particolarmente importante, per cui bisogna riuscire a economizzare
e a gestire correttamente le risorse. Direi che è abbastanza
lapalissiano immaginare che con delle maggiori risorse si potrebbe
fare molto di più.
Detto questo, posso assicurare che c'è stato un confronto molto
serrato e importante con la Cross Productions, cioè il soggetto che
realizzerà la serie televisiva, e alla fine è stata identificata
una modalità che verrà messa a punto nei prossimi mesi, che è
esattamente speculare a quella che abbiamo utilizzato con Rai Com
quando abbiamo sostenuto il
reality
del Monte Bianco, ovvero
un compenso che è proporzionale allo
share
. Pertanto, non
c'è solo un pagamento sulla fiducia e sul movimento, ma c'è una
compartecipazione anche al successo: più la serie televisiva avrà
successo, maggiore sarà la premialità, ovviamente con un minimo e
massimo. C'è un minimo, nel senso che non è pensabile non dare
nulla. Le fasce andiamo a definirle, ma per intenderci oggi stiamo
parlando di una serie televisiva che verrà trasmessa, in base alla
programmazione della Rai, verso la fine del 2016 in prima serata su
Rai 2 e il confronto che abbiamo fatto con i produttori ci
lascerebbe pensare a una sceneggiatura e a un prodotto che va in
prima serata su Rai 2 con gli stessi
standard
di serie
televisive che vanno su Rai 1. Perdonatemi il gioco di parole, ma
vuol dire che sembrerebbe esserci un investimento importante da
parte dei produttori e da parte della Rai, che hanno delle grandi
ambizioni. Nonostante non sia sull'ammiraglia delle reti Rai, hanno
delle forti aspettative e quindi vogliono fare un prodotto
innovativo e importante, con una valorizzazione di luoghi e di
spazi, che è di grande interesse.
Siamo comunque sempre alle espressioni di volontà e bisognerà
poi vedere all'atto pratico se questa interpretazione avrà il
riscontro del pubblico. Ecco perché questo metodo innovativo che è
nato in Valle d'Aosta, è stato in qualche modo accettato dai
produttori e quindi abbiamo tutto il tempo per predisporre anche
quelle variazioni di bilancio che ci consentiranno di dare delle
risorse al soggetto contraente, anche perché, legando allo share il
nostro sostegno, in questa fase c'è da parte loro la produzione.
Esattamente come noi abbiamo fatto per il reality del Monte Bianco,
il contratto l'abbiamo fatto con la Rai e quindi la paghiamo dopo i
risultati.
In questo caso probabilmente potremmo anche concepire degli
anticipi, perché ci sono delle esigenze e vedremo anche con
l'Assessore alle finanze quali sono le disponibilità di cassa per
cercare di gestire l'operazione, però questo è il nostro
intendimento. Siamo in fase di definizione nelle prossime
settimane. Andando sulla falsariga del reality del Monte Bianco, il
minimo che veniva dato era 20 mila euro a trasmissione. Qui le
puntate dovrebbero essere sei, quindi il minimo che verrebbe dato è
questo tipo di sostegno. Abbiamo parlato del minimo, ma contiamo
che questa serie, se va in parallelo con il successo editoriale,
non si attesti al minimo. Comunque vada, come per il reality del
Monte Bianco, quando parliamo del minimo, ragioniamo comunque su
uno share, essendo in prima serata, che potrebbe andare da 1
milione 200 mila a 1 milione 600 mila telespettatori, cioè dei
numeri molto importanti. Quindi se facciamo un calcolo di qual è il
costo a contatto, è sicuramente un'operazione molto
vantaggiosa.
Voglio confortarla, nel senso che la cosa è stata seguita e
prossimamente, con le varie operazioni che andremo a fare anche sul
bilancio, definiremo contrattualmente questo tipo di particolare.
Ovvio che, come le ho detto prima, parlo a nome del mio assessorato
e di quello alla cultura, che sono i due soggetti che seguono la
Film Commission.
Presidente
- Per la replica, la parola al consigliere
Roscio
Roscio (ALPE) -
Grazie Assessore per la risposta, che ha
fugato delle perplessità che effettivamente avevamo e noi non può
che far piacere che sia stata scelta questa linea. Le voci che si
rincorrevano dicevano che anche questa volta non si sarebbe fatto
nulla e che sarebbero andati da qualche altra parte, invece per
fortuna questa cosa ci ha dato la garanzia che verrà fatta da noi
in Valle d'Aosta. Anche la modalità di finanziamento sembra
interessante, perché se si fosse fatta un'altra scelta per
raggiungere oltre un milione di persone con una campagna di
marketing
, immagino che i costi sarebbero lievitati di
molto. Questo l'avevo già detto nella premessa: investendo in
questo tipo di promozione, i ritorni sono diverse volte più grandi
rispetto all'investimento che è stato fatto.
Ben venga questo tipo di iniziativa e noi confidiamo che non si
attesterà al minimo, anche perché il poliziesco tratto dai romanzi
di Manzini ricorda per certi aspetti, anche se la
location
è
molto diversa, un altro poliziesco che è quello di Montalbano, dove
il successo è stato sotto gli occhi di tutti. È vero che lì è Rai
1, qua è Rai 2, ma comunque la cosa è molto interessante.
Mi consenta una battuta per concludere, Assessore. Per una volta
che fa qualcosa che funziona, potrebbe cercare di divulgarlo
maggiormente, invece di aspettare le nostre interpellanze.
Si dà atto che dalle ore 11.36 assume la presidenza il
Presidente Marco Viérin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK