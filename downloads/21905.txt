Consiglio Regionale della Valle d'Aosta - Oggetto del Consiglio n. 1616 del 24 novembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ARTIGIANATO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1616 del 24 novembre 2005 - Resoconto
OGGETTO N. 1616/XII - Approvazione dello schema di convenzione
da stipulare con le Soc. Coop. Les Dentellières, Les Tisserands,
Lou Dzeut e d'Socka, per l'incentivazione di produzioni artigianali
tipiche e tradizionali ai sensi della legge regionale 5 settembre
1991, n. 44.
Il Consiglio
Vista la legge regionale 5 settembre 1991, n. 44 concernente
l'incentivazione di produzioni artigianali tipiche e tradizionali
e, in particolare, l'articolo 4 della legge stessa, che prevede
l'erogazione di contributi a favore di società cooperative, previa
stipulazione di apposite convenzioni concernenti gli importi e le
modalità di erogazione dei contributi, nonché le specifiche azioni
che le cooperative si impegnano ad eseguire;
Richiamata la propria deliberazione n. 3183/XI del 14 aprile
2003, con la quale si approvava lo schema di convenzione da
stipularsi con le cooperative Les Dentellières, Les Tisserands, Lou
Dzeut e D'Socka per il periodo 2003/2005;
Considerato che le società cooperative Les Dentellières, Les
Tisserands, Lou Dzeut e D'Socka esercitano, rispettivamente,
l'attività di produzione di merletti al tombolo a Cogne, l'attività
di produzione del panno di lana a Valgrisenche, l'attività di
lavorazione della canapa a Champorcher e l'attività di produzione
di pantofole e costumi tipici della Valle del Lys;
Preso atto che il Comitato tecnico previsto dall'articolo 5
della legge sopra citata ha espresso in data 26 maggio 2005 parere
favorevole sullo schema di convenzione da stipulare con le società
cooperative succitate;
Ravvisata l'opportunità di stipulare le convenzioni di cui
trattasi per il periodo 2006/2008;
Richiamata la deliberazione della Giunta regionale n. 2362 in
data 29 luglio 2005 concernente l'approvazione del bilancio di
gestione per il triennio 2005/2007, con decorrenza 1° agosto 2005,
e di disposizioni applicative;
In attuazione dell'obiettivo 094003 - "Interventi di
promozione e sviluppo dell'artigianato valdostano di
tradizione";
Visto il parere favorevole rilasciato dal Direttore Attività
Promozionali nell'ambito dell'Assessorato Attività Produttive e
Politiche del Lavoro, ai sensi del combinato disposto degli
articoli 13, comma 1, lettera e) e 59, comma 2 della legge
regionale 23 ottobre 1995, n. 45, sulla legittimità della presente
deliberazione;
Visto il parere della IV Commissione consiliare
permanente;
Delibera
1) di approvare, nel testo allegato, lo schema di convenzione
da stipulare con le società cooperative: Les Dentellières di Cogne,
Les Tisserands di Valgrisenche, Lou Dzeut di Champorcher e D'Socka
di Gressoney-Saint-Jean;
2) di stabilire che le convenzioni suddette scadano il 31
dicembre 2008.
Allegato
(Omissis)
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Molto brevemente, si tratta della
riproposizione di una convenzione con alcuni adeguamenti e
specificazioni soprattutto per quanto riguarda la durata dei corsi
di formazione, le spese ammissibili. Come hanno visto i colleghi,
questa sarà materia che con l'approvazione della "omnibus" sarà di
competenza della Giunta regionale, così come riguarda le altre
convenzioni, ovviamente previo parere della Commissione
competente.
Président - Est-ce qu'il y a des interventions?
Je soumets au vote la délibération avec la convention qui est
annexe, je rappelle que la IVe Commission a donné son avis
favorable à l'unanimité:
Conseillers présents: 24
Votants: 23
Pour: 23
Abstentions: 1 (Tibaldi)
Le Conseil approuve.
Président - Nous pouvons terminer nos travaux sur ce point, pour
aujourd'hui; ils reprendront à 15 heures 30.
La séance est levée.
---
La séance se termine à 12 heures 48.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK