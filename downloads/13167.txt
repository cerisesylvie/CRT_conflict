Consiglio Regionale della Valle d'Aosta - Oggetto del Consiglio n. 4123 del 27 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4123 del 27 gennaio 1993 - Resoconto
OGGETTO N. 4123/IX Comunicazioni del Presidente del
Consiglio.
Bich (Presidente )
Do comunicazione al Consiglio
dell'attività svolta dalla Presidenza del Consiglio e dagli organi
consiliari dopo l'ultima adunanza:
Disegni di legge presentati:
Disegno di legge n. 491, presentato dalla Giunta regionale in
data 20 gennaio 1993: "Disciplina dell'attività di estetista nella
Regione Valle d'Aosta".
Proposta di legge n. 492, presentata dal Consigliere Gremmo in
data 22 gennaio 1993: "Istituzione della comunità Walser".
Disegni di legge vistati:
Disegno di legge n. 475: "Interventi per la riqualificazione e
lo sviluppo dell'area industriale Cogne di Aosta".
Disegno di legge 479: "Finanziamento di spesa nei diversi
settori regionali di intervento e rideterminazione delle
autorizzazioni di spesa di leggi regionali in vigore, assunti in
coincidenza con l'approvazione del bilancio di previsione per
l'anno 1993 e del pluriennale 1993/1995".
Disegno di legge n. 480: "Bilancio di previsione della Regione
Autonoma Valle d'Aosta per l'anno finanziario 1993 e per il
triennio 1993/1995".
Riunioni di Commissioni:
Ufficio di Presidenza: 1
I Commissione: 1
II Commissione: 1
III Commissione: 1
IV Commissione: 1
V Commissione: 2
II e IV Commissione in riunione congiunta: 1
Signori Consiglieri,
Il Presidente della Società Air Vallée ha inviato a questa
Presidenza, in data 15 gennaio 1993, la relazione, prevista dalla
convenzione rep. n. 8633 del 30 maggio 1988, sull'utilizzo
dell'aeromobile da parte dell'Amministrazione regionale nel
semestre 01 giugno 1992 - 30 novembre 1992.
Copia della relazione è stata trasmessa al Presidente della
Commissione Affari Generali.
In data 26 gennaio 1993 ho presentato, ai sensi dell'articolo 36
del Regolamento interno per il funzionamento del Consiglio, una
petizione popolare sottoscritta da altri tre cittadini per
richiedere l'acquisizione al demanio comunale della strada di
collegamento fra la frazione Vignole e il Poligono Militare sito in
località Serrand e l'effettuazione delle relative opere di
manutenzione.
Ai sensi del terzo comma dell'articolo 36, l'Ufficio di
Presidenza dovrà decidere sulla ricevibilità e ammissibilità della
petizione, avviandone l'istruttoria con richiesta di informazioni
ai competenti organi dell'Amministrazione regionale.
Presidente
Prego i signori consiglieri di levarsi
in piedi: giovedì 14 gennaio un grave lutto ha colpito l'Assessore
Roberto Nicco, che ha perso il papà Ermanno. Nella certezza di
interpretare i sentimenti di tutti i consiglieri e dell'intero
Consiglio, rivolgo a Roberto Nicco le nostre condoglianze più
sincere e sentite.
Un altro lutto ha colpito la nostra comunità martedì 19 gennaio
con la scomparsa, a causa di un male incurabile, di Gabriella
Robotti, che da anni era impegnata in campo sociale come ispettore
regionale delle volontarie della Croce Rossa Italiana.La signora
Robotti inoltre è stata una delle insegnanti maggiormente
apprezzate dell'Istituto Tecnico Commerciale Manzetti di Aosta,
dove operava dal 1967. Alla sua famiglia vadano le condoglianze del
Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK