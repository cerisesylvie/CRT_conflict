Consiglio Regionale della Valle d'Aosta - Oggetto del Consiglio n. 3068 del 5 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3068 del 5 dicembre 2017 - Resoconto
OGGETTO N. 3068/XIV - Interpellanza: "Interventi per il
finanziamento delle attività di restauro e recupero dei beni
monumentali".
Morelli (Président) -
Point n° 26 à l'ordre du jour. Pour
l'illustration a demandé la parole la collègue Certan.
Certan (ALPE) -
La legge n. 27/93 prevede la concessione
di contributi per il restauro del patrimonio edilizio, artistico,
storico, ambientale per privati, per Comuni e anche per tutti i
beni ecclesiastici. Ho riassunto proprio il cuore di questa legge,
che è molto semplice però, a nostro avviso, è una legge molto
importante per la comunità valdostana e per il recupero di tutti i
beni, le case monumentali, monumenti o documenti. Dal 2011 si era
scelto di non finanziare più la legge, soprattutto per la parte dei
privati e per la parte dei Comuni, mentre per i beni ecclesiastici
si era deciso di continuare a finanziare. Ora noi crediamo che sia
una legge molto importante, perché questi beni, se non vengono
recuperati, una volta che si degradano, comunque sia, sono persi e
perdono tutto il loro valore, soprattutto storico e culturale. Non
è possibile poi recuperarli nella loro vera essenza.
Quindi secondo noi è importante che delle risorse vengano sempre
destinate per questi beni. Con la variazione di bilancio di agosto,
come Giunta regionale (con una DGR e poi una delibera di Giunta mi
pare di fine settembre/ottobre), avevamo deciso di rifinanziare ed
eravamo riusciti a dare risposta mi pare a quindici, venti
richieste (un po' più di metà della graduatoria rimasta in qualche
modo non rifinanziata dal 2011) e gli uffici stavano valutando, con
le risorse disponibili, se era possibile riuscire a dare risposta a
tutte le persone che dal 2011 fino al 2017 hanno presentato
domanda.
Con questa iniziativa, oltre a continuare a mettere in evidenza
quanto a nostro avviso sia importante sostenere questa legge, le
chiediamo, Assessore, se come Giunta regionale avete fatto delle
valutazioni e se intendete in qualche modo finanziare le opere
ancora in graduatoria, quelle rimanenti. So che gli uffici stavano
comunque facendo i conteggi, quindi probabilmente è possibile con
qualche risorsa poter anche dare risposta a quelle domande prive di
copertura finanziaria fino ad ora. Chiediamo inoltre se nel
prosieguo è intenzione predisporre delle risorse sul bilancio
regionale -che abbiamo ricevuto oggi, non abbiamo avuto ancora modo
di esaminarlo - per i nuovi interventi, che comunque dal 2018 ci
sono. Nella delibera noi avevamo anche previsto dei criteri per
assegnare tali contributi, quindi se avete già in qualche modo
fatto delle valutazioni, aspettiamo la sua risposta.
Président -
Pour la réponse la parole à l'assesseur
Rini.
Rini (UV) -
A seguito dell'assestamento di bilancio, in
esecuzione dei criteri approvati dalla Giunta regionale con la
deliberazione n. 1317 del 2 ottobre per la concessione dei
contributi, proprio ai sensi della legge regionale n. 27/93, di cui
alle domande giacenti per il restauro dei beni appartenenti alle
amministrazioni locali e a privati, di cui alle domande giacenti
alla data della DGR stessa, si fa presente che tutti i fondi
assegnati sono stati impegnati per l'erogazione dei finanziamenti e
che le domande giacenti si sono ridotte da trentaquattro a
quattordici (tredici di privati e una di un Comune). Per questo, a
seguito di una ricognizione fatta dagli uffici, la situazione
risulta la seguente: per le restanti sei richiedenti, hanno
comunicato l'ultimazione dei lavori, per tre domande i lavori sono
ancora in corso di ultimazione, per cinque domande (quattro privati
e il Comune di Pont-Saint-Martin che ha comunicato che invece farà
i lavori nel 2019/20) gli interventi non sono ancora stati iniziati
e non vi è una previsione nemmeno del loro avvio in tempi brevi. In
base ai criteri di cui alla DGR sopracitata (n. 1317) e in attesa
di una più precisa e documentata rendicontazione degli interventi
eseguiti, gli uffici hanno pertanto stimato la necessità
finanziaria a copertura delle richieste, operando una previsione
quindi sul triennio 2018/20, con quelli che sono i dati che abbiamo
ad oggi, che è stata accolta nella predisposizione del bilancio in
corso. Quindi ovviamente abbiamo ritenuto una buona azione quella
che avevate previsto e abbiamo, quindi, deciso di portarla avanti
anche per il triennio.
Si è rinviato, invece, anche al fine di evitare inutili residui
passivi (ma questa è proprio una questione più contabile)
all'assestamento di bilancio l'eventuale integrazione determinata
dalla realizzazione degli interventi attualmente non ancora
iniziati o in fase di ultimazione, perché avremmo perso quella
parte di finanziamento. Lo stesso dicasi per eventuali nuove
domande che dovessero essere presentate. Quindi la cifra sul
bilancio triennale c'è, e c'è tutta la volontà da parte di questa
Amministrazione di continuare con questa previsione.
È un'ottima idea, lo riconosco con molta tranquillità. Le cose
buone vanno portate avanti e se in passato non era stata prevista,
è anche perché - bisogna ammetterlo - i bilanci degli ultimi anni
erano bilanci di restrizione, dove talvolta si faceva fatica anche
a trovare le risorse per i beni di competenza diretta regionale.
Adesso finalmente c'è di nuovo una boccata di ossigeno e
sicuramente questi interventi, per le motivazioni che lei ha ben
ricordato: se su un bene non si interviene subito, poi è troppo
tardi e il bene stesso va perso. Quindi crediamo che sia un buon
progetto da portare avanti.
Président -
Pour la réplique la parole à la collègue
Certan.
Certan (ALPE) -
Non possiamo che essere soddisfatti del
fatto che siano state previste delle risorse anche per i prossimi
tre anni. È chiaro che bisognerà vedere quante siano queste
risorse. Noi adesso non lo sappiamo, lei non ha fornito i dati.
Due precisazioni. Quando noi in variazione di bilancio abbiamo
deciso di fare questa azione, non è che avessimo tante risorse a
disposizione ma, facendo una valutazione un po' approfondita con
gli uffici, ci siamo resi conto che anche con poche risorse si
riusciva a dare risposta, ricordo: 350 mila euro per i privati, su
trentaquattro richieste mi pare ne siano state soddisfatte
diciassette e 50 mila euro per i Comuni: erano cinque i Comuni che
avevano già ultimato i lavori.
A mio avviso, in qualche modo questo è anche un volano comunque
per tutte quelle attività piccole, magari di piccole imprese di
restauro, che comunque svolgono un'azione storica e culturale non
indifferente nel nostro territorio.
Mi permetto anche di dire che, a mio avviso, questa è una legge
che dovrebbe essere sempre finanziata e soprattutto non dovrebbe
essere fatta una scelta; io adesso non sono andata a rivedere nel
2011- sicuramente la crisi economica aveva inciso - però comunque
si era scelto (anche a ragione) di sostenere tutti i beni
ecclesiastici, che a mio avviso non sono patrimonio solo della
Chiesa, ma pure della comunità valdostana, proprio per il ruolo
storico e culturale che rivestono, però, a mio avviso, nello stesso
modo vanno mantenute le risorse anche per la parte legata ai
privati e ai Comuni.
Ricordo che molti Comuni hanno dei beni documento/monumento e in
questi anni non hanno potuto neanche ristrutturare queste
strutture, che sono andate in deperimento. Penso ad esempio a
Donnas, dove c'erano 'Istituto musicale e la SFOM: una bellissima
struttura, che però negli anni ha perso la sua funzionalità.
Dispiace, perché adesso ci ricordiamo la decisione di questa estate
di abbandonare questa struttura e di dover trovare dei locali più
idonei per una scuola, però adesso crediamo anche che il Comune di
Donnas sia in difficoltà anche per non aver potuto negli anni fare
una programmazione di questa struttura.
Ho fatto questo esempio, ma ce ne potrebbero essere molti altri
per molti altri Comuni, e anche per i privati. Quindi bene che
siano state previste, ci auguriamo che siano dei fondi che possano
dare risposta a tutti quelli che vorranno restaurare e intervenire
sui loro beni storici.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK