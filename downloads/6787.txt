Consiglio Regionale della Valle d'Aosta - Oggetto del Consiglio n. 1290 del 18 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1290 del 18 aprile 1985 - Resoconto
OGGETTO N. 1290/VIII - RECUPERO AL PATRIMONIO PUBBLICO DI
AREE NON PIU' UTILIZZATE DALLO STABILIMENTO AOSTANO DELLA
DELTA-SIDER. (Interpellanza).
PRESIDENTE:
Do lettura dell'interpellanza presentata dal
Consigliere Torrione:
INTERPELLANZA
Il processo di riconversione in atto nell'ambito dello
stabilimento aostano della Delta-Sider ha già comportato oltre alle
drammatiche conseguenze di tipo occupazionale il progressivo
abbandono di consistenti aree su cui insistono o insistevano
manufatti o attrezzature relative a cicli di produzione non più
utilizzati.
In pratica si è determinata - e il fenomeno è destinato ad
assumere proporzioni più vaste nel futuro - una consistente
disponibilità di appezzamenti di terreno di dimensioni notevoli che
potrebbero essere desti nati o a nuovi insediamenti industriali
oppure mes si a disposizione del Comune
di
Aosta per
soddisfare altre esigenze della collettività.
Questa opportunità va debitamente valutata specie in una fase
di profonda trasformazione della città capoluogo regionale la cui
economia, proprio per le profonde mutazioni in corso legate più
specificatamente per il suo maggiore insediamento industriale, si
sta profondamente modificando procedendo vieppiù verso una sua
lenta ma anche sotto certi aspetti giustificata
terziarizzazione.
E' chiaro che in una simile prospettiva appare di
fondamentale importanza il recupero da parte del Comune aostano di
rilevanti porzioni di territorio al fine di incentivare non solo la
sua sinora inespressa vocazione turistica ma anche di eliminare
l'ormai cronica insufficienza di aree di cui esso può
disporre.
Tutto ciò premesso il sottoscritto Consigliere regionale del
Gruppo socialista
INTERPELLA
il Presidente della Giunta regionale per conoscere se non
ritiene opportuno avviare contatti con la Civica Amministrazione di
Aosta e con la società Delta-Sider per verificare se esistano i
presupposti per il recupero al patrimonio del Comune capoluogo di
consistenti aree non più utilizzate dallo stabilimento siderurgico
aostano ed in caso affermativo se non valuti l'opportunità di
procedere all'immediata acquisizione delle aree stesse da destinare
al soddisfacimento di scopi di pubblica utilità.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Questa interpellanza
tende
essenzialmente a riportare il discorso su un problema che travaglia
la città di Aosta ed è la mancanza di territorio di cui soffre il
capoluogo regionale.
Da tempo tutte le forze politiche hanno fatto questa
constatazione e per la risoluzione di alcuni problemi, quali quello
della casa, questa evidenza si è manifestata in termini a volte
drammatici: la mancanza di una localizzazione edilizia anche
pubblica per effetto della difficoltà di reperire nuove aree. Credo
che questo tipo di ragionamento abbia portato poi alla
determinazione da parte dell'Amministrazione regionale di acquisire
un intero quartiere della città proprio perché si era giunti alla
constatazione che di aree disponibili nella piana aostana ne
esistevano poche.
C'è da dire che nella sua trasformazione Aosta ha visto,
soprattutto nel secolo scorso e all'inizio del secolo attuale,
l'insediamento massiccio della Società Nazionale Cogne con la
sottrazione alla collettività per altri usi di un'area consistente
come quella occupata dall'attuale stabilimento.
La città è cresciuta in funzione della sua industria siderurgica
ed il quartiere Cogne è una conseguenza del fatto che la Cogne
aveva assunto una dimensione tale da giustificare anche la
costruzione di un apposito quartiere per coloro che avevano trovato
occupazione nell'ambito dello stabilimento aostano.
E' inutile star qui a tracciare la storia delle vicissitudini
che hanno travagliato lo stabilimento della Cogne negli ultimi 30
anni, con tutti i tagli di tipo occupazionali che si sono
manifestati nel tempo. Non dimentichiamoci che la Cogne è arrivata
ad assorbire, seppure in un periodo bellico, quasi 9000 addetti.
Adesso si parla di uno stabilimento Cogne con una forza lavoro
ridotta a 1500 unità e questa progressiva diminuzione dell'attività
dello stabilimento è ormai visibile: anche perché basta portarsi un
po' in alto per scorgere l'area dello stabilimento, prima
costantemente occupata da manufatti ed attrezzature, presentare
adesso porzioni completamente libere. Si può anche riscontrare che
ci sono dei capannoni completamente abbandonati. Questo è un
problema che credo possa interessare l'Amministrazione regionale
perché se, anche se attraverso pressioni del Comune capoluogo, si è
addivenuti a quella soluzione, molto intelligente, di acquisire
l'intero quartiere Cogne recuperando così una parte di città e
mettendola a disposizione per interventi di tipo edilizio del
Comune di Aosta, credo che si possa con una logica altrettanto
intelligente pensare di recuperare alcune aree all'interno dello
stabilimento della Cogne.
Dico questo perché, intuitivamente si potrebbe pensare ad una
riduzione del perimetro di territorio attualmente occupato dalla
Delta-Sider per destinarlo ad altre attività industriali
collaterali o di altro tipo.
Personalmente penso che il recupero di zone abbastanza
consistenti poste attualmente all'interno dello stabilimento possa
essere destinato anche ad attività di tipo turistico. Credo in una
prospettiva di Aosta tendente ad una sua progressiva
terziarizzazione, visto che lo stabilimento industriale, un tempo
perno dell'economia cittadina, purtroppo rappresenta ora un
elemento secondario nella vita della nostra città. Riteniamo che
vada iniziata una trattativa con in Comune di Aosta e con la
società Delta-Sider per vedere se questa opportunità
è
praticabile e su questa linea impostare un discorso, seguendo la
stessa logica che ha condotta l'Amministrazione regionale ad
acquisire il quartiere Cogne.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Au moment où on avait pris contact
avec la Delta-Sider pour acheter l'ensemble des propriétés de La
Thuile, il
y
avait eu des pourparlers qui prévoyaient le
passage d'une ferme, que la Région a tout près de la Delta-Sider, à
la Delta-Sider même. A ce moment on a demandé de revoir tout le
problème, afin de maintenir com me propriété régionale la ferme, et
on a posé en même temps le problème que vient de soulever M.
Torrione. La Delta-Sidér a pris l'engagement de nous présenter un
pl an détaillé des possibilités de l'ensemble de la surface de la
Delta-Sider, qui pourrait être remis à la disponibilité de la ville
d'Aoste et donc de l'Administration régionale.
Comme Junte on partage entièrement ce que M. Torrione a dit dans
cette interpellation et je répète qu'on est en train de travailler
avec la Delta-Sider pour arriver à connaître dans les détails le
plan de la disponibilité de surface. C'est tout à fait normal qu'il
n'y aurait pas la possibilité d'acheter une surface au milieu de
l'ensemble de l'établissement et tenant compte de la nécessité de
maintenir un certain niveau d'employés dans l'usine.
Pour ce qui nous concerne, avant de donner la disponibilité à la
Commune d'Aoste, on voulait connaître dans les détails le
projet.
PRESIDENTE:
Ha chiesto di parare il Consigliere Torrione,
ne ha facoltà.
TORRIONE - (P.S.I.):
Ringrazio il Presidente della Giunta
per la sua risposta; mi sembra che il problema che abbiamo
sollevato facesse già parte di un primo contatto che
l'Amministrazione regionale ha avuto con la Delta-Sider. Credo che
sia indispensabile avere a disposizione questa mappa ricognitiva
delle aree: se il Presidente della Giunta me la farà avere, lo
ringrazio anticipatamente
Ho visto che tutti i partiti politici, coloro che hanno
presentato dei programmi su Aosta, hanno messo in evidenza questa
necessità di ridare alla città un suo significato; l'avere a
disposizione delle aree, anche per incrementare questa vocazione
turistica della nostra città può essere un elemento importante per
il suo futuro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK