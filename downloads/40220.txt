Consiglio Regionale della Valle d'Aosta - Oggetto del Consiglio n. 3081 del 6 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Flora e fauna
CACCIA E PESCA
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3081 del 6 dicembre 2017 - Resoconto
OGGETTO N. 3081/XIV - Aggiornamento degli importi della tassa
di concessione annuale delle aziende agrituristico-venatorie,
faunistico-venatorie e dei centri di riproduzione della fauna
selvatica allo stato naturale prevista dall'articolo 9, comma 4,
della legge regionale 64/1994, di cui alla deliberazione del
Consiglio regionale n. 3078/X del 2 aprile 1998.
Rosset (Presidente) -
Punto n. 39 dell'ordine del giorno.
Per l'illustrazione, ha chiesto la parola l'Assessore Nogara, ne ha
facoltà.
Nogara (UVP) -
La legge regionale sulla tutela e gestione
della fauna selvatica (la n. 64/1994), in attuazione alla
norma-quadro nazionale, prevede la possibilità di autorizzare, su
richiesta degli interessati, l'istituzione di aziende faunistiche
venatorie senza fini di lucro e aziende agrituristico-venatorie e
centri di riproduzione della fauna selvatica al fine di impresa
agricola.
Le aziende faunistico-venatorie sono istituti nei quali il
prelievo venatorio può essere esercitato in via esclusiva dal solo
concessionario o dai suoi invitati. Le aziende sono sottoposte a
programmi di conservazione e ripristino ambientale al fine di
garantire gli obiettivi naturalistico e faunistico e sono dotate di
un tecnico faunistico e di personale di vigilanza a carico del
concessionario. In Valle d'Aosta vi sono attualmente tre aziende
faunistico-venatorie: Monte Bianco, Rhêmes-Notre-Dame e
Saint-Marcel, che derivano dalle vecchie e storiche riserve private
di caccia.
Le aziende agrituristico-venatorie sono considerate come imprese
agricole, in esse sono consentiti dimissione e abbattimento di
fauna selvatica di allevamento secondo le modalità previste dal
piano regionale faunistico venatorio. I centri di riproduzione
della fauna selvatica possono essere organizzati in forma di
azienda agricola singola, consortile o cooperativa. In essi è
vietato l'esercizio venatorio ed è consentito il prelievo di
animali allevati appartenenti a specie cacciabili da parte del
titolare dell'impresa agricola, di dipendenti della stessa e di
persone nominativamente indicate. Attualmente in Valle d'Aosta non
sono presenti né aziende agrituristico-venatorie, né centri di
riproduzione della fauna selvatica.
La legge regionale dispone che le aziende faunistiche venatorie
e le aziende agrituristiche venatorie e i centri di riproduzione
della fauna selvatica, qualora istituiti, siano soggetti a tassa di
concessione regionale annuale, i cui importi sono fissati dal
Consiglio regionale. Gli importi vigenti sono stati fissati dal
Consiglio regionale con delibera n. 3078 del 2 aprile 1998. Si
ritiene opportuno, quindi, dopo quasi 20 anni, di andare ad
aggiornare i suddetti importi. Sentito in proposito l'Osservatorio
economico sociale e regionale, si è reputato congruo proporre di
raddoppiare gli importi, che conseguentemente sarebbero fissati nel
modo seguente: aziende faunistico-venatorie: 1 euro ad ettaro;
aziende agrituristico-venatorie: 0,50 euro ad ettaro; centri di
riproduzione della fauna selvatica: 300 euro.
*nell'ultima frase del suo intervento, l'Assessore Nogara ha
accidentalmente invertito due dati letti dal testo della delibera
in oggetto (aziende faunistico-venatorie euro 0,50 ad ettaro e
aziende agrituristico-venatorie euro 1,00 a ettaro - questa la
versione corretta). La Consigliera Morelli ha tempestivamente
segnalato l'incongruenza e l'Assessore Nogara ha corretto i dati
scusandosi per l'errore, il tutto, però, a microfono spento.
Presidente -
Ha chiesto la parola il collega Cretier, ne
ha facoltà.
Cretier (PD-SIN.VDA) -
Questo era uno degli impegni che
aveva preso il precedente Governo, l'allora Assessore Viérin, e
vedo con piacere che questo aggiornamento arriva a compimento e
quindi credo che sia importante anche per queste piccole questioni
di caccia regionale.
Presidente -
Ha chiesto la parola la Vicepresidente del
Consiglio Morelli, ne ha facoltà.
Morelli (ALPE) -
Je confirme que l'engagement à revoir
les tarifs avait été pris en III
e
Commission. Je voulais
juste demander une précision à l'Assesseur Nogara, car j'ai
l'impression qu'on a énoncé le tarif
delle aziende
agrituristiche venatorie
au contraire par rapport à ce qui
était écrit dans la délibération. Je vous demanderais donc, juste
par clarté, Assesseur Nogara, de préciser qu'effectivement, selon
ce qui est écrit dans la délibération, per l'azienda
agrituristico-venatoria per ogni ettaro o frazione di ettaro è 1
euro perché mi pare...
(interruzione dell'Assessore Nogara, fuori microfono)
... che lei abbia annunciato il contrario e abbia invertito le
due tariffe.
Président -
Y a-t-il d'autres requêtes d'intervention? De
la part du Gouvernement y a-t-il des réponses? Non ci sono altre
richieste di intervento, possiamo passare alla votazione. La
votazione è aperta. La votazione è chiusa.
Presenti: 31
Votanti           
: 31
Favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK