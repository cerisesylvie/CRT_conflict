Consiglio Regionale della Valle d'Aosta - Oggetto del Consiglio n. 2934 del 18 dicembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2934 del 18 dicembre 1991 - Resoconto
OGGETTO N. 2934/IX Approvazione del piano di riparto dei
finanziamenti da assegnare a comuni e consorzi, per l'anno 1992, in
applicazione della legge regionale 15 dicembre 1982, n. 93 ("Testo
unico delle norme regionali in materia di promozione di servizi a
favore delle persone anziane ed inabili").
Presidente
Do lettura del testo della
delibera:
Deliberazione Il Consiglio
richiamata la legge regionale 15 dicembre 1982, n. 93 ("Testo
unico delle norme regionali in materia di promozione di servizi a
favore delle persone anziane ed inabili") con la quale la Regione
promuove interventi a favore delle persone anziane ed inabili
mediante l'assegnazione agli enti locali di finanziamenti per
l'istituzione, il potenziamento e la gestione dei servizi precisati
nella legge medesima;
visto il parere della V Commissione consiliare permanente;
delibera
1°) di approvare il piano per l'anno 1992 di riparto dei
finanziamenti regionali, in applicazione della legge regionale 15
dicembre 1982, n. 93, come dagli atti predisposti dall'Assessore
alla Sanità ed Assistenza Sociale, di cui agli allegati A, B e
C;
2°) di dare atto che la spesa complessiva di lire 25.417.750.000
graverà sui seguenti capitoli del bilancio di previsione per
l'esercizio finanziario 1992:
a) quanto a lire 24.967.400.000
(ventiquattromiliardinovecentosessantasettemilioniquattrocentomila)
sul capitolo del bilancio dl previsione della Regione per l'anno
1992 corrispondente al Capitolo 58400 del bilancio preventivo della
Regione per l'anno 1991 "Contributi ai comuni nelle spese di
gestione di servizi sociali a favore delle persone anziane ed
inabili";
b) quanto a lire 450.350.000
(quattrocentocinquantamilionitrecentocinquantamila) sul capitolo
del bilancio di previsione della Regione per l'anno 1992
corrispondente al Capitolo 58460 del bilancio preventivo della
Regione per l'anno 1991 "Contributi ai comuni nelle spese di
investimento in servizi a favore delle persone anziane ed
inabili";
3°) di stabilire che gli enti applichino nei confronti degli
utenti dei servizi le contribuzioni contenute nelle allegate
tabelle;
4°) di stabilire che agli impegni e alle liquidazioni dei
finanziamenti assegnati agli enti provveda la Giunta regionale, con
successivi provvedimenti deliberativi, ai sensi dell'articolo 21
della legge regionale 15 dicembre 1982, n. 93;
5°) di stabilire che le modalità per l'utilizzazione dei fondi
assegnati con il piano di riparto dei finanziamenti, per le
modalità operative e per l'applicazione delle tabelle di
contribuzione siano comunicate agli enti assegnatari con circolare
dell'Assessore alla Sanità ed Assistenza Sociale, tenuto conto
delle direttive generali approvate contestualmente al piano di
riparto;
6°) di demandare all'Assessore alla Sanità ed Assistenza Sociale
l'esame delle richieste degli enti gestori per eventuali assunzioni
di personale oltre l'organico assegnato in caso di assenze che
possano pregiudicare lo svolgimento dei servizi o nei casi
particolari in cui gli ospiti delle micro-comunità, per le loro
condizioni di non autosufficienza, necessitino di maggiore
assistenza;
7°) di demandare alla Giunta regionale l'adozione dei
provvedimenti necessari per fronteggiare l'aumento delle spese
relative al personale derivanti dalla completa applicazione nel
corso dell'anno del nuovo contratto di lavoro del personale da
parte degli enti che non vi hanno ancora pro w eduto;
8°) di demandare alla Giunta regionale l'assegnazione dei fondi
per le microcomunità di Pontey e Introd secondo i criteri adottati
per le altre strutture al momento dell'entrata in funzione delle
stesse, prevista nel corso dell'anno.
Presidente
Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
Questo provvedimento prevede il
piano di riparto di finanziamento per il 1992 a sostegno dei
servizi a favore delle persone anziane e inabili in base alla legge
n. 93 del 15 dicembre 1982.
Il piano è stato elaborato alla luce dei programmi presentati
dai comuni o consorzi dei comuni, come previsto. Prima
dell'approvazione del piano da parte della Giunta, è stata sentita
l'associazione dei sindaci, nonché la consulta regionale delle
organizzazioni sindacali dei pensionati.
Infine il provvedimento è stato portato al parere della
commissione consiliare, che alla unanimità ha espresso parere
favorevole.
Ritengo di non entrare nel merito del piano visto tutti questi
pareri favorevoli, mi rimetto al Consiglio, e attendo eventuali
domande a cui darò le dovute risposte.
Presidente
E' aperta la discussione generale.
Nessun Consigliere chiede di intervenire? Pongo in votazione la
delibera in oggetto.
Esito della votazione:
Presenti, votanti e favorevoli: 28
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK