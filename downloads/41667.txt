Consiglio Regionale della Valle d'Aosta - Oggetto del Consiglio n. 801 del 10 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 801 del 10 luglio 2019 - Resoconto
OGGETTO N. 801/XV - Interrogazione: "Individuazione di
soluzioni per sopperire alla carenza di personale medico nei
Reparti di Psichiatria e Dermatologia".
Rini (Presidente) -
Punto n. 7 dell'ordine del giorno.
Per la risposta, la parola all'Assessore Baccega.
Baccega (UV) -
Per quanto riguarda la domanda: "
il
motivo per cui non sono stati indetti concorsi anche per dirigenti
medici psichiatri e dermatologi
", con riferimento alle
Strutture di Psichiatria e di Dermatologia, mi preme sottolineare
un percorso che si è fatto dal 2017 ad oggi perché la carenza è
conclamata da ben oltre due anni. I concorsi e avvisi relativi alla
Struttura complessa di Psichiatria riguardano il concorso pubblico
espletato in data 11 aprile 2017: due candidate idonee, una delle
quali ha rinunciato all'assunzione a tempo indeterminato; un avviso
pubblico per assunzioni a tempo determinato espletato il 23 agosto
2018: una assunta a tempo determinato, l'unica candidata
presentatasi alle selezioni; un concorso pubblico espletato in data
14 maggio 2019: i quattro candidati che avevano presentato istanza
di partecipazione non si sono presentati a sostenere le prove,
quindi il concorso è andato deserto. Per la Dermatologia: concorso
espletato il 15 gennaio 2018, sono stati dichiarati idonei tutti e
tre i candidati presentatisi a sostenere le prove, uno dei quali ha
rinunciato all'assunzione a tempo indeterminato e due sono stati
assunti (attualmente uno dei due dipendenti è in congedo parentale
fino al 31 agosto 2019, quindi il posto è occupato). Qualora il
suddetto dipendente non rientri, l'azienda provvederà
immediatamente all'indizione di un concorso.
Parlando di soluzioni alternative - che si stanno valutando -
per la Psichiatria verranno assunti nei prossimi mesi due medici
psichiatri con contratto Convenzioni Nazionali Uniche (CNU).
Inoltre, dal mese di gennaio 2019, è avviato un progetto di
équipe
multidisciplinare del Dipartimento di salute mentale.
La necessità alla base di questo progetto è quella di ottimizzare
le risorse finora messe in campo per l'analisi e il monitoraggio
degli interventi terapeutici pensati e attuati sul territorio al
fine di seguire, in modo appropriato ed efficace, l'evoluzione del
singolo utente nelle diverse fasi del suo percorso terapeutico.
Concretamente si è voluta creare un'équipe con funzionamento
multidisciplinare la quale, con una gestione maggiormente dinamica
rispetto a quella che si è vissuta finora, monitori e sostenga i
processi socio-terapeutici dei pazienti inseriti nelle strutture
convenzionate e/o gestiti anche a domicilio affinché gli obiettivi
identificati e condivisi siano sempre sotto controllo e siano
oltremodo adeguati ed efficaci, garantendo così una maggiore
continuità e una qualità di supervisione all'interno di una reale
cooperazione tra le singole professioni. La composizione
dell'équipe prevede un educatore e un infermiere dedicati che si
affiancheranno al medico e all'assistente sociale di riferimento.
Per quanto riguarda la Dermatologia è stata avviata una convenzione
con l'IRV a partire da questo mese di luglio. A settembre tornerà a
lavorare per l'Azienda il medico dermatologo attualmente in
aspettativa per motivi familiari. I tempi di attesa attualmente
sono di 70 giorni ad Aosta e di 35 giorni a Donnas. Inoltre
l'Azienda sta organizzando ambulatori di dermatochirurgia da
effettuarsi al Beauregard in libera professione. Attualmente,
grazie a queste azioni, si stanno richiamando i pazienti ai quali
era stata rinviata la visita dermatologica nei mesi scorsi e ne
abbiamo contezza perché ci stanno telefonando anche in Assessorato
dicendo che effettivamente, quello che avevamo detto, è
avvenuto.
Presidente -
Per la replica, la parola alla collega
Russo.
Russo (M5S) -
Era ovvio che facessi questa domanda
all'Assessore dato che avevamo visto dagli organi di stampa che
erano stati indetti tantissimi concorsi e mancavano proprio quelle
due specialità in cui, effettivamente, abbiamo una grande
carenza.
Sicuramente del fatto che continuino a essere banditi concorsi
nell'ambito della psichiatria e non si presentino candidati, oppure
si presentino candidati che poi rifiutano ne abbiamo parlato
diverse volte. Probabilmente il problema non è solo nazionale, ma
credo sia arrivato anche il momento per il nostro Assessorato e
comunque per l'USL di mettere in campo azioni più incisive rispetto
alla questione della carenza dei medici, senza aspettare solo la
risoluzione a livello nazionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK