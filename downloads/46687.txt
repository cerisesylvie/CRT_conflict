Consiglio Regionale della Valle d'Aosta - Oggetto del Consiglio n. 3073 del 20 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Pubblica sicurezza
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3073 del 20 dicembre 2023 - Resoconto
OGGETTO N. 3073/XVI - Interpellanza: "Azioni volte a
contrastare il degrado della zona interna ed esterna
dell'autostazione di Aosta".
Bertin (Presidente)
- Punto n. 23. Consigliere Manfrin, a
lei la parola.
Manfrin (LEGA VDA) -
Con questa interpellanza mettiamo il
faro per l'ennesima volta su quanto accade presso la stazione degli
autobus di Aosta, perché ce ne siamo occupati già in passato, come
ricorderà sicuramente quest'Aula, quando purtroppo siamo stati
testimoni di eventi di cronaca, dallo stupro avvenuto ai danni di
un minorenne, perpetrato da parte di due extracomunitari che adesso
sono a giudizio, a quello che è lo spaccio quotidiano. Io da
Consigliere comunale di Aosta ho personalmente preso atto della
condizione sia interna che esterna della stazione degli autobus,
che ormai è diventata un ricovero notturno per persone senza fissa
dimora e di certo questo non aiuta e non presenta la città nella
maniera migliore.
C'è anche da dire che recentemente - ed è un caso che parliamo
di questa iniziativa proprio oggi - c'è stato anche un caso di
aggressione ai danni di un autista venuto proprio alla stazione
degli autobus e protagonista è colui che ha sventato l'aggressione
è stato proprio Hermes, che oggi non è con noi, ma tornerà presto a
lavorare qui nel nostro Consiglio, ma si è reso protagonista di
un'azione importante e lo ringraziamo. Il problema però è perché si
sono rese necessarie queste azioni e soprattutto quali sono le
modalità di evitare che queste azioni si rendano necessarie, perché
purtroppo la stazione dei treni a breve, come ben sappiamo, sarà
ovviamente inutilizzabile e la porta, l'unica porta d'accesso per
chi si arriva da fuori regione e non arriva più con la macchina
sarà quella degli autobus e se la porta d'ingresso della nostra
regione sarà una stazione degli autobus malfrequentata, con persone
che aggrediscono, con stupratori a piede libero, con spacciatori
anche di giorno, con senza tetto che dormono dentro e fuori la
struttura, sicuramente non diamo un bello spettacolo.
Con questa interpellanza chiediamo ovviamente se siano giunte
segnalazioni similari a quelle che abbiamo segnalato all'interno
dell'interpellanza e, in caso affermativo, quali siano le azioni
condotte per contrastare il degrado dell'autostazione di Aosta e,
nel caso in cui non siano state condotte azioni di contrasto, se si
ha intenzione metterle in campo per garantire gli utenti
tranquillità e decoro.
Presidente
- La parola al Presidente della Regione.
Testolin (UV) -
Intanto, in apertura di risposta comunico
che, essendo questo un tema già trattato, come ha detto il
Consigliere, la situazione è stata valutata e analizzata nelle sedi
competenti, quindi in quelle che potevano demandare sul territorio
agli interventi.
Le problematiche dell'autostazione, nel particolare, sono state
condivise anche con l'Amministrazione comunale di Aosta, che ne è
proprietaria e che è intervenuta per rafforzare, ad esempio,
l'illuminazione dell'area a maggior sicurezza della stessa; nello
specifico, fra ottobre e novembre del 2021 è stata incrementata
l'illuminazione della zona retrostante il fabbricato della
biglietteria, zona che, peraltro, è stata recintata per evitare il
bivaccamento, poi è stato altresì attivato, su mandato della PS, un
servizio di vigilanza privata con passaggi in fascia serale e
notturna, e nel piano di investimenti di Telcha è invece prevista,
nel corso del 2024, l'implementazione della videosorveglianza, che
era già stata anche sollecitata, in quella zona e nei vicini
giardini Lussu, attualmente presente all'interno dei locali e
l'incremento dei corpi illuminanti.
Diversa invece è la questione della prossima chiusura sulla
linea ferroviaria e, in particolare, dei servizi sostitutivi su
gomma, per i quali si stanno esplorando diverse soluzioni. Ciò è
oggetto di continui confronti anche con l'assessore Bertschy, oltre
che con il Comune, e con l'azienda che servirà il servizio
sostitutivo, al fine di trovare le soluzioni da attuarsi per non
appesantire in parte la viabilità e creare invece le condizioni per
una corretta fruibilità degli stessi servizi.
Presidente
- Ha chiesto la parola il consigliere Manfrin,
ne ha facoltà.
Manfrin (LEGA VDA) -
Grazie Presidente per la sua
risposta. Diciamo che comprendiamo, l'interrogazione verteva sulla
parte di competenza della Regione, che è la parte retrostante, dove
potenzialmente avvengono anche i campeggi, però è chiaro che
allargare anche lo sguardo, come giustamente ha fatto, è
assolutamente corretto e necessario. Diciamo anche che però le
misure che sono state messe in campo, le misure che ha elencato, al
netto del fatto che, giustamente, si dice che l'aggressore e altre
questioni sono state prese in carico dalle Forze dell'ordine, però,
a vedere i risultati, il problema è che non emerge un cambiamento
di paradigma di quello che avviene lì, cioè sempre più quella zona,
purtroppo, sta diventando un porto franco dove tutto può
succedere.
Io la ringrazio, prendo atto in maniera positiva di quelle che
sono state le azioni di rafforzamento dell'illuminazione, credo che
però ci voglia - lei ha detto che il Comune di Aosta ha messo in
piedi un sistema di sorveglianza che non mi sembra particolarmente
efficace, anche perché dobbiamo anche ricordare che la vigilanza o
i servizi fiduciari, come oggi si chiamano, hanno una possibilità
di intervento limitato, sono degli elementi di dissuasione, ma
difficilmente, anzi, non possono compiere degli arresti, dei fermi,
non possono verificare la documentazione delle persone che
circolano, non hanno poteri di Polizia in senso stretto - una
presenza più puntuale delle Forze dell'ordine nella zona, anche
appunto come dissuasione. Se noi abituiamo chi risiede in quelle
zone che quello è un passaggio obbligato da parte delle Forze
dell'ordine, è chiaro che questi casi di degrado difficilmente
ricapiteranno; se invece noi lasciamo la zona alla sua mercé, alla
mercé di questi personaggi, è evidente che il degrado si diffonde,
purtroppo gli esempi che abbiamo e che ci arrivano dalle grandi
città - pensiamo alla stazione di Milano, alla stazione di Roma - è
che le zone antistanti alla stazione dei treni, in questo caso,
sono diventate ricettacoli di illegalità; se noi lasciamo che
questo, si diffonda, è chiaro che difficilmente riusciremo a
prevenire che questa illegalità si diffonda a tutta quella zona di
Aosta.
Ringrazio per le risposte, la esorto a un'azione più incisiva o
maggiori passaggi delle Forze dell'ordine in maniera da poter
dissuadere le persone che in quella zona albergano.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK