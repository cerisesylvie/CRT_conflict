Consiglio Regionale della Valle d'Aosta - Oggetto del Consiglio n. 3253 del 23 aprile 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3253 del 23 aprile 1992 - Resoconto
OGGETTO N. 3253/IX Realizzazione del complesso "Les Pléiades"
nella zona del Colle di Joux di Saint-Vincent.
(Interrogazione
con risposta scritta)
Presidente
Do lettura dell'interrogazione con risposta
scritta presentata dal Consigliere Riccarand:
Interrogazione r.s. Constatato che nell'opuscolo informativo
sulla 992a Fiera di S. Orso, redatto a cura dell'Assessorato
regionale all'Industria, Commercio e Artigianato è contenuta una
intera pagina pubblicitaria sul villaggio alpino "Les Pléiades" in
corso di ultimazione al Colle di Joux, in Comune di
Saint-Vincent;
ricordato che la realizzazione di tale enorme complesso
(centinaia di appartamenti, centinaia di autorimesse, centro
commerciale, ecc. ecc.) oltre che discutibile sul piano urbanistico
aggrava i problemi di approvvigionamento idrico per la zona del
Colle di Joux;
sorpreso per lo spazio pubblicitario dato su una pubblicazione
ufficiale della regione per una speculazione edilizia fortemente
discutibile e con situazioni non chiare per quanto riguarda le
autorizzazioni e l'approvvigionamento idrico;
il sottoscritto Consigliere regionale del Gruppo Verde
Alternativo
interroga
il Presidente della Giunta regionale per sapere:
1) in base a quali convenzioni e autorizzazioni del Comune di
Saint Vincent e della Regione si sta procedendo alla realizzazione
del complesso "Les Pléiades" al Colle di Joux;
2) com'è stato risolto il problema dell'approvvigionamento
idrico per tale complesso oltre che per l'intera zona del Colle di
Joux;
3) quali acque vengono attualmente utilizzate per servire il
complesso "Les Pléiades" e gli estremi dei provvedimenti dell'Unità
Sanitaria Locale che accertano la potabilità di tali acque;
4) il nome ed i titolari della società che ha realizzato il
complesso "Les Pléiades", i numeri degli alloggi realizzati, il
numero delle autorimesse, la volumetria complessiva realizzata e
progettata.
Presidente
All'interrogazione con risposta scritta,
presentata dal Consigliere Riccarand, è stata data risposta con
lettera n. 1174 in data 24 aprile 1992.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK