Consiglio Regionale della Valle d'Aosta - Oggetto del Consiglio n. 333 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 333 del 10 giugno 1982 - Resoconto
OGGETTO N. 333/VII - DISEGNO DI LEGGE CONCERNENTE: "AUMENTO
DELLA SPESA ANNUA PER L'APPLICAZIONE DELLA L.R. 26 AGOSTO 1974, N.
35, E SUCCESSIVE MODIFICAZIONI: INTERVENTI A FAVORE DELLO
SPORT".
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini, ne ha facoltà.
POLLICINI - (D.P.):
Era da tempo che l'Assemblea Generale
Sportiva, che amministra il finanziamento regionale, insisteva per
l'aumento del finanziamento. Teniamo presente che vi sono 15.000
tesserati alle Federazioni del C.O.N.I., oltre ai 3500 tesserati
agli Sports Popolari, quindi siamo di fronte a 19.000 tesserati. Vi
sono oltre 250 società sportive a cui vanno aggiunte quelle degli
Sports Popolari.
Fino ad ora l'intervento, che non era stato modificato da oltre
4 anni, era fissato su 350 milioni per l'Assemblea generale
sportiva, cioè per tutta la parte di attività normale dello
sport.
Questa proposta di elevare da 350 a 450 milioni l'intervento a
favore dello sport nella Regione, di dare per la promozione
sportiva da 40 a 80 milioni e per la stampa sportiva da 25 a 32
milioni, mi pare che meriti l'attenzione del Consiglio, in quanto
viene incontro a esigenze sempre più pressanti per la pratica dello
sport, essendo i costi notevolmente aumentati. Uno dei mezzi per
favorire ed incentivare i giovani alla pratica dello sport è anche
quello di carattere finanziario; certamente non è il solo e
probabilmente non è il primo; però è certo che, per quanto ci
riguarda, dobbiamo dimostrare questa particolare attenzione nei
confronti dello sport. Sarà quindi compito degli sportivi e dei
dirigenti delle varie società per attirare sempre il maggior numero
di giovani alla pratica sportiva stessa.
PRESIDENTE
: Ricordo che c'è allegato il parere favorevole
della Commissione Affari Generali, ed il parere favorevole
dell'Assessorato alle Finanze, per quanto riguarda la parte
finanziaria.
Ha chiesto di parlare il Consigliere Carlassare, ne ha
facoltà.
CARLASSARE - (Dem. Prol. - Nuova Sin. ):
Vorrei fare una
domanda all'Assessore sulla voce che riguarda la stampa sportiva.
Cosa sottindende questa affermazione? C'è un solo giornale? Ho
capito, c'è solo "Sports Valdôtains".
PRESIDENTE
: Passiamo all'esame dell'articolato.
Do lettura dell'art. 1.
Art. 1
Per l'applicazione della legge regionale 26 agosto 1974, n.
35, e successive modificazioni, è autorizzata la maggiore spesa
annua di lire 115.000.000, il cui onere graverà sui capitoli 47500,
47550 e 47600 della parte spesa del bilancio di previsione della
Regione per l'anno finanziario 1982 e sui corrispondenti capitoli
di bilancio per gli anni successivi.
Al finanziamento della maggiore spesa di £ 115.000.000 si fa
fronte: - per l'esercizio finanziario 1982 mediante il prelievo di
pari importo dal capitolo 50000 del bilancio preventivo della
Regione per l'anno finanziario 1982 "Fondo globale per il
finanziamento di spese per l'adempimento di funzioni normali (spese
correnti)", (Settore IV - Promozione sociale);
- per gli esercizi 1983-1984 mediante utilizzo per £
230.000.000 delle risorse disponibili relative al programma
2.2.4.10 - Attività di promozione culturale sportiva e sociale -
del bilancio pluriennale della Regione 1982-1984.
PRESIDENTE
: Metto in approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 2.
Art. 2
Al bilancio di previsione della Regione per l'anno
finanziario 1982 sono apportate le seguenti variazioni:
Variazione in diminuzione:
Cap. 50000 - Fondo globale per il finanziamento di spese per
l'adempimento di funzioni normali ("Spese correnti")
£ 115.000.000
Variazioni in aumento:
Cap. 47500 "Interventi per attività sportive"
-
L.R. 26.08.1974, n. 35
-
L.R. 04.08.1975, n. 33
-
L.R. 05.07. 1976,
n.
21
-
L.R. 03.01.1977, n. 7
-
L.R. 07.07.1979, n. 51
-
L.R. 28.12.1979, n. 84 £ 100.000.000
Cap. 47550 "Interventi promozionali delle attività
fisico sportive"
-
L.R. 26.08. 1974, n. 35
-
L.R. 05.07.1976, n. 21
-
L.R. 15.06.1978, n. 19 £ 8.000.000
Cap. 47600 "Interventi a favore dell'informazione
sportiva"
-
L.R. 26.08.1974,
n.
35
-
L.R. 05.07.1976, n. 21 £ 7.000.000
PRESIDENTE
: Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE
: Do lettura dell'art. 3.
Art. 3
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti osservarla e farla
osservare come legge della Regione Valle d'Aosta.
PRESIDENTE
: Metto in approvazione l'art. 3 testè
letto.
ESITO DELLA VOTAZIONE
Presenti: 26
Votanti: 26 Maggioranza:18 Favorevoli: 26
Il Consiglio approva all'unanimità
PRESIDENTE
: Ha chiesto di parlare per dichiarazione di
voto il Consigliere Minuzzo, ne ha facoltà.
MINUZZO - (P.S.D.I.):
Nel dichiarare voto favorevole a
questo disegno di legge, vorrei invitare l'Assessore per il
prossimo anno - e questo è un augurio per il mantenimento della
carica - quando discuteremo un analogo provvedimento, a far sì che
in allegato alla relazione ci sia una documentazione che permetta
ai Consiglieri di avere una visione complessiva della stampa
sportiva; ovvero la quantità di giornali che si vendono, i costi di
esercizio di questo organo di informazione, gli abbonamenti a tutto
quanto concerne la possibilità per un Consigliere di controllare
come vengono spesi questi 35 milioni. Certamente non ci sono dubbi
che i fondi sono spesi bene, ma siccome altri tipi di finanziamenti
per la Stampa di altro genere - chiaramente non sportiva - sono
fermi da diversi anni e non si è provveduto ad adeguarli ai costi
attuali, non vedo perché per un settimanale sportivo, che per altro
nei mesi estivi interrompe la pubblicazione, vengano aumentati
questi contributi regionali.
Ripeto, voto a favore di questo disegno di legge, con questo
invito all'Assessore, e chiedo se è possibile avere la
documentazione richiesta.
PRESIDENTE
: Metto in approvazione la legge per votazione
segreta.
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 26
Favorevoli: 24
Contrari: 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK