Consiglio Regionale della Valle d'Aosta - Oggetto del Consiglio n. 2835 del 20 febbraio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2835 del 20 febbraio 2013 - Resoconto
OGGETTO N. 2835/XIII - Interrogazione: "Tempistica per
l'erogazione delle agevolazioni finanziarie a sostegno delle
attività turistico-ricettive e commerciali".
Président
- La parole à l'Assesseur Marguerettaz.
Marguerettaz (UV)
- Prima domanda:
"quale sia il
quadro complessivo, amministrativo e finanziario, delle domande
presentate agli uffici...per l'anno 2012"
, generalmente
nell'anno vengono presentate circa 600 domande di agevolazioni e
quelle che avevamo al 31 dicembre 2012 nel settore
ricettivo-alberghiero, divise tra le valutative alberghi e
campeggi, valutative affittacamere e automatiche erano 163 con una
spesa presentata è di circa 25 milioni. Ovviamente queste spese,
questi 25 milioni devono essere verificati e devono essere
considerati...
(interruzione di un consigliere, fuori microfono)
...gli investimenti e le spese documentate, che saranno poi
oggetto di valutazione. Nel settore commerciale al 31 dicembre sono
81, divise tra valutative e automatiche, e la stima delle spese
presentate è di 7 milioni 780, quindi in totale sono 244 domande
per 33 milioni.
"Quante siano ad oggi le domande approvate e per quale
impegno di spesa correlato"
: abbiamo sostanzialmente approvato
58 di quelle 244 domande, ad oggi ne abbiamo già approvate 58 e su
queste 58 sono stati riconosciuti contributi per 1 milione 162.
Terza domanda:
"il termine entro il quale verranno liquidati
gli aiuti approvati e con quale percentuale di contributo..."
,
generalmente in presenza di tutta la documentazione prevista dalla
legge, l'accreditamento dei contributi per i quali è già stata
impegnata la spesa, quindi quelle di cui si riferisce, quelle
approvate, è di circa di 20 giorni. Mediamente l'intensità
dell'aiuto ad oggi approvato su queste pratiche è quello del 20
percento.
Président
- Pour la réplique, la parole au Vice-président
Chatrian.
Chatrian (ALPE)
- Grazie Presidente.
L'obiettivo di questa nostra iniziativa era di avere un quadro
della situazione per quanto riguarda la legge 19 del 2001. Ci ha
fornito un po' di dati, io ho qualche confusione, però
probabilmente dettaglieremo meglio, cercheremo di approfondire
meglio quella che è stata la sua risposta. Le domande di
agevolazione annue sono 600, se ho capito bene...
(interruzione di un consigliere, fuori microfono)
...mediamente e 244 sono state quelle valutate, 240 sono quelle
state...
(nuova interruzione di un consigliere, fuori
microfono)
...un patrimonio al 31...e le altre 350?
(nuova interruzione di un consigliere, fuori
microfono)
...già fatte...sì, va beh! Lei ci dice che sono state approvate
58 domande di questo ammontare e che comunque i tempi, per quanto
riguarda la domanda n. 3, sono di 20 giorni e l'aiuto è all'incirca
del 20 percento, come spesa ammessa. Sto facendo una riflessione a
voce alta: Assessore, non riesco a mettere insieme i dati che ci ha
fornito, mi sembra che da una parte ci dica che per il ricettivo le
domande sono 163 per 25 milioni di euro; per quanto riguarda il
commerciale, 81 per 7,7 milioni di euro e che 58 sono state
approvate. Sinceramente non riesco a mettere insieme i dati che lei
ci ha fornito.
Avremmo gradito un quadro complessivo alle domande richieste:
quante risorse allocate dall'Amministrazione, quante impegnate e
quante liquidate e cosa rimane, diciamo, ancora congelato, non
ancora liquidato, quali sono i motivi, se mancano delle risorse
all'interno delle poste messe in bilancio, cioè l'obiettivo di
questa nostra iniziativa era di avere un quadro più generale. I
dati che ci ha fornito sinceramente non riesco a metterli assieme e
ritorneremo su questo argomento, ci spiace perché l'obiettivo era
proprio quello di fare il punto della situazione, non so se invece
il suo obiettivo era quello di confondere le nostre richieste e non
darci delle risposte.
Président
- Point 11 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK