Consiglio Regionale della Valle d'Aosta - Oggetto del Consiglio n. 96 del 25 febbraio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 96 del 25 febbraio 1981 - Resoconto
OGGETTO N. 96/81 - PRESA D'ATTO DELLE DIMISSIONI RASSEGNATE DAI
CONSIGLIERI MINUZZO E PEAQUIN DALLA CARICA DI SEGRETARI DEL
CONSIGLIO E LORO SOSTITUZIONE.
Presidente
- Quanto devo dire al Consiglio è già scritto
nella relazione. Sono pervenute due lettere, che sono già in
possesso dei Consiglieri, una del Consigliere Segretario Minuzzo,
che dà una motivazione politica alla sua lettera di dimissioni che
io non rileggo; l'altra, in data 18 febbraio, del Consigliere
Segretario Péaquin, che rassegna anch'egli le dimissioni in modo da
mettere il Consiglio in condizioni di ottemperare a quanto
prescritto dall'art. 7 del Regolamento interno per il funzionamento
del Consiglio, e cioè la votazione segreta, con una scheda sulla
quale viene scritto un solo nome, dei due Segretari. Così che i due
Segretari, proprio per questo tipo di votazione, possano
rappresentare, anche se ufficialmente questo non è consacrato dal
Regolamento, le parti che formano e le maggioranze e le minoranze
dei Gruppi consiliari.
Il Consiglio, per procedere su questa strada, è chiamato prima,
per votazione palese, a prendere atto delle dimissioni sia del
collega Consigliere Segretario Minuzzo, sia del collega Consigliere
Segretario Péaquin.
È aperta la discussione sull'oggetto n. 16 nella formulazione
dell'ordine del giorno aggiuntivo.
C'è qualcuno che chiede la parola sulla presa d'atto delle
dimissioni? Nessuno chiede parola.
Presidente
- Metto in approvazione la presa d'atto delle
dimissioni del Consigliere Segretario Piero Minuzzo.
Esito della votazione:
Presenti: 25
Votanti: 25
Favorevoli: 25
Presa d'atto all'unanimità.
Presidente
- Metto in approvazione la presa d'atto delle
dimissioni del Consigliere Segretario Sergio Péaquin.
Esito della votazione:
Presenti: 27
Votanti: 27
Favorevoli: 27
Presa d'atto all'unanimità.
Presidente
- Il Consiglio è chiamato ora, per votazione
segreta, salvo dichiarazioni di voto o proposte, a votare, sulla
scheda che contiene un'unica riga per la votazione di un solo
nominativo, i due Consiglieri Segretari. Ovviamente saranno eletti
i due colleghi che avranno riportato il maggior numero di voti,
indipendentemente dal numero dei voti stessi, cioè non c'è bisogno
di avere una maggioranza dei Consiglieri votanti.
Ci sono proposte?
Ha chiesto di parlare il Consigliere Voyat, ne ha facoltà.
Voyat (UV)
- Au nom de la majorité je propose en tant que
Secrétaire du Conseil, Monsieur Léonard Tamone.
Presidente
- Ci sono altre proposte?
Ha chiesto di parlare il Consigliere Tonino, ne ha facoltà.
Tonino (PCI)
- Per le forze di opposizione proponiamo il
Consigliere Minuzzo.
Presidente
- Tengo a riconfermare che non si tratta di
proposte di maggioranza o di opposizione - questo per essere
aderenti al Regolamento, per lo meno alla lettera.
Il Consiglio è chiamato a votare un nominativo, anche se poi
ovviamente uno sarà espressione delle forze che si raggruppano
attorno alla maggioranza, e l'altro potrà essere espressione delle
forze che non ritengono di identificarsi in questa.
Devo fare questa precisazione per essere aderente al Regolamento
che ci siamo dati.
Ci sono altre proposte? Non ce ne sono, il Consiglio è chiamato
a votare.
La votazione è segreta, ciascuno vota un solo nominativo.
I Consiglieri intendono votare al posto? Ci sono obiezioni?
Nessuno si oppone a che la votazione avvenga al posto? Allora
possono essere distribuite le schede.
Votazione segreta
Esito della votazione:
Presenti: 30
Votanti: 30
Schede bianche: 3
Hanno riportato voti:
Tamone: 16
Minuzzo: 9
Berti: 1
Viberti: 1
Presidente
- Proclamo eletti Consiglieri Segretari presso
la Presidenza del Consiglio i colleghi Tamone Léonard e Minuzzo
Piero.
Pertanto invito il Consigliere Tamone a voler venire alla
Presidenza ed assumere la carica di Consigliere Segretario.
Ringrazio il collega Carral per la sua collaborazione.
Con le funzioni di Segretario assunte dal neo eletto collega
Tamone affrontiamo l'oggetto n. 17.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK