Consiglio Regionale della Valle d'Aosta - Oggetto del Consiglio n. 3759 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3759 del 9 maggio 1988 - Resoconto
OGGETTO N. 3759/VIII - VENDITA DI UN TERRENO DI PROPRIETÀ
REGIONALE SITO IN COMUNE DI POLLEIN, LOCALITÀ AUTOPORTO, ALLA
SOCIETÀ "SIMA s.r.l." CON SEDE IN PONT-SAINT-MARTIN. - INTROITO DI
SOMMA. - DELEGA ALLA GIUNTA.
PRESIDENTE:
Do lettura della deliberalizione in
oggetto:
IL CONSIGLIO
DELIBERA
1°) di approvare la vendita alla società "SIMA s.r.l." con
sede in Pont-Saint-Martin di un'area di proprietà regionale sita in
Comune di Pollein, località Autoporto, della superficie di circa
mq. 8.700, da scorporare con frazionamento di un più ampio mappale
di proprietà regionale, meglio individuata in colore rosso nella
planimetria allegata alla presente deliberazione per costituirne
parte integrante, censito al Catasto Terreni del detto Comune come
segue:
PARTITA N. 1
- ENTI URBANI
F. 21 n. 2 mq. 24038
2°) di determinare il prezzo a corpo della vendita in Lire
433.875.000, somma che dovrà essere corrisposta alla firma
dell'atto notarile;
3°) di stabilire che l'Amministrazione regionale prima o
nell'atto notarile di vendita, si impegni, a proprie e totali
spese, nel più breve tempo possibile alla cancellazione delle
seguenti ipoteche che gravano in parte l'area oggetto di cessione,
iscritte presso la Conservatoria dei Registri Immobiliari di Aosta
a favore dell'Istituto Bancario San Paolo di Torino, a garanzia di
un mutuo concesso alla Società "INTEVA -Industrie Tessili
Valdostane S.p.A.", ai sensi della L.R. 8.10.1973 n. 33, e
precisamente:
- ipoteca iscritta l'1.2.1979 ai nn. 768/47 per Lire
414.000.000, a seguito di contratto in data 31.1.1979 a rogito G.
Marcoz - repertorio n. 33068 (deliberazione della Giunta regionale
n. 4801 in data 29.9.1979);
- ipoteca iscritta il 20.9.1979 ai nn. 4975/355 per Lire
181.700.000, a seguito di contratto in data 14.9.1979 a rogito G.
Marcoz - repertorio n. 35340 (deliberazione della Giunta regionale
n. 2518 in data 18.5.1979);
- ipoteca iscritta il 4.1.1980 ai nn. 111/8 per Lire
218.400.000, a seguito di contratto in data 21.12.1979 a rogito G.
Marcoz, repertorio n. 36480 (deliberazione della Giunta regionale
n. 4615 in data 14.9.1979).
4°) di autorizzare la costituzione di una servitù di
passaggio pedonale e carraio a favore dell'area oggetto di vendita
e a carico della restante proprietà regionale per una larghezza di
circa metri otto lungo il fronte stradale e per una lunghezza di
circa metri venti lungo il nuovo confine est, attraverso il nuovo
percorso che verrà realizzato per l'accesso alla strada
comunale.
5°) di introitare la somma complessiva di Lire 433.875.000=
(quattrocentotrentatremilioniottocentosettantacinquemila) al
capitolo 10200 (Provento vendita beni immobili) del bilancio
preventivo della Regione per l'anno 1988.
6°) di onerare la Società acquirente delle spese del
redigendo tipo di frazionamento, di registrazione e stipulazione
dell'atto di compravendita e di ogni altra accessoria, ad
esclusione dell'imposta INVIM a carico per legge della Regione
venditrice.
7°) di conferire al Presidente della Giunta o, in caso di
delega, all'Assessore che interverrà alla stipulazione dell'atto
notarile conseguente al presente provvedimento, la facoltà di
autorizzare l'inserzione nell'atto stesso delle precisazioni,
rettifiche ed aggiunte che il Notaio rogante riterrà necessarie per
il perfezionamento della stipulazione, nonché di determinare
l'esatta superficie dell'area ceduta secondo le risultanze del
redigendo tipo di frazionamento.
8°) di delegare alla Giunta regionale l'adozione di un
successivo provvedimento per l'approvazione e la liquidazione della
spesa relativa al pagamento dell'imposta sull'incremento di valore
degli immobili.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Si tratta dell'altra faccia della
precedente deliberazione. Io torno ad insistere sulla questione,
perché c'è una differenza di 50 milioni per due terreni di identica
superficie: 362 milioni quello che abbiamo appena votato e 433
milioni quello che stiamo per votare. Però, mentre uno è un terreno
piuttosto irregolare, che ha richiesto anche l'esecuzione di alcuni
lavori, dell'altro, nella perizia che è stata effettuata dalla
stessa persona, si dice: "L'area è di forma rettangolare,
perfettamente regolare e proporzionata... L'area è cintata per la
maggior parte a perfetta regola d'arte... La 'D1' è la migliore
zona industriale di Pollein...". Il risultato è che quest'area
viene valutata solo 8.000 lire in più al metro quadrato, nonostante
che ci sia sopra una costruzione...
(...INTERRUZIONE del Presidente ROLLANDIN...)
...Nella planimetria allegata c'è scritto: "Fabbricato
industriale mq. 3460"...
(...INTERRUZIONE del Presidente ROLLANDIN...)
... Sì, ma nella piantina c'è scritto: "Fabbricato
industriale".
Si dà atto che alle ore 18,39 riassume la Presidenza il
Presidente BONDAZ.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei avere qualche notizia sulle
attività della "SIMA", perché nelle premesse della deliberazione si
dice che, sull'area venduta dalla Regione, tale società "intende
realizzare... un centro attrezzato di rappresentanza al fine di
permettere agli operatori commerciali di disporre di uffici di
rappresentanza propri...".
Vorrei avere qualche spiegazione in merito, anche perché noi
abbiamo qualche difficoltà rispetto all'insediamento di industrie
in Valle d'Aosta, proprio perché non disponiamo di aree
sufficienti. In questo caso, abbiamo una certa area, che è
adiacente ad un'attività industriale che non so come potrà andare
in futuro, ma mi domando se sia giusto prendere un pezzo di
quest'area per adibirlo ad attività di rappresentanza. Bisogna
tener conto che quell'area può essere sufficiente per l'attività
industriale che c'è oggi, mentre un domani potrebbe essere
interessante disporre di altri 8.000 metri quadrati per l'attività
industriale.
Vorrei avere, quindi, delle spiegazioni in merito, perché, per
fini di rappresentanza, si possono anche trovare terreni da altre
parti e non necessariamente in quest'area.
PRESIDENT:
Le Président de la Junte, Rollandin, a demandé
à prendre la parole; il y a droit.
ROLLANDIN (U.V.):
Je partage les assertions de M.
Mafrica: on pourrait en effet trouver d'autres zones pour bâtir des
bureaux de représentation. Le fait est qu'il fallait trouver la
possibilité d'échange entre la propriété de cette société, située
tout près de l'entreprise Chenevier, et la solution qui était
possible pour permettre ce passage à trois.
Il s'agit effectivement de trois possibilités. Je voudrais
rappeler à M. Mafrica qu'en même temps avec Chevenier, tout près de
l'ex-Agraria, on a prévu ce passage; il y avait aussi l'ENEL et
l'on a trouvé la zone près de St-Marcel pour donner une surface de
terrain susceptible de libérer cette zone.
Il a fallu faire une recherche du terrain et trouver un accord,
sinon il aurait été impossible de parvenir à une solution, par
rapport aux exigences surtout de donner la disponibilité de la zone
de l'ex Agraria.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti: 8
Votanti: 2
Favorevoli: 22
Astenuti: 6 (Bajocco, Cout, Dolchi, Mafrica, Millet e
Sandri)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK