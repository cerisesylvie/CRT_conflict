Consiglio Regionale della Valle d'Aosta - Oggetto del Consiglio n. 459 del 5 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 459 del 5 ottobre 1981 - Resoconto
OGGETTO N. 459/81 - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 4190 in data 4 settembre 1981:
Concessione di un contributo "una tantum" alla Piccola Casa
della Divina Provvidenza (Cottolengo) di Biella, per l'anno 1981 -
Approvazione e finanziamento di spesa.
Presidente
- Qualcuno chiede la parola?
Ha chiesto di parlare il Consigliere Mafrica, ne ha facoltà.
Mafrica (PCI)
- Vorrei sapere dall'Assessore alla Sanità
ed Assistenza Sociale se c'è stata una diminuzione nel campo delle
persone che hanno dovuto ricorrere a questo Istituto che riceve il
contributo, o se la situazione rimane sempre più o meno la stessa,
e quali iniziative sono in corso o in programma per ridurre questo
tipo di interventi.
Presidenza del Presidente Dolchi.
Presidente
- Altri che chiedono la parola?
Risponde l'Assessore alla Sanità ed Assistenza sociale,
Rollandin.
Rollandin
(UV)
- Il numero che era di 15, è
passato a 14 e non è una grossa diminuzione se teniamo conto che lì
sono i casi gravissimi che sono rimasti e che quindi non era
possibile tenere conto di una situazione che fosse riconducibile ad
interventi del tipo assistenza domiciliare. Gli interventi che
venivano richiamati prima e che diventano urgenti - cioè non lo
sono da adesso - sono quelli di avere le comunità alloggio previste
dalla legge 47, come sono previste qui per il distretto n. 5 ad
Aosta, come sono previste a Châtillon, a Saint-Vincent dove si
pensa di ristrutturare la casa De Matheis, risolvendo il problema
del Centro sociale. Ci sono progetti per Arvier, la
ristrutturazione di La Thuile, la ristrutturazione di Cogne, ma
sono in fase di progettazione e non ancora in fase di
realizzazione. Per la parte finanziaria facciamo riferimento alle
leggi che abbiamo approvato nei passati Consigli e che integrano di
fatto le possibilità finanziarie che la legge n. 47 non dava, in
quanto non le prevede per la ristrutturazione dell'immobile, ma
solo per l'arredo; per cui molti erano frenati su questa
iniziativa. La stessa cosa valga per Brusson, dove c'è un Centro
che interessa il Distretto n. 10 e che dovrebbe assolvere a queste
soluzioni.
Sono tutti in fase di avanzata progettazione; per tutti abbiamo
insistito sull'esigenza di avere per ogni distretto, tenuto conto
della situazione locale - quindi valga per la parte degli
handicappati, per la parte dei cronici, per la parte dei dimessi
dall'O.P. - che è aggiornata zona per zona e quindi secondo le
esigenze, anche una programmazione di massa che valga come punto di
riferimento per ogni zona con queste esigenze.
Per il resto invece si fa carico e riferimento ai programmi di
attuazione della 47, quindi dell'assistenza domiciliare e degli
interventi che possono essere fatti con minore impegno di
personale, che può essere sufficiente zona per zona.
Presidente
- Ci sono altri che chiedono la parola? Ci
sono dichiarazioni di voto?
Metto in approvazione la ratifica della deliberazione n.
4190.
Esito della votazione:
Presenti: 26
Votanti: 24
Favorevoli: 24
Astenuti: 1 (Viberti)
Il Consiglio approva.
Oggetto n. 4219 in data 4 settembre 1981:
Concessione di un contributo alla Comunità Montana del
Grand-Combin nelle spese per il funzionamento di un servizio
speciale di trasporto per gli alunni delle scuole medie. Anno
scolastico 1979/80. Approvazione e liquidazione di spesa.
Presidente
- Qualcuno chiede la parola?
Metto in approvazione la ratifica della deliberazione n.
4219.
Esito della votazione:
Presenti, votanti e favorevoli: 26
Approvata all'unanimità.
Oggetto n. 4226 in data 4 settembre 1981:
Lavori di potenziamento dell'acquedotto di Pont-Saint-Martin.
Liquidazione all'Impresa appaltatrice Follioley Giuliano, di
Pont-Saint-Martin, di un compenso spettantele per la revisione dei
prezzi contrattuali. Approvazione di spesa.
Presidente
- Qualcuno chiede la parola?
Metto in approvazione la ratifica della deliberazione n.
4226.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4227 in data 4 settembre 1981
:
Lavori di costruzione della strada di accesso al Municipio e dei
garages, in Comune di Jovençan - Liquidazione all'Impresa
appaltatrice Cortelli Geom. Carlo, di Aosta, del compenso
spettantele per la revisione dei prezzi contrattuali - Approvazione
di spesa.
Presidente
- Qualcuno chiede la parola?
Metto in approvazione la ratifica della deliberazione n.
4227.
Esito della votazione:
Presenti, votanti e favorevoli: 25
Approvata all'unanimità.
Oggetto n. 4229 in data 4 settembre 1981:
Lavori di costruzione dell'impianto di riscaldamento
idrico-sanitario e per aria compressa nello stabilimento per la
produzione di rubinetterie civili, in Comune di Cogne -
Liquidazione all'Impresa appaltatrice Frand-Genisot Bruno, di un
primo acconto per revisione dei prezzi contrattuali - Approvazione
di spesa.
Presidente
- Qualcuno chiede la parola?
Ha chiesto di parlare il Consigliere Mafrica, ne ha facoltà.
Mafrica (PCI)
- Annuncio l'astensione del mio Gruppo su
questa delibera.
Presidente
- Altri che chiedono la parola? Ci sono
dichiarazioni di voto?
Metto in approvazione la ratifica della deliberazione n.
4229.
Esito della votazione:
Presenti: 25
Votanti: 19
Contrari: 1
Favorevoli: 18
Astenuti: 6 (Bajocco, Carral, Cout, Tonino, Mafrica, Dolchi)
Il Consiglio approva.
Oggetto n. 4231 in data 4 settembre 1981:
Lavori di completamento della strada di Several, in Comune di
Valpelline - Approvazione di perizia suppletiva - Approvazione ed
impegno di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4231.
Esito della votazione:
Presenti, votanti e favorevoli: 25
Approvata all'unanimità.
Oggetto n. 4232 in data 4 settembre 1981:
Lavori di allargamento e sistemazione della strada di Senin, in
Comune di Saint-Christophe - Approvazione di perizia suppletiva -
Approvazione ed impegno di spesa - Approvazione di nuovo
prezzo.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4232.
Esito della votazione:
Presenti, votanti e favorevoli: 25
Approvata all'unanimità.
Oggetto n. 4235 in data 4 settembre 1981:
Lavori di collegamento degli impianti elettrici della cabina
dell'Ospedale di Aosta ai reparti del Pronto Soccorso, Emodialisi,
Tomografia Assiale Computerizzata ed installazione dei quadri
generali - Aggiudicazione mediante trattativa privata alla ditta
Rossi Franca, con sede in Châtillon - Approvazione ed impegno di
spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4235.
Esito della votazione:
Presenti, votanti e favorevoli: 24
Approvata all'unanimità
Oggetto n. 4240 in data 4 settembre 1981:
Lavori di ristrutturazione del fabbricato "Chalet Bar" -
Esecuzione dei lavori in economia diretta - Approvazione ed impegno
di spesa.
Presidente
- Ha chiesto di parlare il Consigliere
Minuzzo. Ne ha facoltà.
Minuzzo (PSDI) -
Nella speranza che la domanda sia
attinente alla delibera di Giunta, vorrei chiedere all'Assessore
competente notizie sulla ristrutturazione di questo "Chalet Bar" e
che destinazione avrà, in quanto non ho avuto modo di vedere la
delibera 3084 che si richiama nella delibera che stiamo
esaminando.
Presidente
- Altri che chiedono la parola?
Risponde l'Assessore ai Lavori Pubblici, Borbey.
Borbey (DC)
- La destinazione è a ristorante e a bar.
Questo è un fabbricato staccato, a sinistra della strada salendo,
ed è all'inizio di tutto il complesso che la Regione verrà a
ristrutturare.
Presidente
- Ha chiesto di parlare il Presidente della
Giunta. Ne ha facoltà.
Andrione
(UV)
- Gli altri fabbricati avranno la
funzione di hôtel, cioè ci saranno le camere soltanto e al massimo
la prima colazione; e questa avrà la funzione di ristorante-bar per
l'intero complesso. Il tutto è stato spiegato e illustrato quando
avevamo deciso di recuperare il cosiddetto Villaggio
Anselmetti.
Presidente
- Ha chiesto di parlare l'Assessore ai Lavori
Pubblici, Borbey. Ne ha facoltà.
Borbey (DC) -
Il tutto è soltanto riferito al fabbricato
dello "Chalet Bar", e il costo delle opere, mi sembra, dovrebbe
essere sui 30-35 milioni. È infatti una ristrutturazione a livello
di ripartizione del tetto e sistemazione interna, ma senza grosse
costruzioni. Per la ristrutturazione degli altri fabbricati,
invece, a quanto pare ci vorranno un centinaio di milioni. C'è già
il progetto esecutivo, ma per adesso non è stato deliberato niente
per il finanziamento.
Presidente
- Ci sono altri che chiedono la parola?
Metto in approvazione la ratifica della deliberazione n.
4240.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4243 in data 4 settembre 1981:
Lavori di costruzione di opere paravalanghe sulla strada
regionale della Valsavarenche alla progressiva 8+500 (TZEA D'OULA)
- Approvazione di perizia suppletiva - Approvazione ed impegno di
spesa - Approvazione di nuovi prezzi.
Presidente
- Qualcuno chiede la parola? Nessuno. Ci sono
dichiarazioni di voto?
Metto in approvazione la ratifica della deliberazione n.
4243.
Esito della votazione:
Presenti, votanti e favorevoli: 24
Approvato all'unanimità.
Oggetto n. 4245 in data 4 settembre 1981:
Concessione e liquidazione di un contributo di L. 7.500.000 al
Comune di Lillianes nelle spese sostenute per opere varie di
interesse comunale - Approvazione e liquidazione di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4245.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4249 in data 4 settembre 1981:
Lavori di allargamento della strada di Gerbelle, in Comune di
Valgrisenche - Approvazione di perizia suppletiva - Approvazione ed
impegno di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4249.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4250 in data 4 settembre 1981:
Concessione e liquidazione di un contributo di L. 11.300.000 al
Comune di Sarre per la costruzione della fognatura di Tissière -
Approvazione e finanziamento di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4250.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4251 in data 4 settembre 1981:
Concessione di un ulteriore contributo di L. 32.000.000 al
Comune di Saint-Oyen per il completamento dell'acquedotto comunale
-Approvazione ed impegno di spesa - Liquidazione di
acconto.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4251:
Esito della votazione:
Presenti, votanti e favorevoli: 24
Approvata all'unanimità.
Oggetto n. 4252 in data 4 settembre 1981
:
Concessione di un contributo di L. 100.000.000 al Comune di Gressan
per la costruzione dei rami di completamento della fognatura della
"collina" - Approvazione ed impegno di spesa.
Presidente
- Qualcuno chiede la parola?
Ha chiesto di parlare il Consigliere Viberti. Ne ha facoltà.
Viberti
(DPROL)
- Per dichiarare che voterò a
favore, come già avevo annunciato prima, e per ringraziare il
collega Voyat per i chiarimenti che ha voluto fornire ma che credo
non fossero necessari, anche perché, lo ripeto, è rispetto al
problema del decentramento dei fondi che noi ci interessiamo. Se il
Comune può provvedere per la parte di sua competenza perché qualche
ditta ha dei debiti con lui, oppure se il Comune direttamente ha
dei fondi a disposizione piovuti dal cielo o arrivati per legge, a
noi poco importa. L'importante è che si possano realizzare delle
opere pubbliche senza dover sempre ricorrere alla questua presso la
Regione e quindi dare un'effettiva autonomia ai Comuni.
Di conseguenza ringrazio il Consigliere Voyat e dichiaro che
voterò a favore della ratifica di questa delibera.
Presidente
- Altri che intendono prendere la parola?
Metto in approvazione la ratifica della deliberazione n.
4252.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4253 in data 4 settembre 1981:
Concessione di un contributo di L. 26.615.000 al Comune di
Saint-Pierre per la costruzione della fognatura di Verreytaz -
Approvazione ed impegno di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4253.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4254 in data 4 settembre 1981:
Concessione di un contributo di L. 9.600.000 al Comune di
Villeneuve per la costruzione della fognatura del Capoluogo
località Cezan - Approvazione ed impegno di spesa.
Presidente
- Qualcuno chiede la parola? Vi sono
dichiarazioni di voto?
Metto in approvazione la ratifica della deliberazione n.
4254.
Esito della votazione:
Presenti, votanti e favorevoli: 24
Approvata all'unanimità.
Oggetto n. 4256 in data 4 settembre 1981:
Lavori di costruzione di difese spondali nel fiume Dora Baltea,
in località Le Pont, in Comune di La Salle - Appalto dei lavori a
licitazione privata - Approvazione ed impegno di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4256.
Esito della votazione:
Presenti, votanti e favorevoli: 27
Approvata all'unanimità.
Oggetto n. 4257 in data 4 settembre 1981:
Lavori di ampliamento del cimitero di Etroubles - Approvazione
di perizia suppletiva - Approvazione ed impegno di spesa -
Approvazione di nuovi prezzi - Concessione di proroga al tempo
utile.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4257.
Esito della votazione:
Presenti, votanti e favorevoli: 27
Approvata all'unanimità.
Oggetto n. 4323 in data 4 settembre 1981:
Partecipazione della Regione alle celebrazioni per l'anno
internazionale dell'handicappato - Approvazione ed impegno di
spesa.
Presidente
- Qualcuno chiede la parola?
Ha chiesto di parlare il Consigliere Mafrica. Ne ha facoltà.
Mafrica (PCI) -
So che è stato costituito un apposito
Comitato per la celebrazione dell'anno internazionale
dell'handicappato. Vorrei sapere se questo tipo di intervento, cioè
un contributo al CONI per permettere la pratica dello sport agli
handicappati, è stato sottoposto all'esame di questo Comitato. Cioè
se, tra tutte le iniziative possibili a favore degli handicappati,
se ne sia scelta una che sia effettivamente rispondente alle
esigenze primarie di questi cittadini.
Presidente
- Altri che chiedono la parola per ulteriori
chiarimenti?
Risponde l'Assessore alla Sanità ed Assistenza sociale,
Rollandin.
Rollandin
(UV)
- La scelta che è stata fatta in
ordine ad una partecipazione con il CONI per questo tipo di
manifestazioni, tiene conto di alcune motivazioni che in parte sono
già richiamate dalla deliberazione. Vorrei solo aggiungere che il
Comitato che era stato predisposto si era riunito in diverse sedute
e aveva fatto un proprio programma, gli obiettivi del quale erano
quelli di un aumento della sensibilizzazione e quindi di portare la
discussione di questo problema a livello della popolazione perché
ci fosse un cambiamento di atteggiamento. Quindi il programma del
Comitato rispondeva a questo obiettivo prioritario piuttosto che ad
altri.
Le singole Commissioni comunque si sono occupate ognuna di un
problema in particolare; uno, per esempio, è quello delle strutture
alternative del quale parlavamo prima, e così via.
Nell'ambito della sensibilizzazione del problema al livello di
popolazione, ci sembrava corretto partecipare all'iniziativa che
era stata presa dal CONI, e ripresa dal Comune di Aosta, per una
manifestazione di questo genere che tiene conto di un
interessamento diretto, quindi di un coinvolgimento diretto
dell'handicappato che partecipa in prima persona e che quindi può
di per sé essere inserito. E in modo particolare, in questo
momento, con un tipo di manifestazione che è stata prevista appunto
dal CONI con un determinato svolgimento, che quindi prevede una
determinata manifestazione sportiva.
È chiaro che il coinvolgimento va ben più in là. Ho detto in
altre occasioni che ero contrario a prevedere tutta una serie di
iniziative che tengono conto solo di congressi per ribadire o per
ripetere ancora una volta quali sono le cose da fare - che ormai
sono scritte e dette in volumi - e che era molto più qualificante
il cercare di attuarle perché non c'è più nulla da aggiungere, c'è
semmai da realizzare.
In questa iniziativa si tiene conto dell'esigenza di far capire
alla gente che è indispensabile un cambiamento di atteggiamento
verso queste persone che hanno un determinato handicap. Nel caso
specifico quindi, questa manifestazione ci sembrava un punto
importante di questa sensibilizzazione, ed è per questo che abbiamo
aderito all'iniziativa.
Presidente
- Altri che chiedono la parola? Ci sono
dichiarazioni di voto?
Metto in approvazione la ratifica della deliberazione n.
4323.
Esito della votazione:
Presenti, votanti e favorevoli: 26
Approvata all'unanimità.
Oggetto n. 4327 in data 9 settembre 1981:
Esecuzione in economia diretta di lavori di manutenzione al
caseificio di Saint-Marcel, di proprietà regionale - Approvazione
ed impegno di spesa.
Presidente
- Qualcuno chiede la parola?
Ha chiesto di parlare il Consigliere Viberti. Ne ha facoltà.
Viberti
(DPROL)
- Sperando di restare nella
possibile trattazione, perché abbiamo avuto poco fa un precedente e
non vorrei provocare un nuovo richiamo. Vorrei avere dall'Assessore
competente, se è possibile, qualche ragguaglio circa l'attività di
questo caseificio, vista anche tutta la polemica che c'è stata in
merito ai caseifici. Vorrei sapere, in parole povere, che attività
svolge, e se la conduzione è attiva o passiva. In pratica vorrei
sapere se vale la pena di impegnare questi soldi per rimettere in
sesto il fabbricato, oppure se stiamo facendo un intervento per una
cosa che non è valida. Posta in questo modo la domanda è attinente
alla delibera, e riesco forse ad aggirare l'ostacolo che è stato
frapposto poc'anzi alla trattazione di un argomento analogo.
Presidente
- Altri che chiedono la parola?
Risponde l'Assessore all'Agricoltura e Foreste, Marcoz.
Marcoz (UV)
- Per quanto concerne la delibera, dopo un
sopralluogo fatto dall'EMPI si sono rilevate alcune carenze nel
caseificio che è già vecchio di 15 anni come costruzione. Tra la
sistemazione dei macchinari più importanti, il rifacimento del
pavimento che, fatto non a regola d'arte, è stato logorato dagli
acidi, e di una parte di tetto che perdeva, si è raggiunta la spesa
di 81 milioni che, con l'IVA ecc. è arrivata a 112.
Ma penso che la domanda posta da Viberti non si riferisce tanto
a questo, quanto al funzionamento del caseificio. Vi partecipano
300 e rotti soci, suddivisi in 8-9 Comuni limitrofi - farò avere a
Viberti l'elenco dei soci del caseificio.
Come Assessorato posso solamente dire che è indispensabile che
questa attività continui. Malgrado a questa cooperativa
appartengano anche soci troppo distanti, per cui la carenza dei
trasporti o i loro costi incidono negativamente sul reddito, è
opinione mia personale - e penso che l'Assessorato la condivida -
che il caseificio di Saint-Marcel debba continuare la sua attività
perché veramente senza questa opera i Comuni vicini si troverebbero
in difficoltà. Farò avere al Consigliere Viberti il bilancio
dell'anno scorso, dal quale egli potrà vedere quanto ha reso il
latte prodotto al Caseificio di Saint-Marcel, che è indispensabile
come elemento per l'agricoltura e per i contadini dei Comuni che
accedono a questo caseificio.
Presidente
- Ci sono dichiarazioni di voto?
Metto in approvazione la ratifica della deliberazione n.
4327.
Esito della votazione:
Presenti, votanti e favorevoli: 28.
Approvata all'unanimità.
Oggetto n. 4333 in data 9 settembre 1981:
Concessione e liquidazione di un contributo di L. 2.320.000 ai
frazionisti di Barme, in Comune di Quart, per il prolungamento
della fognatura comunale in località "Barme" - Approvazione e
finanziamento di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4333.
Esito della votazione.
Presenti, votanti e favorevoli: 29
Approvata all'unanimità.
Oggetto n. 4344 in data 9 settembre 1981:
Lavori di costruzione strada di allacciamento alla Frazione
Torille, in Comune di Verrès - Approvazione di perizia suppletiva -
Approvazione ed impegno di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4344.
Esito della votazione:
Presenti, votanti e favorevoli: 28
Approvata all'unanimità.
Oggetto n. 4334 in data 9 settembre 1981:
Concessione di un 1° contributo di L. 20.000.000 al Comune di
Saint-Pierre per i lavori di rettifica e sistemazione dell'innesto
stradale alla S.S. 26 - Approvazione ed impegno di spesa.
Presidente:
Ci sono dichiarazioni di voto?
Metto in approvazione la ratifica della deliberazione n.
4334.
Esito della votazione:
Presenti, votanti e favorevoli: 27
Approvata all'unanimità.
Oggetto n. 4371 in data 9 settembre 1981:
Partecipazione della Regione Valle d'Aosta alla vendita ai
pubblici incanti, davanti il Tribunale di Aosta, di immobili
pignorati di proprietà Démé Sergio e Gilberto siti in Comune di
Brissogne - Impegno e liquidazione di spesa per depositi
cauzionali.
Presidente
: Qualcuno chiede la parola?
Ha chiesto di parlare il Consigliere Cout. Ne ha facoltà.
Cout (PCI)
- La deliberazione autorizzava il Presidente
della Giunta a partecipare, direttamente o a mezzo suo delegato,
alla gara ad incanto che dalla deliberazione mi pare di vedere
avrebbe dovuto tenersi il 25.9.1981. Vorrei avere pertanto alcune
indicazioni sull'evolversi di questa situazione che da più di un
anno ormai preoccupava il Consiglio.
Presidente
- Risponde il Presidente della Giunta,
Consigliere Andrione.
Andrione
(UV)
- Come detto precedentemente,
abbiamo acquistato i beni Démé per 102 milioni di lire. Con una
perizia nostra di 98 e qualcosa, e di conseguenza entro le
regole.
Presidente
- Ci sono richieste di chiarimenti? Ci sono
dichiarazioni di voto?
Metto in approvazione la ratifica della deliberazione n.
4371.
Esito della votazione:
Presenti, votanti e favorevoli: 27
Approvata all'unanimità.
Oggetto n. 4428 in data 21 settembre 1981:
Concessione e liquidazione di un contributo di L. 30.000.000 al
Patronato scolastico di Aosta per il funzionamento della refezione
scolastica delle scuole materne comunali per l'anno scolastico
1981/82 - Approvazione e finanziamento di spesa - Revoca della
deliberazione di Giunta n. 4160 in data 28 agosto 1981.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
4428.
Esito della votazione:
Presenti, votanti e favorevoli: 27
Approvata all'unanimità.
Presidente
- Con ciò termina la trattazione dell'oggetto
n. 14.
Ha chiesto di parlare il Presidente della Giunta per mozione
d'ordine. Ne ha facoltà.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK