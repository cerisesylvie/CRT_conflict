Consiglio Regionale della Valle d'Aosta - Oggetto del Consiglio n. 2797 del 22 ottobre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2797 del 22 ottobre 1997 - Resoconto
SEDUTA ANTIMERIDIANA DEL 22 OTTOBRE 1997
OGGETTO N. 2797/X Approvazione dell'acquisto degli immobili,
siti in Comune di Gaby - Fraz. Sertaz, di proprietà delle Signore
Chenal Tecla e Marcoz Palmira, da destinare a sede della nuova
caserma del Corpo forestale valdostano. Impegno di spesa.
Deliberazione Il Consiglio
Premesso che l'Assessorato dell'Agricoltura e Risorse Naturali
necessita di un immobile in Comune di Gaby da destinare a sede
della nuova caserma del Corpo Forestale Valdostano;
Rilevato che le Signore Chenal Tecla, nata in Aosta il 24
settembre 1935 ed ivi residente in Piazza Chanoux n. 14, e Marcoz
Palmira, nata ad Etroubles il 3 maggio 1908 e residente in Aosta -
Piazza Chanoux n. 14, hanno manifestato la loro disponibilità a
cedere il fabbricato sito in Fraz. Sertaz del Comune di Gaby,
composto da due corpi, l'uno di quattro piani, di cui due
seminterrati, e l'altro di cinque piani, di cui due seminterrati,
distinti presso il N.C.E.U. al Foglio 16 Numero 80 e presso il
N.C.T. al Foglio 16 Numero 79, con annessi terreni pertinenziali
censiti presso il N.C.T. al Foglio 16 Numeri 77 - 193 e 194 per un
totale di 667 mq. di superficie catastale;
Vista la perizia di stima redatta dall'Ing. Mario Maione in data
14 maggio 1996 su incarico delle proprietarie e
dell'Amministrazione regionale, in esecuzione della deliberazione
della Giunta regionale n. 349 del 2 febbraio 1996, con cui si
determinava tra Lire 496.000.000 e Lire 520.000.000 il più
probabile valore di mercato dei suddetti immobili;
Preso atto che le proprietarie si sono obbligate a vendere gli
immobili in oggetto al prezzo a corpo di Lire 496.000.000=
(quattrocentonovantaseimilioni);
Sottolineato che tutte le spese notarili saranno, come per
legge, a carico dell'amministrazione regionale;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997 concernenti il bilancio di gestione della
Regione per l'anno 1997 e per il triennio 1997/1999, nonché la
circolare applicativa n. 7 del 6 febbraio 1997 (prot. n.
320/SGT);
Aggiunto che, ai sensi e per gli effetti dell'articolo 22, comma
5, della legge 19 gennaio 1996, n. 1, l'Assessore al Bilancio, alle
Finanze ed alla Programmazione ha espresso parere favorevole
all'acquisto con nota in data 4 luglio 1997 prot. n. 13765/5
FIN;
Precisato, altresì, quanto segue per ciò che concerne l'articolo
9 - commi 3, 4 e 5 - della legge regionale 10 aprile 1997 n. 12,
concernente il regime dei beni della Regione, così come risultante,
tra l'altro, dalle note dell'Assessorato dell'Agricoltura e Risorse
Naturali prot. n. 14086/5 F in data 14 luglio 1997 e prot. n.
17698/5 F del 29 agosto 1997:
- comma 3: trattasi di trattativa privata avviata prima
dell'entrata in vigore della legge regionale in questione con
conseguente legittima aspettativa delle proprietarie che hanno
sospeso qualsiasi altro contatto con terzi sulla base delle
indicazioni date dall'Amministrazione regionale;
- comma 4: l'acquisto degli immobili in argomento è motivato
dalla necessità dell'Assessorato Agricoltura e Risorse Naturali di
reperire in Gaby uno stabile di almeno tre alloggi poiché,
attualmente, la Stazione Forestale di Gaby si compone di un ufficio
e di quattro alloggi di modesta consistenza, è privo di garages, di
magazzini e di deposito per le attrezzature di servizio e poiché
l'organico odierno (sei addetti) sarà portato a 8/9 unità con
ulteriori spazi da reperire;
- comma 5: a seguito dell'acquisto l'attuale Stazione forestale
ospiterebbe l'ufficio e quattro alloggi mentre nel nuovo stabile
verrebbero ricavati altri tre alloggi, i garages, i magazzini ed i
locali per il deposito delle attrezzature;
Rammentato che l'intervento in oggetto rientra nell'obiettivo n.
062201 del bilancio di gestione della regione per il triennio
1997/1999 riguardante la "Gestione delle procedure per
l'acquisizione e la dismissione dei beni immobili, costituzione di
diritti reali, nonché interventi mirati a sanare irregolarità
edilizie";
Visto che il Capo del Servizio attività contrattuale e
patrimoniale della Presidenza della Giunta, ha espresso il parere
favorevole di legittimità, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13, comma 1 lettera e), e 59, comma 2,
della legge regionale n. 45/1995, sulla presente deliberazione;
Delibera
1) di approvare l'acquisto dalle Signore Chenal Tecla, nata in
Aosta il 24 settembre 1935 ed ivi residente in Piazza Chanoux n.
14, e Marcoz Palmira, nata in Etroubles il 3 maggio 1908 e
residente in Aosta - Piazza Chanoux n. 14, della piena proprietà
del fabbricato sito in Fraz. Sertaz del Comune di Gaby, composto da
due corpi, l'uno di quattro piani, di cui due seminterrati, e
l'altro di cinque piani, di cui due seminterrati, distinti presso
il N.C.E.U. al Foglio 16 Numero 80 e presso il N.C.T. al Foglio 16
Numero 79, con annessi terreni pertinenziali censiti presso il
N.C.T. al Foglio 16 Numeri 77 - 193 e 194 per un totale di 667 mq.
di superficie catastale, per il prezzo a corpo di Lire 496.000.000=
(quattrocentonovantaseimilioni);
2) di approvare e di impegnare la spesa complessiva di lire
496.000.000= (quattrocentonovantaseimilioni) da imputare al
Capitolo 35060 ("Spese per l'acquisto di beni patrimoniali") - Rif.
623 - Obiettivo 062201 - del bilancio di previsione della Regione
per l'esercizio finanziario 1997, che presenta la necessaria
disponibilità;
3) di conferire al Presidente della Giunta o, eventualmente, in
caso di delega, all'Assessore che interverrà alla stipulazione
dell'atto conseguente al presente provvedimento, la facoltà di
autorizzare l'inserzione nello stesso delle precisazioni rettifiche
ed aggiunte che il notaio rogante riterrà necessarie per il
perfezionamento dell'atto;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti: 22
Votanti e favorevoli: 19
Astenuti: 3 (Chiarello, Florio e Squarzino Secondina)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK