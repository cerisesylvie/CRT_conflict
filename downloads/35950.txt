Consiglio Regionale della Valle d'Aosta - Oggetto del Consiglio n. 260 del 26 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FORESTE E TERRITORI MONTANI
Tutela del patrimonio boschivo
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 260 del 26 novembre 2013 - Resoconto
OGGETTO N. 260/XIV - Interrogazione: "Eventuale utilizzo
dell'elicottero per il trasporto del legname in attuazione dei
piani di abbattimento piante".
Président -
Pour la réponse, la parole à l'Assesseur
Testolin.
Testolin (UV)
- Merci Président.
In riferimento alla domanda:
"se vi sono stati casi di
utilizzo dell'elicottero per il trasporto del legname abbattuto dal
cantiere a fondovalle e, in caso affermativo, i costi
sostenuti"
, si comunica come, rispetto ai piani di abbattimento
degli anni 2012 e 2013, alla data odierna l'elicottero è stato
utilizzato ai fini dell'esbosco del legname nei seguenti casi:
taglio colturale in località di Dresalwoald nel comune di
Gressoney-Saint-Jean; taglio colturale in località Eaux Rousses nel
comune di Valsavarenche; taglio fitosanitario in località Servaz
nel comune di Valtournenche. Si precisa che si tratta di interventi
selvicolturali effettuati nell'ambito dell'esternalizzazione del
servizio, in cui l'affidatario, sulla base della propria
organizzazione aziendale, ha proposto l'esbosco del legname con
elicottero in alternativa a quello con gru a cavo forestale
previsto dai capitolati d'appalto. Nel sottolineare dunque come
l'utilizzo dell'elicottero da parte delle imprese affidatarie non
abbia generato costi aggiuntivi a carico dell'Amministrazione, si
evidenzia comunque come dall'analisi dei relativi contratti di
sub-appalto forniti si possa desumere che i costi di esbosco del
legname con elicottero si attestino tra i 40 e i 45 euro al metro
cubo. Merci.
Président
- Pour la réplique, la parole au collègue
Roscio.
Roscio (ALPE)
- Grazie Presidente.
Io ringrazio l'Assessore per la risposta, anche perché, quando
ho fatto la richiesta agli uffici, questa risposta non c'era, nel
senso che non si citava assolutamente un esbosco tramite
l'elicottero. Beh, io non ritengo che sia opportuno trasportare con
l'elicottero legname tagliato dal cantiere al fondovalle, anche
perché, anche se c'è l'esternalizzazione, immagino che i costi di
trasporto dell'elicottero siano molto superiori rispetto a quello
che si può fare con un trattore, per l'azienda io immagino che sia
così...
(interruzione dell'Assessore Testolin, fuori
microfono)
...l'Assessore mi dice: "no". Costa uguale l'elicottero come il
trattore?
(nuova interruzione dell'Assessore Testolin, fuori
microfono)
...se poi mi fornirà i costi, li riceverò volentieri e, d'altro
lato, questa era una segnalazione che mi era arrivata e vedo che
corrisponde a verità, quindi, insomma, si sceglie di fare questa
modalità piuttosto impattante, anche se è più veloce, immagino, con
l'elicottero e spesso in zone dove...per esempio, Eaux Rousses è
nel Parco del Gran Paradiso. Attendo quindi i dati e la ringrazio
Assessore.
Président
- Point 9 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK