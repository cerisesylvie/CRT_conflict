Consiglio Regionale della Valle d'Aosta - Oggetto del Consiglio n. 2048 del 23 aprile 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2048 del 23 aprile 1991 - Resoconto
OGGETTO N. 2048/IX Trasporto dei cittadini valdostani colpiti
da forme tumorali.
(Interpellanza)
Presidente
Do lettura dell'interpellanza presentata
dal Consigliere Bajocco:
Interpellanza Ero convinto che per il momento il problema del
trasporto per quei cittadini colpiti da forme tumorali, costretti a
recarsi ad Ivrea per essere sottoposti a terapia, fosse leggermente
migliorato.
Mi sono invece pervenute delle forti lamentele, anche dopo
l'acquisto dei due pulmini da parte dell'Amministrazione regionale,
perché il trasporto da Aosta ad Ivrea viene svolto dal solito
carrozzone pieno di spifferi (con tutti gli immaginabili
inconvenienti e conseguenze che questo comporta sulla loro
salute).
Ciò premesso il sottoscritto Consigliere regionale
interpella
l'Assessore alla Sanità e Servizi Sociali per sapere:
1) per quali motivi non sono stati utilizzati per il trasporto
ad Ivrea i pulmini acquistati dalla Regione e per quale altra
funzione (ed in base a quali disposizioni) sono invece
utilizzati;
2) cosa si intende fare per consentire finalmente
l'utilizzazione dei mezzi appositamente acquistati
dall'Amministrazione regionale per il trasporto ad Ivrea dei
pazienti oncologici;
3) a che punto si trova lo studio per la radioterapia presso
l'Ospedale di Aosta affidato al Prof. Sannazzari e quanto tempo
dovrà ancora passare prima che tale servizio venga realizzato ad
Aosta.
Presidente
Ha chiesto di illustrare l'interpellanza il
Consigliere Bajocco, ne ha facoltà.
Bajocco (PCI-PDS)
Pensavo di non ritornare più su
questo argomento, perché in Consiglio ne abbiamo parlato più volte.
Ero convinto che dopo l'acquisto di due pulmini, inaugurati circa
due mesi fa, si fosse in condizioni di dare un servizio più umano a
coloro che devono recarsi tutte le mattine ad Ivrea, per essere
sottoposti a terapia.
Invece mi sono accorto che il mezzo che parte da Aosta è
ritornato ad essere il mezzo vecchio, quel mezzo che suscita forti
lamentele da parte di coloro che si recano oggi, come di quelli che
si recavano ieri, e non riesco a capire la situazione.
Forse mi direte che il pulmino porta solo nove persone, mentre
le persone sono dieci o dodici, e sono dell'avviso che quelle 2-3
persone potevano essere inviate ad Ivrea con mezzi più umani.
Vorrei chiedere all'Assessore di cercare di fare qualcosa in
questa direzione, perché è inutile che l'Amministrazione regionale
spenda sessanta milioni per acquistare dei mezzi efficienti, per
poi mandare la gente in giro con un baraccone.
Vorrei sapere a che punto si trova l'incarico dato al prof.
Sannazzari, per quanto tempo coloro che sono colpiti da questa
brutta malattia dovranno recarsi ancora ad Ivrea.
Vorrei richiamare la sensibilità della Giunta su questo
problema, perché è un problema che si aggrava sempre di più.
Presidente Ha chiesto di parlare l'Assessore alla Sanità e
Assistenza Sociale Beneforti, ne ha facoltà.
Beneforti (DC)
Com'è noto, con l'assegnazione dei
due pulmini all'USL si intendeva migliorare il servizio di
trasporto degli ammalati verso Ivrea. Infatti di quei due pulmini,
uno è stato assegnato al CEB di Châtillon per i cittadini della
Bassa Valle, e uno ad Aosta per i cittadini di Aosta e Nus.
I pulmini trasportano un massimo di 8 persone, e noi credevamo
che 8 posti in partenza dalla Bassa Valle e 8 in partenza da Aosta
fossero sufficienti a coprire le richieste che venivano dagli
assistiti. Purtroppo per Aosta non sono sufficienti gli otto posti
e quando si è superato il numero di otto è stato ripreso il vecchio
mezzo per il trasporto degli ammalati. Molte volte sono anche 14-15
gli ammalati che devono essere trasportati.
Per quanto ci riguarda stiamo esaminando la possibilità di
acquistare un altro pulmino, per poter far fronte alle ulteriori
necessità che sono sopravvenute nel frattempo. Posso dire che il
vecchio mezzo verrà utilizzato fino all'acquisto del terzo pulmino,
a cui stiamo provvedendo in questi giorni.
Per quanto riguarda il terzo punto, devo dire che il prof.
Sannazzari di Torino ha fatto pervenire il suo studio e che la
progettazione di questa unità operativa di radioterapia sarà
inserita nel programma di ristrutturazione che va avanti
all'interno dell'ospedale regionale.
I tempi non saranno brevi, anzi piuttosto lunghi, però il
discorso non si è fermato, va avanti, perché vogliamo realizzare,
nell'ospedale regionale, anche questa unità operativa.
Presidente Ha chiesto di parlare il Consigliere Bajocco, ne ha
facoltà.
Bajocco (PCI-PDS)
Vorrei avere una precisazione.
L'Assessore mi dice: stiamo esaminando per l'acquisto di un terzo
pulmino; vorrei sapere se la Giunta ha già deliberato.
Beneforti (DC)
Se è una coincidenza o è un momento
particolare dei quindici ammalati, vediamo; se è duraturo il
trasporto dei quindici ammalati, allora dobbiamo acquisire un altro
pulmino.
Bajocco (PCI-PDS)
Invito la Giunta a prendere una
delibera, proprio perché ci sono quattordici persone che si recano
ancora ad Ivrea. Se otto di esse vengono messe sul pulmino, è
logico che ci vuole un altro pulmino da otto persone. Invito la
Giunta a prendere questo provve-dimento, a fare una delibera di
Giunta per l'acquisto del pulmino.
Invito ancora l'Assessore a sollecitare l'USL su questo grande
pro-gramma che si intende attuare all'interno dell'ospedale, per
mettere in piedi questo servizio ad Aosta, in modo da evitare che
queste persone si debbano recare quotidianamente ad Ivrea per la
loro terapia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK