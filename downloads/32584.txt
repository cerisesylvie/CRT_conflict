Consiglio Regionale della Valle d'Aosta - Oggetto del Consiglio n. 1257 del 23 giugno 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1257 del 23 giugno 2010 - Resoconto
OGGETTO N. 1257/XIII - Interrogazione a risposta immediata:
"Interventi per il risarcimento dei danni provocati dal maltempo al
settore agricolo".
Interrogazione a risposta immediata
Premesso che, sebbene l'ondata di maltempo sembra essere
superata, alcune organizzazioni di rappresentanza del mondo
agricolo hanno paventato o lamentato ingenti danni alle colture e
agli allevamenti a seguito delle basse temperature e delle piogge
persistenti;
Dato che nell'ambito dell'agricoltura di montagna alcuni
settori versano in condizioni strutturali di difficoltà e,
comunque, di svantaggio competitivo che sono ora aggravate dalle
condizioni meteorologiche;
i sottoscritti Consiglieri regionali
Interrogano
l'Assessore competente per conoscere se si è provveduto a
individuare e quantificare gli eventuali danni al fine di
individuare misure in grado di risarcire, almeno parzialmente, le
aziende più colpite e ove sia necessario contribuire allo
smaltimento di eventuali prodotti resi inutilizzabili dalle
piogge.
F.to: Donzel - Rigo
Président
- La parole au Conseiller Donzel.
Donzel (PD)
- Oggi è una splendida giornata di sole, il
che può far piacere a tutti, ma non può non essere rilevato che le
principali organizzazioni e associazioni che si occupano del mondo
agricolo abbiano rilevato come le piogge persistenti di questi
ultimi giorni abbiano arrecato gravi danni all'agricoltura; quindi
la Valle d'Aosta, che è stata colpita come le altre regioni da
queste condizioni, non fa differenza.
In un momento in cui il settore è già particolarmente in
difficoltà e si fa fatica a rimanere sul mercato, anche queste
condizioni ambientali finiscono per aggravare ulteriormente la
situazione. È per questo che abbiamo inteso verificare se
l'Assessorato sta provvedendo ad una quantificazione degli
eventuali danni, se ha individuato le tipologie di danni e se è in
grado - in tempi ovviamente brevi - di intervenire, là dove si
verifichi la necessità di un risarcimento e là dove vi siano le
condizioni per intervenire e smaltire quelle parti di raccolto che
non possono essere utilizzate, evitando così la pratica della
combustione, una pratica che immagino non sia da favorire ma,
sapendo che i costi di smaltimento sono altissimi e che le aziende
sono in difficoltà, immaginiamo che si stia studiando un qualche
provvedimento in questa direzione.
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie, Presidente.
Premesso che le normative esistenti non autorizzano al pagamento
di potenziali danni per abbassamenti di temperature, ammettendo per
contro interventi solo in caso di avversità atmosferiche
assimilabili a calamità naturali quali: gelo, grandine, ghiaccio,
pioggia o siccità, formalmente riconosciute dall'autorità e che
abbiano distrutto più del 30 percento della produzione media annua
di un imprenditore agricolo nei tre anni precedenti - queste sono
le regole che approfitto dell'occasione per ricordare per i settori
frutticolo, viticolo e foraggiero -, non ci sono stati segnalati
finora danni alle colture.
Pur essendo consci che le condizioni meteorologiche stanno
creando disagi al settore agricolo, che è costretto a monitorare
con attenzione le condizioni meteo, al fine di evitare onerose
operazioni a difesa delle colture pregiate, trattamenti
fitosanitari, nel settore foraggicolo è prematuro parlare di danni
relativi alla mancata produzione e bisognerà attendere la
fienagione finale per verificare la qualità nutrizionale del
foraggio.
Segnalando che i periti di zona stanno comunque valutando la
situazione sull'intero territorio, quindi c'è un monitoraggio in
atto, ricordo che gli agricoltori possono fruire di aiuti a valere
sull'articolo 55 della legge regionale n. 32/2007 per la stipula di
polizze assicurative, a copertura di almeno il 50 percento della
loro produzione contro i rischi climatici statisticamente più
frequenti. Il tutto per dire che in questo momento non ci sono
state delle richieste ufficialmente pervenute dalle associazioni,
ma - come d'abitudine - i nostri uffici, e in particolare quelli
periferici, stanno operando quel monitoraggio che in situazioni
simili storicamente è sempre stato fatto, per poi procedere a
valutare l'opportunità e la possibilità di intervenire con quelle
regole che ricordavo prima.
Président
- La parole au Conseiller Donzel.
Donzel (PD)
- Ringrazio l'Assessore per l'informazione
legata al fatto che è in atto un monitoraggio, perché questo è
l'obiettivo principale: capire se effettivamente i danni esistono
oppure i danni non ci sono e, se non ci sono, non possiamo che
rallegrarci del fatto che non essendoci dei danni, l'agricoltura
valdostana riesce a passare indenne da queste terribili intemperie,
quindi saremo i primi a rallegrarci quando ci saranno forniti i
risultati e verrà dimostrato che questi danni non ci sono.
Naturalmente il rilievo nostro era questo: se i danni sono
minimi e inessenziali, è chiaro che l'auspicio è quello di
utilizzare le normali assicurazioni private. È evidente che, a
fronte invece di una situazione più diffusa, si immaginava un
provvedimento di tipo diverso, ma a questo punto aspettiamo i
risultati di questo monitoraggio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK