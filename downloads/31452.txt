Consiglio Regionale della Valle d'Aosta - Oggetto del Consiglio n. 515 del 16 aprile 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 515 del 16 aprile 2009 - Resoconto
OGGETTO N. 515/XIII - Approvazione di mozione: "Proroga della
scadenza dei termini per la presentazione delle domande corredate
da ISEE per gli aiuti alle famiglie".
Mozione
Ricordata la legge regionale n. 1/2009 "Misure regionali
straordinarie ed urgenti in funzione anti-crisi per il sostegno
alle famiglie e alle imprese", approvata dal Consiglio regionale il
23 gennaio 2009;
Preso atto che la stessa prevede degli aiuti alle famiglie
valdostane da attribuire sulla base dell'Indicatore della
situazione economica equivalente (ISEE), calcolato gratuitamente
dai CAF, a cui occorre rivolgersi con la documentazione sulla
situazione economica e patrimoniale del nucleo familiare;
Considerato che le domande corredate dall'ISEE vanno
presentate al Comune di residenza entro il 30 aprile 2009;
Constatato che molti lavoratori dipendenti del settore
privato alla data del 30 aprile 2009 non avranno ancora ricevuto la
certificazione unica dei redditi da lavoro dipendente (CUD 2009)
necessaria al calcolo dell'ISEE e non potranno quindi verificare
per tempo la loro ammissibilità a beneficiare degli aiuti stabiliti
dalla legge 1/2009;
Il Consiglio regionale
Impegna
la Giunta regionale a prorogare la scadenza del 30 aprile
2009 ad un termine successivo che consenta a tutti gli interessati
di poter presentare le proprie domande nella certezza della loro
ammissibilità.
F.to: Patrizia Morelli - Giuseppe Cerise
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président.
Come ricordiamo tutti, nel gennaio scorso il Consiglio regionale
ha approvato all'unanimità la legge n. 1/2009 recante: "Misure
regionali straordinarie ed urgenti in funzione anti-crisi per il
sostegno alle famiglie e alle imprese" che detta nuove misure per
sostenere, nel momento di crisi che anche la nostra Regione sta
vivendo, oltre alle imprese, le famiglie a basso reddito.
L'articolo 6 prevede l'assegnazione di un
bonus
straordinario per il riscaldamento del valore di 300 euro per ogni
nucleo familiare meno abbiente, mentre l'articolo 7 consente
l'esenzione per il 2009 della tassa per la raccolta e lo
smaltimento dei rifiuti solidi urbani e della tariffa per il
servizio idrico per gli stessi soggetti. Entrambe le domande
corredate dall'Indicatore della Situazione Economica Equivalente
(ISEE) vanno presentate al Comune di residenza entro il 30 aprile
2009.
Il calcolo dell'ISEE è effettuato gratuitamente dai Centri di
assistenza fiscale (CAF) cui va presentata la documentazione
attestante la situazione reddituale e patrimoniale del nucleo
familiare. Sono proprio i CAF che segnalano come la scadenza del 30
aprile rischi di essere stretta per la presentazione delle domande
e rischi, quindi, di vanificare l'efficacia di un provvedimento che
dovrebbe venire in aiuto alle situazioni di reale ed effettivo
bisogno dei meno abbienti; e questo per motivi diversi, non ultimo
la mancata e ritardata consegna dei CUD 2009. A questo proposito
abbiamo anche ricevuto copia di una lettera fatta da un CAF
all'INPS, in cui si richiede l'invio dei CUD relativamente alle
disoccupazioni percepite nel 2008 che ancora non sono state inviate
e che quindi vanno a colpire proprio quelli che dovrebbero essere i
principali destinatari dei provvedimenti che abbiamo votato in
questo Consiglio. Ad avere la necessità di beneficiare dei
bonus
sono più spesso i dipendenti del settore privato
rispetto a quelli del settore pubblico, che sono coloro che più
facilmente rischiano di trovarsi nella situazione di non poter
ottemperare al termine del 30 aprile 2009.
Nella nostra mozione non indichiamo una data precisa a cui
posticipare l'ammissibilità delle domande, perché riteniamo che la
Giunta regionale possa fare le dovute verifiche e decidere una data
che sia adeguata. Il senso della mozione è quello di garantire a
tutte le famiglie in difficoltà di poter usufruire in modo
egualitario di quegli aiuti che questo Consiglio ha voluto creare
appositamente per permettere loro di affrontare in modo meno
drammatico l'attuale momento di crisi. D'altra parte, il dato
pubblicato di recente dalla stampa locale, che riguarda solo 514
famiglie che hanno chiesto gli aiuti anticrisi al 1° aprile 2009
deve farci riflettere, ed è sicuramente destinato ad aumentare
vistosamente, vista la presenza in Valle di 2.500 disoccupati,
1.200 cassaintegrati e di 1.900 persone che si barcamenano fra un
lavoro e l'altro. La nostra preoccupazione è di evitare che fra
questi, che sono i destinatari principali dei provvedimenti
anticrisi, qualcuno venga escluso per non aver potuto rispettare un
termine troppo perentorio.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Certamente l'argomento
sollevato dal gruppo Vallée d'Aoste Vive-Renouveau è un argomento
degno di attenzione. Riteniamo che la problematica sollevata sia
una problematica oggettiva; quindi, anche a seguito di questa
mozione, abbiamo sentito gli Enti locali e avremmo individuato
un'ipotesi di slittamento di questa data che va, da una parte,
incontro alle sollecitazioni della collega Morelli; dall'altra,
tiene conto di un aspetto organizzativo dei Comuni, perché queste
problematiche interessano anche i mancati introiti di imposte
comunali (tipo i rifiuti). Anche per motivi organizzativi si è
quindi individuato - e ho avuto già modo di accennarne alla
collega, che mi sembrava convenire che potesse funzionare questo
tipo di proposta - il termine del 15 maggio come proroga; pertanto,
se siamo d'accordo, emenderemmo la parte impegnativa con il 15
maggio. Se la collega è d'accordo, con questo emendamento saremmo
disponibili a votare la mozione.
Volevo fare solo due precisazioni su quanto è stato detto per
non fare confusione. I 514 soggetti che, da notizie di stampa - che
abbiamo diffuso noi - hanno richiesto di poter usufruire dei
provvedimenti anticrisi non interessano questa tipologia di utenti,
ma sono le famiglie dei mutui prima casa (mutui comunque sospesi
per tutti qualora lo richiedano indipendentemente dall'ISEE) e le
imprese (sulle leggi di finanziamento, la sospensione delle rate di
mutuo della Finaosta), mentre il dato attuale che abbiamo allo
stato delle cose è che le domande relative a questo tipo di
problematica sono 1.204, di cui, dall'esame degli uffici, 1.148
sono ammissibili. Penso che con la proroga al 15 maggio dovremmo
essere in grado di dare la possibilità a tutti coloro che hanno
l'esigenza e le caratteristiche di poter fare questa richiesta.
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président. Je crois que
nous pouvons accepter la proposition de l'Assesseur, donc nous
serions de l'avis de mettre en votation la motion avec l'amendement
proposé par l'Assesseur, avec l'échéance du 15 mai, en renouvelant
l'invitation à la Junte de vouloir donner information le plus
possible de cette prorogation qui, sans doute, aura les effets
espérés. Merci.
Président
- La parole au Président de la Région,
Rollandin.
Rollandin (UV)
- A propos de cette requête, comme a dit
l'Assesseur, une possibilité d'un délai de 15 jours est
compréhensible, mais je voudrais faire comprendre la raison pour
laquelle on avait mis le 30 avril: c'était pour donner dans le plus
bref délai ce que les gens attendent. Plus on va proroger et moins
vite elles ont la possibilité d'avoir. Alors il faut comprendre les
conséquences de cet aspect. Les syndicats avaient demandé de
proroger le temps jusqu'à la fin du mois de mai, il y avait le
problème qu'à l'intérieur de la déclaration de l'ISEE il y a le
plan extraordinaire de l'agriculture pour des travaux que ce
secteur a mis en acte pour la crise des 90-100 personnes qui cette
année travailleront. Il faut qu'elles présentent cette déclaration
pour faire cette sélection. Si elles la font le 30 mai, il n'y a
pas la possibilité de prévoir qu'il y ait ce plan extraordinaire et
déjà le 15 mai c'est une échéance qui est la dernière possible,
autrement on n'arrivera pas à soutenir le plan de crise avec les
temps prévus. Je sais qu'il y a des difficultés de la part des
bureaux pour faire cette déclaration, mais que là aussi on
s'organise de façon différente! Cela pour faire comprendre que
l'échéance du 30 avril n'était pas mise pour aller contre
quelqu'un, mais elle a été mise dans l'intérêt des personnes
concernées par la contribution prévue; et plus on va retarder cette
échéance et moins on ira dans la direction de soutenir les
personnes qui nécessitent de cette contribution!
Il buono energia, se mettiamo 30 maggio o 30 giugno... alors
jusqu'à ce moment il n'y aura pas la possibilité d'avoir
l'intervention. Seulement pour comprendre que plus on va proroger
cette échéance, moins on va dans l'intérêt des personnes qui
nécessitent l'intervention, qu'il soit clair. On accepte ça, si on
croit que c'est utile cette prorogation on peut dire le 15 mai,
mais je répète que ça ne va pas dans la direction souhaitée par les
personnes concernées!
Président
- La parole au Conseiller Donzel.
Donzel (PD)
- Condivido assolutamente il ragionamento del
Presidente, però vorrei far notare due piccole questioni: una, che
attiene il ritardo del rilascio del CUD, che non è responsabilità
dei sindacati... poi che i sindacati debbano organizzarsi meglio
per fare l'ISEE quello è un altro discorso, è che alle volte la
persona non si reca lì per... In questo senso avevamo sollecitato
in commissione una maggiore attenzione, nel momento in cui si fanno
queste norme, rispetto ai tempi di erogazione, quindi anche noi
abbiamo avuto questa attenzione: prima arrivano questi soldi meglio
è.
Una delle cose che si è chiesta è la banca dati dell'ISEE, cioè
l'avere una banca dati, di modo che quando facciamo un
provvedimento che va a toccare le fasce più deboli, il
provvedimento dovrebbe riguardare solo quelli che hanno una
variazione nelle condizioni economiche, cioè un pensionato che ha
la pensione minima, solo se compra una casa deve presentare un
altro modello. Invece noi chiediamo continuamente di portare
moduli, burocrazie, uffici e cose del genere. Allora è chiaro che
noi abbiamo lo stesso spirito: mettiamo scadenze più brevi e diamo
questi soldi alla popolazione, ma in questo caso c'è anche un corto
circuito nostro, perché facciamo delle leggi che chiedono
burocrazia, chiedono documenti, eccetera; in questo senso dobbiamo,
lo so che non lo possiamo risolvere adesso con una mozione, ma
dobbiamo tutti pensare a meccanismi in cui l'erogazione di un
beneficio che va a favore del più debole non sia l'occasione per
fargli prendere tre volte il pullman per andare a prendere un
documento, portarlo dai sindacati, poi prenderlo dal sindacato per
portarlo in Comune, perché quella roba lì richiede, per certe
persone anziane, più di un mese. Alcuni Comuni, come quello di
Issogne, sono stati particolarmente solleciti, inviando a tutte le
famiglie un documento spiegando che c'era questa cosa, quindi è
partito per tempo, mentre altre hanno avuto le informazioni in
ritardo. Sappiamo che le persone anziane da sole alle volte
faticano ad avere queste informazioni, quindi si recano in ritardo
nei Comuni, si recano in ritardo a chiedere la domanda dell'ISEE e
questo crea dei problemi. Allora non dico che non era sensata la
data che ha messo l'Amministrazione, ma poi ci confrontiamo con la
realtà e bisogna prendere atto che in questo caso c'è l'esigenza di
dare subito questi soldi, ma ci sono anche dei limiti burocratici
all'erogazione di queste cose, ci sono questi ritardi nell'avere i
CUD per alcuni soggetti e poi ci sono anche dei ritardi
organizzativi in chi produce questa documentazione. Non si vuole
escludere nessuno, ma la politica tiene conto di tutti questi
aspetti; non ho escluso che ci siano anche problemi di lentezza nel
fare questa documentazione.
Condivido la sensatezza della richiesta, guardata in modo
complessivo; tuttavia il problema più delicato adesso è riuscire a
far avere di nuovo l'informazione, cioè slittiamo - ed è un
atteggiamento molto positivo quello dell'Assessore che presenta un
emendamento così - ma sappiamo che l'anello debole è l'informazione
alle fasce più deboli.
Président
- Je donne lecture de l'amendement présenté par
l'Assesseur Lavoyer:
Emendamento
Il dispositivo della mozione è così sostituito:
"la Giunta regionale a prorogare la scadenza del 30 aprile
2009 alla data del 15 maggio in modo da consentire a tutti gli
interessati di poter presentare le proprie domande nella certezza
della loro ammissibilità".
Je soumets au vote la motion dans le texte ainsi amendé:
Mozione
Ricordata la legge regionale n. 1/2009 "Misure regionali
straordinarie ed urgenti in funzione anti-crisi per il sostegno
alle famiglie e alle imprese", approvata dal Consiglio regionale il
23 gennaio 2009;
Preso atto che la stessa prevede degli aiuti alle famiglie
valdostane da attribuire sulla base dell'Indicatore della
situazione economica equivalente (ISEE), calcolato gratuitamente
dai CAF, a cui occorre rivolgersi con la documentazione sulla
situazione economica e patrimoniale del nucleo familiare;
Considerato che le domande corredate dall'ISEE vanno
presentate al Comune di residenza entro il 30 aprile 2009;
Constatato che molti lavoratori dipendenti del settore
privato alla data del 30 aprile 2009 non avranno ancora ricevuto la
certificazione unica dei redditi da lavoro dipendente (CUD 2009)
necessaria al calcolo dell'ISEE e non potranno quindi verificare
per tempo la loro ammissibilità a beneficiare degli aiuti stabiliti
dalla legge 1/2009;
Il Consiglio regionale
Impegna
la Giunta regionale a prorogare la scadenza del 30 aprile
2009 alla data del 15 maggio in modo da consentire a tutti gli
interessati di poter presentare le proprie domande nella certezza
della loro ammissibilità.
Conseillers présents et votants: 31
Pour: 31
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK