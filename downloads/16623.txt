Consiglio Regionale della Valle d'Aosta - Oggetto del Consiglio n. 3040 del 25 marzo 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 3040 del 25 marzo 1998 - Resoconto
SEDUTA POMERIDIANA DEL 25 MARZO 1998
OGGETTO N. 3040/X Concessione, ai sensi della legge regionale 20
agosto 1993, n. 69, di un contributo di lire 30.000.000
all'Associazione "Amici della Musica" di Gressoney per
l'organizzazione di una serie di concerti nell'anno 1998.
Deliberazione Il Consiglio
Premesso che:
Il sig. Nicola de la Pierre, Presidente dell'associazione "Amici
della Musica" di Gressoney, ha presentato all'Assessorato
dell'Istruzione e della Cultura, con lettera in data 9 settembre
1997, una richiesta tendente ad ottenere un contributo per
l'organizzazione di diciotto concerti che si terranno dal 12 aprile
al 28 dicembre 1998 e che culmineranno nel periodo estivo nella
XVIII° edizione della manifestazione internazionale di musica da
camera denominata "Estate Musicale di Gressoney";
L'Associazione ha comunicato in, nonché la circolare n. 2 in
data 15 gennaio 1998 (prot. n. 861/5 F data 5 febbraio 1998 la
programmazione artistica definitiva, per una spesa totale di lire
142.000.000, così suddivise:
Compensi per artisti L. 98.000.000
Rimborsi spese, viaggi e soggiorni L. 15.000.000
Noleggio strumenti L. 6.000.000
Interessi passivi e spese bancarie L. 6.000.000
Tipografia, spedizioni e pubblicità L. 9.000.000
Telefono, posta e altre spese varie L. 6.000.000
Il Presidente dell'Associazione ha dichiarato inoltre di poter
fare fronte alle spese attraverso le seguenti entrate ammontanti a
lire 112.000.000:
Incassi per vendita biglietti L. 15.000.000
Contributo dei Soci privati L. 6.000.000
Contributo A.P.T. Monte Rosa Walser L. 20.000.000
Contributo Comune di Gressoney-Saint-Jean L. 12.000.000
Contributo Comune di Gressoney-La-Trinité L. 4.000.000
Contributo Comunità Montana Walser
Alta Valle del Lys L. 20.000.000
Presidenza del Consiglio dei Ministri
Dipartimento dello spettacolo L. 35.000.000
per cui rimane da coprire la differenza di lire 30.000.000.
Il Servizio Attività Culturali dell'Assessorato dell'Istruzione
e della Cultura ha provveduto all'istruttoria e alla valutazione
della domanda, ritenendola ammissibile a contributo, ai sensi
dell'articolo 3, comma 3 e dell'articolo 8, comma 1 della legge
regionale 20 agosto 1993, n. 69, tenuto conto dell'interesse
culturale della manifestazione;
La Giunta, su proposta dell'Assessore all'Istruzione e alla
Cultura, ritiene pertanto opportuno aderire alla richiesta mediante
la concessione, ai sensi dell'articolo 3, comma 1 della legge
regionale n. 69/1993, di un contributo di lire 30.000.000, pari al
21 percento circa della spesa preventivata;
Visto l'obiettivo gestionale 110102 - gestione dei finanziamenti
a enti e privati per l'organizzazione di iniziative culturali e
scientifiche, assegnato al Servizio Attività Culturali
dell'Assessorato dell'Istruzione e della Cultura;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative
IN);
Visto il parere favorevole rilasciato dal Capo del Servizio
Attività Culturali dell'Assessorato dell'Istruzione e della
Cultura, ai sensi dell'articolo 72 della legge regionale n. 3/1956
e successive modificazioni e del combinato disposto degli articoli
13 - comma 1 - lett. e) e 59 - comma 2 della legge regionale n.
45/1995, in ordine alla legittimità della presente
deliberazione;
Delibera
1) di approvare, ai sensi dell'articolo 3, comma 1 della legge
regionale 20 agosto 1993, n. 69, la concessione all'Associazione
"Amici della Musica" di Gressoney (C.F. 00179480074) di un
contributo di lire 30.000.000 (trentamilioni), pari al 21 percento
circa delle spese preventivate per l'organizzazione di diciotto
concerti che si terranno dal 12 aprile al 28 dicembre 1998 e che
culmineranno nel periodo estivo nella XVIII° edizione della
manifestazione internazionale di musica da camera denominata
"Estate Musicale di Gressoney";
2) di impegnare la spesa di lire 30.000.000 (trentamilioni) con
imputazione al capitolo 57260 ("Contributi ad Enti ed Associazioni
culturali ed educativi per manifestazioni ed iniziative culturali e
scientifiche"), richiesta n. 3510, del bilancio di previsione della
Regione per l'anno 1998 che presenta la necessaria
disponibilità;
3) di provvedere alla liquidazione della spesa, ai sensi
dell'articolo 58 della legge regionale 27 dicembre 1989, n. 90 e
successive modificazioni, in due rate in applicazione dell'articolo
9 della legge regionale 20 agosto 1993, n. 69;
4) di stabilire che il contributo in questione è soggetto alla
ritenuta d'acconto del 4 percento prevista dal D.P.R. n. 600 del 29
settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate all'articolo 8 del
decreto legislativo 22 aprile 1994, n. 320 e di darne
esecuzione.
Président Les conseillers sont invités à voter:
Présents, votants et favorables: 21
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK