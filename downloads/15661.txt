Consiglio Regionale della Valle d'Aosta - Oggetto del Consiglio n. 1964 del 29 maggio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
Precedente
Successivo
Resoconto integrale del dibattito dell'aula
Oggetto del Consiglio n. 1964 del 29 maggio 1996 - Resoconto
SEDUTA POMERIDIANA DEL 29 MAGGIO 1996
OGGETTO N. 1964/X Disegno di legge: "Norme di attuazione della
legge 25 agosto 1991, n. 287 (Aggiornamento della normativa
sull'insediamento e sull'attività dei pubblici esercizi)".
Articolo 1 (Somministrazione di generi di gastronomia)
1. Sono da considerare generi di gastronomia che possono essere
somministrati negli esercizi di cui all'articolo 5, comma 1, lett.
b) della legge 25 agosto 1991, n. 287 (Aggiornamento della
normativa sull'insediamento e sull'attività dei pubblici esercizi)
tutti gli alimenti che:
a) possono essere serviti nello stato di fatto in cui sono
acquistati;
b) sono soggetti soltanto a porzionamento e/o condimento;
c) non sono sottoposti a riscaldamento né a cottura, sia nel
locale di somministrazione che in eventuali locali annessi, ad
eccezione del riscaldamento necessario per il confezionamento di
toast, panini, pizzette, tramezzini e simili.
2. Gli esercizi di cui al comma 1 utilizzano attrezzature
tipiche della somministrazione di alimenti, ma non possono
somministrare pasti completi.
3. Gli alimenti presenti negli esercizi di cui al comma 1 devono
essere in regola con il disposto del decreto legislativo 27 gennaio
1992, n. 109 (Attuazione delle direttive 89/395/CEE e 89/396/CEE
concernenti l'etichettatura, la presentazione e la pubblicità dei
prodotti alimentari).
Articolo 2 (Condizioni per la somministrazione degli alimenti di
cui all'articolo 1)
1. I locali di somministrazione e gli eventuali locali di
manipolazione degli alimenti devono essere forniti della prescritta
autorizzazione sanitaria.
2. L'attività di somministrazione di generi di gastronomia deve
essere effettuata negli stessi locali ove si svolge la
somministrazione di bevande.
3. L'attività di somministrazione di generi di gastronomia deve
avvenire senza l'adozione di tecniche di servizio proprie
dell'attività di ristorazione.
Articolo 3 (Orari)
1. La somministrazione di generi di gastronomia diversi da
toast, panini, pizzette, tramezzini e simili può non essere
effettuata nell'arco dell'intero orario di apertura dell'esercizio
e può essere limitata a fasce orarie che sono determinate dal
Sindaco nell'ordinanza di cui all'articolo 8 della legge
287/1991.
Presidente Ha chiesto la parola il relatore, Consigliere
Chenuil.
Chenuil (GV-PDS-SV) La relazione è stata allegata al disegno di
legge e la do per letta.
Presidente Ha chiesto la parola l'Assessore all'industria,
commercio e artigianato, Mafrica.
Mafrica (GV-PDS-SV) Si tratta di una legge che affronta un
problema specifico, che consente ai bar di servire pasti freddi
seduti oltre al consueto panino. E' una normativa concordata con i
ristoratori, i baristi, il responsabile dell'USL e il responsabile
dell'ANCI, per facilitare in alcuni esercizi commerciali la
possibilità di servire pasti freddi oltre il semplice panino.
Si dà atto che, dalle ore 18,17, presiede il Vicepresidente
Aloisi.
Presidente E' aperta la discussione generale. Qualcuno chiede la
parola? Se nessuno chiede la parola, dichiaro chiusa la discussione
generale.
Si passa all'esame dell'articolato. Pongo in votazione
l'articolo 1:
Presenti, votanti e favorevoli: 27
Presidente Pongo in votazione l'articolo 2:
Presenti, votanti e favorevoli: 27
Presidente Pongo in votazione l'articolo 3:
Presenti, votanti e favorevoli: 27
Presidente Pongo in votazione la legge nel suo complesso:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK