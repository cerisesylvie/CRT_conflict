Consiglio Regionale della Valle d'Aosta - Oggetto del Consiglio n. 335 del 10 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 335 del 10 maggio 1983 - Resoconto
OGGETTO N. 335/VII - DISEGNO DI LEGGE CONCERNENTE:
"RIFINANZIAMENTO PER L'ANNO 1983 DELLE L.R. 16.6.1978, NN. 22 e 24
MODIFICATE DALLE L.R. 24.8.1982, N. 51; 24.8.1982, N. 43,
CONCERNENTI L'ADESIONE DELLA REGIONE AI CONSORZI GARANZIA FIDI FRA
GLI ALBERGATORI, GLI INDUSTRIALI E GLI AGRICOLTORI DELLA VALLE
D'AOSTA".
PRESIDENTE:
La parola all'Assessore all'Industria,
Commercio, Artigianato e Trasporti Chabod; ne ha facoltà.
CHABOD - (D.C.):
Le tre categorie degli albergatori,
industriali e agricoltori si sono trovate in grosse difficoltà e si
spera, nel mese di settembre, al primo Consiglio della nuova
legislatura, se c'è una variazione di bilancio, di rimpinguare le
casse delle altre categorie, compresi i commercianti e gli
artigiani.
PRESIDENTE:
E' aperta la discussione. La parola al
Consigliere Tonino; ne ha facoltà.
TONINO - (P.C.I.):
Vorrei prima fare un'osservazione
sulla relazione del disegno di legge, perchè è il Consiglio
regionale che ha provveduto a rifinanziare per l'83 la legge
regionale 16.6.'78, e non la Giunta regionale. Vorrei inoltre
chiedere all'Assessore Chabod come si determinano questi
stanziamenti. L'Assessore ha parlato di un probabile, futuro
adeguamento anche per gli artigiani e i commercianti. Come si
riesce, allora, a determinare qual è il contributo della
Regione?
PRESIDENTE:
La parola all'Assessore Chabod; ne ha
facoltà.
CHABOD - (D.C.):
Ogni mese chiediamo alle banche l'entità
di tali contributi e queste ci mandano una relazione, tramite il
Presidente delle varie Confidi, in base alle quali ci rendiamo
conto della disponibilità che hanno. Ora questo contributo di 150
milioni che si dà alla Confidi sarà concesso agli industriali, che
sono in grossa crisi perchè con il costo del denaro delle banche, è
per loro un grave problema trovare del denaro a buon prezzo, agli
albergatori, per cui esiste il problema dei mutui per la
costruzione degli alberghi: purtroppo prima di prendere il mutuo
passano cinque o sei mesi, e, finito l'albergo, si trovano tutti in
grosse difficoltà per il pagamento, allora attingono per un
anticipo, cioè prima di prendere il mutuo. La stessa cosa vale per
gli agricoltori.
PRESIDENTE:
Passiamo all'esame dell'articolato; do
lettura dell'art. 1:
ART. 1
La Giunta regionale è autorizzata a concedere, per l'anno
1983, contributi per l'abbattimento del tasso di interesse fissato
fra gli Istituti di Credito ed i Consorzi sotto elencati, fino ad
un ammontare complessivo di spesa di lire 280 milioni, così
ripartito:
L. 80.000.000 al Consorzio garanzia fidi fra gli albergatori
della Valle d'Aosta, di cui alla L.R. 16.6.1978, n.
22;
L. 150.000.000 al Consorzio garanzia fidi tra gli industriali
della Valle d'Aosta, di cui alla Legge regionale 16.6.1978, n.
24;
L. 50.000.000 al Consorzio garanzia fidi fra gli agricoltori
della Valle d'Aosta, di cui alla L.R. 24.8.1982, n. 43.
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 2:
ART. 2
L'onere di L. 280.000.000 a carico della Regione per
l'applicazione della presente legge graverà sui Cap. 31405, 35750 e
37850 della parte spesa del bilancio di previsione della Regione
per l'anno finanziario 1983.
Alla copertura dell'onere di cui al precedente comma, si
provvede mediante riduzione di pari importo dal Cap. 50150 della
parte spesa del bilancio di previsione stesso "fondo globale per
finanziamento di spese per ulteriori programmi di sviluppo (spese
di investimento)" sullo stanziamento iscritto per il collegamento
stradale Aosta-Courmayeur (allegato 8 - Settore I).
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 3:
ART. 3
Al bilancio di previsione della Regione per l'anno
finanziario 1983 sono apportate le seguenti variazioni:
Parte Spesa
Variazione in diminuzione:
Cap. 50150 - Fondo globale per il finanziamento di spese per
ulteriori programmi di sviluppo (spese di investimento)
L. 280. 000. 000
Variazioni in aumento:
Cap. 31405 - Contributo al Consorzio garanzia fidi tra gli
agricoltori della Valle d'Aosta L.R. 24.8.1982, n. 43
L. 50.000.000
Cap. 35750 - Contributo al Consorzio garanzia fidi tra gli
industriali della Valle d'Aosta L.R. 16.6.1978, n. 24
L. 150. 000. 000Cap. 37850 - Contributo al Consorzio garanzia
fidi tra gli albergatori della Valle d'Aosta L.R. 16.6.1978, n.
22
L. 80.000.000
TOTALE IN AUMENTO L. 280.000.000
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 4:
ART. 4
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Pertanto è approvata la dichiarazione
d'urgenza contenuta nell'art. 4. Se non ci sono dichiarazioni di
voto, il Consiglio è chiamato a votare segretamente sul complesso
della legge.
ESITO DELLA VOTAZIONE SEGRETA
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK