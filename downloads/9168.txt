Consiglio Regionale della Valle d'Aosta - Oggetto del Consiglio n. 3690 del 20 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3690 del 20 aprile 1988 - Resoconto
OGGETTO N. 3690/VIII - REGOLAMENTO INTERNO PER IL
FUNZIONAMENTO DEL CONSIGLIO.
PRESIDENTE
: Signori Consiglieri, la relazione che è agli
atti ritengo sia abbondantemente esplicativa del lavoro che è stato
fatto dalla Commissione e dal Gruppo di lavoro per il Regolamento;
dopo tre anni di varie sedute è stato prodotto questo nuovo
Regolamento che ha trovato l'adesione di tutti i Gruppi
consiliari.
Vi sono alcune novità di rilievo, quale quella dell'eliminazione
del voto segreto per l'approvazione delle leggi e dei regolamenti;
in questo momento in cui si discute molto sul voto segreto credo
che il Consiglio regionale della Valle d'Aosta debba dare un suo
contributo non indifferente al miglioramento di quelli che sono i
rapporti istituzionali.
Non mi dilungo nella relazione in quanto i signori Consiglieri
ne sono a conoscenza; comunico soltanto che, come era stato
stabilito nell'ultima riunione che si è fatta ieri, viene
sostituito il 7° comma dell'art. 18 con il seguente:
"7. Le
deliberazioni della Conferenza dei Capigruppo sono assunte a
maggioranza assoluta, in rapporto al numero dei componenti il
Consiglio";
viene
so
stituito altresì il 3° comma
dell'art. 77 dal seguente: "3.
La votazione finale di un
progetto di legge o di regolamento ha luogo immediatamente dopo la
discussione e l'approvazione degli articoli e le eventuali
dichiarazioni di voto".
L'art. 116, sul quale si era verificata più discussione, è
rimasto nel testo che era stato definito dalla Commissione del
Regolamento, di cui do lettura:
"Art. 116 (Informazione dei Consiglieri)
1. Fatto salvo il segreto d'ufficio e senza interferire con la
regolarità dei servizi, i Consiglieri che intendono ottenere
notizie ed informazioni utili all'esercizio del loro mandato
possono rivolgersi direttamente ai Dirigenti dei servizi
dell'Amministrazione regionale. Le notizie e le informazioni sono
date verbalmente.
2. Se i Consiglieri intendono ottenere risposte scritte devono
farne domanda scritta all'Ufficio di Presidenza che decide in
merito.
3. Con uguale modalità i Consiglieri possono chiedere copia di
atti e documenti".
È aperta la discussione sul Regolamento. Se nessun Consigliere
chiede di parlare, dichiaro chiusa la discussione generale.
Si passa all'esame dell'articolato.
Do lettura dell'art. 1:
TITOLO I
DISPOSIZIONI PRELIMINARI
Art. 1
(Durata in carica del Consiglio)
1.
Il Consiglio della Regione Autonoma della Valle
d'Aosta dura in carica cinque anni.
2.
Il quinquennio decorre dalla data delle
elezioni.
PRESIDENTE:
Pongo in votazione l'art. 1:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art.
2:
Art. 2
(Esercizio delle funzioni)
1. L'esercizio delle funzioni di Consigliere regionale è
condizionato alla prestazione del giuramento.
PRESIDENTE:
Pongo in votazione l'art. 2:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 3:
Art. 3
(Prima adunanza del Consiglio)
1. Nella prima adunanza di ogni legislatura la presidenza
provvisoria dell'assemblea è assunta dal Consigliere più anziano di
età.
2. Il Consigliere più giovane di età funge, in via
provvisoria, da Segretario dell'assemblea stessa.
3. Il Presidente provvisorio dell'assemblea designa fra i
Consiglieri tre scrutatori.
4. Nella prima adunanza e, ove risulti necessario, in quelle
immediatamente successive, il Consiglio procede:
a)
alla convalida delle elezioni dei
Consiglieri;
b)
alla elezione del Presidente del Consiglio;
c)
alla elezione dei componenti l'Ufficio di
Presidenza;
d)
alla elezione del Presidente della Giunta e alla
nomina degli Assessori, ai sensi dell'articolo 33 dello Statuto
speciale per la Valle d'Aosta;
f )
alla nomina delle commissioni consiliari
permanenti.
5. La data della prima adunanza del Consiglio regionale à
determinata con lo stesso decreto di convocazione dei comizi
elettorali, emanato dal Presidente della Giunta regionale ai sensi
di legge.
PRESIDENTE
: Pongo in votazione l'art. 3:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 4:
TITOLO II
COSTITUZIONE DEL CONSIGLIO
Art. 4
(Convalida delle elezioni)
1.
Al Consiglio regionale è riservata la convalida
delle elezioni dei propri componenti.
2.
Il Consiglio regionale, nell'adunanza
immediatamente successiva alle elezioni, prima di deliberare su
qualsiasi altro oggetto, ancorché non sia stato prodotto alcun
reclamo, deve esaminare la condizione degli eletti e, quando
sussista qualcuna delle cause di ineleggibilità previste dalla
legge, ne deve annullare la elezione provvedendo alla sostituzione
con chi ne ha diritto.
3.
Quando sussista qualcuna delle cause di
incompatibilità previste dalla legge, l'eletto nel Consiglio
regionale deve dichiarare alla Presidenza del Consiglio regionale,
entro otto giorni dalla convalida delle elezioni, quale carica
prescelga. Mancando l'opzione, si intende prescelta la carica di
Consigliere regionale e l'eletto decade dalle altre funzioni
incompatibili. In caso di rinuncia, il seggio vacante è attribuito
al candidato che nella medesima lista segue immediatamente l'ultimo
eletto.
4.
Il seggio che rimanga vacante per nullità
dell'elezione di un Consigliere o, durante il quinquennio, per
qualsiasi causa, anche se sopravvenuta, è attribuito al candidato
che nella medesima lista segue immediatamente l'ultimo
eletto.
PRESIDENTE
: Pongo in votazione l'art. 4:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 5:
Art. 5
(Dichiarazione di decadenza per sopravvenuti motivi di
ineleggibilità e di incompatibilità)
1. Prima che il Consiglio regionale decida in merito alla
dichiarazione di decadenza di un Consigliere regionale per
sopravvenuti motivi di ineleggibilità previsti dalla legge, il
Presidente del Consiglio ne dà contestazione all'interessato con
lettera raccomandata con ricevuta di ritorno e con invito a
presentare eventuali controdeduzioni entro dieci giorni dalla data
di ricevimento della comunicazione.
2. Il Presidente sottopone gli atti all'esame del Consiglio
regionale, ai fini delle decisioni da adottare ai sensi di legge,
nella prima adunanza che sarà convocata successivamente al predetto
termine.
3. Prima che il Consiglio regionale decida in merito alla
dichiarazione di incompatibilità di un Consigliere regionale per
sopravvenute cause di incompatibilità previste dalla legge, il
Presidente del Consiglio ne dà contestazione all'interessato con
lettera raccomandata con ricevuta di ritorno e con invito a
presentare eventuali controdeduzioni entro dieci giorni dalla data
di ricevimento della comunicazione.
PRESIDENTE
: Pongo in votazione l'art. 5:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 6:
Art. 6
(Giuramento dei Consiglieri)
1. Dopo la convalida delle elezioni, il Presidente provvisorio
dell'assemblea, stando in piedi, presta giuramento pronunciando le
parole: "Giuro di essere fedele alla Costituzione della Repubblica
ed allo Statuto speciale per la Valle d'Aosta e di esercitare il
mio ufficio al solo scopo del bene inseparabile dello Stato e della
Regione autonoma della Valle d'Aosta".
2. Il Presidente provvisorio dell'assemblea invita, quindi, i
Consiglieri a prestare il medesimo giuramento. A tale scopo fa, in
ordine alfabetico, l'appello nominale dei Consiglieri, i quali, ad
uno ad uno, stando in piedi, rispondono: "Giuro".
3.
I Consiglieri che non sono presenti e i Consiglieri
eletti per sostituzione prestano giuramento, allo stesso modo,
nella prima adunanza del Consiglio alla quale partecipano.
4.
Dell'avvenuto giuramento deve essere fatta espressa
menzione nel verbale dell'adunanza.
PRESIDENTE:
Pongo in votazione l'art. 6:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 7:
Art. 7
(Elezione del Presidente del Consiglio e dei componenti
l'Ufficio di Presidenza del Consiglio)
1. Costituita la Presidenza provvisoria e prestato giuramento,
il Consiglio elegge, fra i suoi componenti, il proprio
Presidente.
2. Per la validità della elezione è richiesta la presenza di
almeno due terzi dei Consiglieri componenti il Consiglio. Qualora
nella prima adunanza non siano presenti i due terzi dei Consiglieri
componenti il Consiglio, l'elezione è rinviata ad altra adunanza,
da tenersi entro il termine di otto giorni, nella quale si procede
a nuova votazione, purchè sia presente la metà più uno dei
Consiglieri componenti il Consiglio.
3. Il Presidente è eletto con votazione a scrutinio segreto, a
maggioranza assoluta dei Consiglieri in carica.
4. Se dopo tre votazioni nessun candidato ha ottenuto la
maggioranza assoluta, si procede ad una quarta votazione nella
quale è eletto il candidato che ha ottenuto il maggior numero di
voti; a parità di voti è eletto il più anziano di età.
5. Eletto il Presidente, si procede alla nomina di due
Vicepresidenti. Per tale votazione ciascun Consigliere può scrivere
sulla propria scheda un solo nome. Sono eletti coloro che al primo
scrutinio hanno ottenuto il maggior numero di voti. A parità di
voti sono eletti i più anziani di età.
6. Dopo l'elezione dei Vicepresidenti, con le stesse modalità
stabilite per la loro elezione, si procede alla nomina di due
Segretari del Consiglio.
PRESIDENTE:
Pongo in votazione l'art. 7:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 8:
TITOLO III
ELEZIONE DELLA GIUNTA REGIONALE
Art. 8
(Elezione del Presidente della Giunta e nomina degli
Assessori)
1. Subito dopo le elezioni del Presidente del Consiglio
regionale e degli altri componenti l'Ufficio di Presidenza, si
procede alla elezione del Presidente della Giunta regionale ed alla
nomina degli Assessori, con le modalità di cui all'art. 33 dello
Statuto speciale per la Valle d'Aosta.
2. Le votazioni hanno luogo per scrutinio segreto a maggioranza
assoluta e, dopo il secondo scrutinio, a maggioranza relativa.
3. Gli Assessori preposti ai singoli rami dell'Amministrazione
sono nominati dal Consiglio su proposta del Presidente della
Giunta. Ciascuna proposta, che non ottenga la maggioranza
prescritta, può essere sottoposta a nuova votazione oppure
sostituita da altra designazione ad opera del Presidente della
Giunta.
4. Le votazioni per la nomina degli Assessori si effettuano
mediante schede segrete, sulle proposte del Presidente della
Giunta; i voti sono espressi con un "sì" o con un "no",
considerandosi nulle le schede recanti nominativi di persone.
PRESIDENTE:
Pongo in votazione l'art. 8:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 9:
TITOLO IV
ORGANI DEL CONSIGLIO E LORO ATTRIBUZIONI
CAPO I
DELLA PRESIDENZA DEL CONSIGLIO
Art. 9
(Presidente del Consiglio)
1. Il Presidente rappresenta il Consiglio, lo presiede e ne è
l'oratore ufficiale.
2. Il Presidente convoca il Consiglio, apre, sospende, chiude le
sedute e ne mantiene l'ordine, concede la facoltà di parlare ai
singoli Consiglieri, dirige e tempera le discussioni, impone
l'osservanza del Regolamento, presenta le questioni, annunzia il
risultato delle votazioni, predispone e provvede per il buon
andamento dei lavori del Consiglio. Per gli atti di competenza,
egli cura i rapporti con la Commissione di Coordinamento, con il
suo Presidente e con gli altri Consigli regionali. Sovraintende
all'attività degli organi consiliari, secondo le prescrizioni del
Regolamento.
3. Il Presidente affida, su proposta del Consiglio o di sua
iniziativa, specifici incarichi ai Consiglieri, dispone per il
pagamento delle spese e stipula i contratti deliberati dall'Ufficio
di Presidenza.
4. Ogniqualvolta lo ritenga utile, il Presidente convoca
l'Ufficio di Presidenza, la Conferenza dei Capigruppo e i
Presidenti delle Commissioni consiliari per esaminare l'ordine dei
lavori del Consiglio e per ogni eveniente questione e comunica al
Consiglio gli eventuali accordi intervenuti.
5. Il Presidente riceve le dimissioni rassegnate dal Presidente
della Giunta e quelle rassegnate al medesimo dai membri della
Giunta stessa e ne dà comunicazione al Consiglio nella prima
adunanza successiva.
6.
Il Presidente provvede altresì:
a)
alla nomina di tre scrutatori, di cui uno
appartenente ai Gruppi di minoranza, se presenti in aula:
b)
alle nomine di sua competenza ai sensi di legge e
di regolamento, o per le quali abbia delega dal Consiglio.
PRESIDENTE
: Pongo in votazione l'art. 9:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 10:
Art. 10
(Vicepresidenti del Consiglio)
1. I Vicepresidenti assistono il Presidente e collaborano con
lui, lo sostituiscono in caso di assenza o impedimento. Possono
sostituirlo nella direzione dei dibattiti e in ogni altro caso in
cui ne siano delegati dal Presidente.
2. Verificandosi il contemporaneo impedimento del Presidente e
dei due Vicepresidenti, le funzioni di Presidente sono assunte da
altro componente dell'Ufficio di Presidenza.
3. Nel caso di cessazione dalla carica del Presidente, per
qualsiasi motivo, la Presidenza è assunta dal Vicepresidente più
anziano per data di elezione o, a parità di data, per numero di
voti ottenuti o, ancora, a parità di voti, per età. Questi provvede
a convocare il Consiglio, entro otto giorni dall'inizio della
vacanza, per l'elezione del Presidente.
PRESIDENTE:
Pongo in votazione l'art. 10:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 11:
CAPO II
DELLA SEGRETERIA DEL CONSIGLIO
Art. 11
(Segretari del Consiglio)
1. I Consiglieri Segretari, alternandosi fra loro, assistono
il Presidente nei lavori del Consiglio, danno lettura dei verbali
consiliari e degli atti dei quali deve darsi comunicazione al
Consiglio, provvedono al controllo delle votazioni e sovrintendono
alla redazione dei processi verbali delle adunanze
consiliari.
2. In caso di necessità, il Presidente può chiamare uno o più
Consiglieri presenti in aula ad esercitare le funzioni di
Segretario.
PRESIDENTE:
Pongo in votazione l'art. 11:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 12:
CAPO III
DELL'UFFICIO DI PRESIDENZA
Art. 12
(Composizione e sostituzione dei componenti)
1.
Il Presidente, i Vicepresidenti e i Consiglieri
Segretari formano l'Ufficio di Presidenza del Consiglio.
2.
I Consiglieri chiamati a far parte della Giunta
regionale cessano dalle cariche ricoperte presso l'Ufficio di
Presidenza del Consiglio.
3.
In caso di cessazione dalla carica ai sensi del
precedente comma o di morte o di dimissioni di taluno dei membri
dell'Ufficio di Presidenza del Consiglio, si procede alla loro
sostituzione con le modalità stabilite dal precedente articolo 7.
Con le stesse modalità si procede, altresì, alla sostituzione dei
membri dell'Ufficio di Presidenza del Consiglio che siano cessati
per qualsiasi altro motivo dall'ufficio di Consigliere
regionale.
PRESIDENTE
: Pongo in votazione l'art. 12:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 13:
Art. 13
(Durata in carica dell'Ufficio di Presidenza)
1. Allo scadere di ogni legislatura, l'Ufficio di Presidenza
rimane in carica fino alla prima adunanza del nuovo Consiglio.
PRESIDENTE
: Pongo in votazione l'art. 13:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 14:
Art. 14
(Attribuzioni dell'Ufficio di Presidenza)
1. L'Ufficio di Presidenza del Consiglio:
a) predispone il progetto di bilancio annuale per il
funzionamento del Consiglio e dei suoi uffici ed il conto
consuntivo, da sottoporre all'esame del Consiglio, amministra i
fondi di bilancio e provvede agli impegni e alle liquidazioni in
conformità alle norme di legge e del regolamento di
contabilità;
b) provvede all'organizzazione ed alla disciplina dell'attività
dei servizi e degli Uffici del Consiglio;
c) nomina le delegazioni consiliari, tenuto conto della
composizione dei Gruppi consiliari;
d) delibera il conferimento di incarichi e consulenze per gli
organismi consiliari, sentite le Commissioni consiliari per quanto
di loro competenza;
e) promuove e organizza iniziative culturali, convegni, indagini
conoscitive, studi, pubblicazioni e ricerche su temi di interesse
generale e in ordine a problemi riguardanti l'attività del
Consiglio, o seguendo i voti espressi dal Consiglio;
f )
decide su tutte le questioni che ad esso siano
deferite dal Presidente ed esercita tutte le altre competenze
assegnate dalle leggi, dalle deliberazioni del Consiglio e dal
presente Regolamento.
2.
L'Ufficio di Presidenza delibera con la maggioranza
dei suoi componenti e a maggioranza dei presenti.
3.
Delle più importanti decisioni assunte dall'Ufficio
di Presidenza viene data notizia alla Conferenza dei
Capigruppo.
PRESIDENTE
: Pongo in votazione l'art. 14:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 15:
CAPO IV
DEI GRUPPI CONSILIARI
Art. 15
(Dichiarazione di appartenenza)
1.
Entro cinque giorni dalla convalida, ciascun
Consigliere è tenuto ad indicare per iscritto al Presidente del
Consiglio a quale Gruppo consiliare intenda aderire.
2.
Ciascun Gruppo comunica al Presidente del Consiglio
il nominativo del Capogruppo, dell'eventuale Vicecapogruppo e le
sostituzioni che eventualmente si verifichino nel corso della
legislatura.
3.
In caso di cambio del Gruppo di appartenenza, il
Consigliere è tenuto a darne comunicazione scritta al Presidente
del Consiglio.
PRESIDENTE
: Pongo in votazione l'art. 15:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 16:
Art. 16
(Composizione dei Gruppi)
1.
All'inizio della legislatura i Gruppi consiliari
sono composti dai Consiglieri eletti nella stessa lista, qualunque
ne sia il numero.
2. I Gruppi che si costituiscono nel corso della legislatura
devono essere formati da almeno due Consiglieri.
3. Può essere costituito un unico Gruppo misto del quale fanno
parte i Consiglieri che non aderiscono ad alcun gruppo.
PRESIDENTE:
Pongo in votazione l'art. 16:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 17:
CAPO V
DELLA CONFERENZA DEI CAPIGRUPPO
Art. 17
(Composizione e funzionamento)
1. La Conferenza dei Capigruppo è costituita dai Capigruppo
consiliari ed è presieduta dal Presidente del Consiglio.
2. Il Capogruppo che non possa intervenire ad una seduta può
farsi sostituire dal Vicecapogruppo.
3.
Alla Conferenza partecipano i membri dell'Ufficio
di Presidenza.
4. Alle riunioni della Conferenza possono essere invitati i
membri della Giunta regionale ed i Presidenti delle Commissioni
consiliari permanenti.
5. La Conferenza dei Capigruppo è convocata dal Presidente del
Consiglio di propria iniziativa, o per determinazione dell'Ufficio
di Presidenza, ovvero, previa indicazione dell'argomento, su
richiesta del Presidente della Giunta regionale.
6.
Delle convocazioni della Conferenza dei Capigruppo
viene data notizia al Presidente della Giunta regionale, che può
partecipare alle riunioni.
PRESIDENTE:
Pongo in votazione l'art. 17:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 18:
Art. 18
(Competenze)
1. La Conferenza dei Capigruppo, convocata almeno
trimestralmente dal Presidente del Consiglio, determina il
programma ed il calendario dei lavori del Consiglio ed
eventualmente delle Commissioni consiliari.
2.All'inizio di ogni legislatura e quando se ne presenti la
necessità, la Conferenza esprime le proprie indicazioni al
Consiglio per la ripartizione dei seggi tra i vari Gruppi
all'interno delle Commissioni consiliari permanenti, speciali e
d'inchiesta.
3. La Conferenza provvede inoltre alla designazione dei
rappresentanti consiliari in seno ad enti ed organi vari, la cui
nomina non sia espressamente attribuita al Consiglio regionale.
4. Le determinazioni della Conferenza sono comunicate al
Consiglio nella prima adunanza successiva alle riunioni della
Conferenza stessa.
5. Per la validità delle sedute è richiesta la presenza della
maggioranza dei Capigruppo o di un numero di componenti che
rappresenti la maggioranza dei componenti il Consiglio.
6. Nella votazione ogni Capogruppo esprime tanti voti quanti
sono i Consiglieri che rappresenta.
7. Le deliberazioni della Conferenza dei Capigruppo sono assunte
a maggioranza assoluta, in rapporto al numero dei componenti il
Consiglio.
PRESIDENTE
: Pongo in votazione l'art. 18:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 19:
CAPO VI
DELLE COMMISSIONI CONSILIARI
Art. 19
(Costituzione delle Commissioni consiliari
permanenti)
1. All'inizio di ogni legislatura sono costituite cinque
Commissioni consiliari permanenti.
2. Le materie di competenza delle Commissioni permanenti sono
ripartite secondo la tabella allegata al presente Regolamento.
PRESIDENTE
: Pongo in votazione l'art. 19:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 20:
Art. 20
(Composizione delle Commissioni consiliari
permanenti)
1. Ciascuna Commissione è composta di sette Consiglieri, esclusi
i Presidenti del Consiglio e della Giunta e gli Assessori ed è
nominata dal Consiglio, con votazione per alzata di mano, su
proposta del Presidente, sentita la Conferenza dei Capigruppo.
2. Ciascun Consigliere deve far parte di almeno una e non più di
due Commissioni consiliari permanenti.
3. I membri della Giunta partecipano alle riunioni delle
Commissioni per le materie di rispettiva competenza.
4. I Consiglieri possono intervenire, con diritto di parola,
alle riunioni delle Commissioni di cui non fanno parte, dandone
notizia al Presidente della Commissione.
PRESIDENTE:
Pongo in votazione l'art. 20:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 21:
Art. 21
(Commissioni consiliari speciali o d'inchiesta)
1. Il Consiglio può deliberare la costituzione di Commissioni
consiliari speciali o d'inchiesta per l'esame di particolari
questioni.
2. Il Presidente di tali Commissioni è nominato dal Consiglio.
Per la nomina degli altri componenti si osservano le modalità di
cui ai precedenti articoli 18 e 20.
3. Le Commissioni speciali o d'inchiesta durano in carica fino
al compimento del loro mandato, ma non oltre il termine della
legislatura.
PRESIDENTE:
Pongo in votazione l'art. 21:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 22:
Art. 22
(Convocazione delle Commissioni consiliari)
1. Le Commissioni permanenti, speciali o d'inchiesta sono
convocate per la prima volta dal Presidente del Consiglio regionale
per l'insediamento e la nomina del Presidente, nei casi in cui non
vi abbia già provveduto il Consiglio, del Vicepresidente e del
Segretario, scelti tra i Consiglieri componenti di ciascuna
Commissione; successivamente, sono convocate dai loro Presidenti o,
in caso di loro assenza, dai Vicepresidenti, tenuto conto del
calendario e del programma dei lavori adottato dalla Conferenza dei
Capigruppo.
2. Le Commissioni sono altresì convocate su richiesta della
maggioranza dei loro componenti entro otto giorni dalla data della
richiesta. In caso di mancata convocazione provvede direttamente il
Presidente del Consiglio entro i successivi cinque giorni.
3. Le convocazioni devono essere fatte almeno cinque giorni
prima della data della riunione; nei casi di urgenza almeno 24 ore
prima. Le lettere di convocazione devono contenere l'ordine del
giorno della riunione.
PRESIDENTE:
Pongo in votazione l'art. 22:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 23:
Art. 23
(Interventi alle sedute delle Commissioni)
1. Le Commissioni hanno facoltà di invitare ad intervenire alle
loro sedute il Presidente della Giunta o gli Assessori per avere
informazioni e chiarimenti sulle questioni di loro competenza.
2. Il Presidente del Consiglio, il Presidente della Giunta e gli
Assessori hanno diritto di intervenire alle sedute delle
Commissioni per fare comunicazioni sulle questioni di rispettiva
competenza.
3. I Consiglieri che hanno assunto l'iniziativa di proposte di
legge o di altri provvedimenti possono intervenire alle riunioni
delle Commissioni incaricate dell'esame delle proposte stesse, per
illustrarle personalmente.
4. Le Commissioni hanno facoltà di chiedere al Presidente della
Giunta e agli Assessori informazioni, notizie e documenti necessari
per l'espletamento della loro attività.
PRESIDENTE
: Pongo in votazione l'art. 23:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 24:
Art. 24
(Indagini conoscitive)
1. Nelle materie di loro competenza le Commissioni possono
disporre, previo consenso dell'Ufficio di Presidenza, indagini
conoscitive intese ad acquisire notizie, informazioni e
documentazione.
2. Il consenso dell'Ufficio di Presidenza non è necessario
quando l'indagine sia richiesta dal Consiglio regionale; in ogni
caso spetta all'Ufficio di Presidenza definire le modalità per lo
svolgimento delle indagini.
3. Tutte le spese riferentisi allo svolgimento delle indagini
sono a carico del bilancio del Consiglio regionale.
4. Le Commissioni riferiscono al Consiglio con apposito
documento le acquisizioni e le conclusioni delle indagini.
5.
È facoltà delle minoranze presentare propri
documenti.
PRESIDENTE
: Pongo in votazione l'art. 24:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 25:
Art. 25
(Consultazioni)
1. Le Commissioni possono deliberare di avvalersi, per le
materie di loro competenza, della consultazione dei rappresentanti
di enti pubblici, locali e non, di sindacati dei lavoratori, di
organizzazioni di categoria e di altre organizzazioni e
associazioni sociali, economiche e culturali, per l'esame dei
singoli argomenti o progetti di legge.
2. Possono inoltre avvalersi della consultazione di esperti
esterni all'Amministrazione, nonché, previa autorizzazione degli
amministratori competenti, di funzionari della Regione e degli
uffici da essa dipendenti.
3. La decisione di effettuare la consultazione, nel caso la
stessa comporti oneri di spesa a carico del bilancio del Consiglio,
è comunicata al Presidente del Consiglio il quale la sottopone
all'autorizzazione dell'Ufficio di Presidenza.
4. Le Commissioni possono effettuare sopralluoghi o delegarvi
alcuni dei propri componenti, secondo le modalità previste per le
consultazioni.
5. L'effettuazione di consultazioni non può determinare il
mancato rispetto dei termini posti alla Commissione ai sensi
dell'articolo 28 del presente Regolamento.
PRESIDENTE:
Pongo in votazione l'art. 25:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 26:
Art. 26
(Attività delle Commissioni)
1. Le Commissioni si riuniscono:
a) in sede referente per l'esame dei progetti di legge e di
regolamento e delle proposte di atti amministrativi di ordine
generale di competenza del Consiglio;
b) in sede consultiva sulle proposte di atti amministrativi e
sulle questioni su cui le Commissioni stesse siano chiamate a
pronunziarsi in virtù di disposizioni legislative o su richiesta
dei Presidenti del Consiglio e della Giunta.
2. Le proposte di atti amministrativi di ordine generale di
cui al precedente comma sono individuate con deliberazione della
Commissione per il Regolamento.
PRESIDENTE:
Pongo in votazione l'art. 26:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 27:
Art. 27
(Assegnazione alle Commissioni)
1.
Il Presidente del Consiglio assegna le proposte di
cui al precedente articolo alle Commissioni competenti per
materia.
2. Tutti i progetti di legge che prevedono entrate o spese sono
assegnati alla Commissione Affari Generali che esprime un parere di
compatibilità del progetto con i bilanci annuale e pluriennale
della Regione.
3. Un progetto di legge o di regolamento, una proposta o un
affare possono essere assegnati dal Presidente a più Commissioni
quando, a giudizio dello stesso, non sia possibile individuare la
competenza prevalente di una sola Commissione.
4. Se una Commissione reputi che un argomento ad essa assegnato
non sia di sua competenza, ne informa il Presidente del Consiglio,
che decide, investendo, qualora lo ritenga opportuno, l'Ufficio di
Presidenza. Allo stesso modo si procede quando una Commissione
reputi che un argomento assegnato ad altra Commissione sia di sua
competenza.
5. Non possono essere assegnati alle Commissioni argomenti che
riproducano sostanzialmente il contenuto di proposte
precedentemente respinte dal Consiglio, se non sono trascorsi
almeno sei mesi dalla data di reiezione.
PRESIDENTE:
Pongo in votazione l'art. 27:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 28:
Art. 28
(Termini e pareri)
1. Le Commissioni devono esprimere il parere sui progetti di
legge, di regolamento e sulle proposte di atti amministrativi loro
assegnati e darne comunicazione per iscritto al Presidente del
Consiglio entro il termine massimo di trenta giorni, non
comprensivo dei periodi di vacanza o di crisi del governo
regionale. Tale termine può essere prorogato di trenta giorni dal
Presidente del Consiglio, su richiesta unanime e motivata della
Commissione.
2. Trascorso il suddetto termine, il parere si dà per espresso e
il Presidente del Consiglio ne dà comunicazione agli organi
competenti o inserisce d'ufficio l'argomento all'ordine del giorno
della prima adunanza consiliare.
3. Le Commissioni competenti per materia hanno facoltà di
formulare, anche in linea di rielaborazione, di coordinamento e di
integrazione di più progetti di legge concernenti una stessa
materia, un testo proprio da sottoporre al Consiglio unitamente al
testo del proponente. Ove non sussistano obiezioni, la discussione
avrà luogo sul testo rassegnato dalla Commissione; in caso
contrario, deciderà il Consiglio.
PRESIDENTE:
Pongo in votazione l'art. 28:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 29:
Art. 29
(Relatori)
1. Ogni Commissione può nominare per ciascun affare un relatore,
che presenta una relazione scritta nel termine di quindici
giorni.
2. È sempre facoltà della minoranza di presentare una propria
relazione nel termine di cui al precedente comma.
PRESIDENTE:
Pongo in votazione l'art. 29:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 30:
Art. 30
(Sedute delle Commissioni)
1. Le sedute delle Commissioni non sono valide se non è presente
la maggioranza dei componenti.
2. Le deliberazioni delle Commissioni sono adottate a
maggioranza dei presenti.
3. Per il funzionamento delle Commissioni si osservano, in
quanto applicabili, le norme che disciplinano il funzionamento del
Consiglio regionale.
4. Nel caso in cui più Commissioni si riuniscano congiuntamente,
le Commissioni riunite sono presiedute dal Presidente più anziano
di età.
5. Nello svolgimento dei procedimenti di indagine conoscitiva e
di consultazione, di cui rispettivamente agli articoli 24 e 25 del
presente Regolamento, le Commissioni, in presenza dei soggetti
consultati o che forniscono gli elementi per le indagini, non
possono effettuare dibattiti relativi alle conclusioni della
consultazione o dell'indagine.
6. Le Commissioni possono articolarsi in sottocommissioni o
gruppi di lavoro per lo studio di determinati settori di competenza
o di singoli problemi; la definitiva deliberazione è riservata alla
Commissione plenaria. La Presidenza delle sottocommissioni o dei
gruppi di lavoro può essere affidata ad un Consigliere membro della
Commissione.
1. Le Commissioni non possono riunirsi durante le sedute del
Consiglio, salvo autorizzazione dell'Assemblea.
PRESIDENTE
: Pongo in votazione l'art. 30:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 31:
Art. 31
(Verbalizzatone e pubblicità delle sedute)
1.
Le sedute delle Commissioni non sono
pubbliche.
2. Delle sedute delle Commissioni si redige un processo verbale,
nel quale si riportano gli atti, le deliberazioni e il resoconto
sommario del dibattito, con esclusione degli atti sottoposti al
vincolo di cui all'ultimo comma. Sui processi verbali non è
concessa la parola se non a chi intenda proporvi una rettifica o
chiarire il proprio pensiero oppure per fatto personale.
3.
Il verbale è approvato nella seduta successiva a
quella cui si riferisce.
4. I verbali sono sottoscritti dal Presidente, dal Consigliere
segretario e dal funzionario segretario.
5. Il Presidente della Commissione può, in casi di particolare
importanza, richiedere che sia redatto, a mezzo dell'Ufficio
Informazioni e Stampa del Consiglio, un comunicato nel quale viene
data notizia del dibattito e delle decisioni della Commissione.
6. Ciascuna Commissione può decidere che per determinate
notizie, documenti o discussioni i suoi componenti siano vincolati
al segreto; in questo caso, possono partecipare alle sedute
soltanto i Consiglieri che facciano parte della Commissione, il
Presidente del Consiglio, il Presidente della Giunta e gli
Assessori.
PRESIDENTE
: Pongo in votazione l'art. 31:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 32:
Art. 32
(Della Commissione per il Regolamento)
1. All'inizio di ogni legislatura il Presidente del Consiglio,
sentiti i Capigruppo, nomina la Commissione per il Regolamento, che
è composta da un rappresentante per ogni gruppo consiliare ed è
presieduta dal Presidente del Consiglio o, in sua vece, da un
Vicepresidente.
2. Alle riunioni della Commissione partecipano i membri
dell'ufficio di Presidenza.
3. La Commissione propone le modificazioni e le aggiunte al
Regolamento che l'esperienza dimostra necessarie. Ad essa spetta
inoltre l'esame di tutte le proposte di modifica del Regolamento,
anche di iniziativa dei singoli Consiglieri, nonchè
l'interpretazione del Regolamento stesso.
4. Per la validità delle sedute, per le votazioni e per le
deliberazioni della Commissione per il Regolamento si applicano le
norme di cui all'articolo 18.
PRESIDENTE
: Pongo in votazione l'art. 32:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 33:
Art. 33
(Disposizioni comuni)
1. Il Consigliere membro di una Commissione che non possa
intervenire ad una seduta può farsi sostituire da un altro
Consigliere del suo stesso Gruppo.
2. Ogni Gruppo può, per l'esame di un determinato oggetto,
sostituire un componente di una Commissione con un altro
Consigliere appartenente allo stesso Gruppo.
3. In entrambi i casi di cui ai precedenti commi deve essere
data comunicazione scritta al Presidente della Commissione, prima
dell'inizio della seduta.
PRESIDENTE
: Pongo in votazione l'art. 33:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art: 34:
TITOLO V
DELL'INIZIATIVA DELLE LEGGI E DELLE PROPOSTE DI ATTI
AMMINISTRATIVI
Art. 34
(Iniziativa dei Consiglieri e della Giunta)
1. Il Presidente della Giunta regionale, a nome della Giunta
stessa, e i Consiglieri regionali possono proporre un progetto di
legge o di regolamento.
2. Il Presidente della Giunta regionale, a nome della Giunta
stessa, può fare, altresì, proposte di atti amministrativi.
PRESIDENTE:
Pongo in votazione l'art. 34:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 35:
Art. 35
(Iniziativa popolare)
1. L'iniziativa popolare, in materia di legislazione regionale,
si esercita mediante il deposito alla Presidenza del Consiglio
regionale di progetti di legge recanti le firme di almeno tremila
elettori. Per le procedure valgono le disposizioni contenute nel
presente articolo e le norme della legge regionale 7 maggio 1975,
n. 16 e successive modificazioni.
2. Il Presidente del Consiglio, ai fini della verifica e del
computo delle firme dei proponenti, istituisce, sotto la
sovraintendenza di uno dei Consiglieri Segretari, un ufficio per il
referendum.
3. Il Consiglio, accertata la regolarità della richiesta e
acquisito, se del caso, il parere obbligatorio sulla parte
finanziaria, ai sensi dell'articolo 86 della legge regionale 7
dicembre 1979, n. 68, sottopone il progetto di legge all'esame
della Giunta e delle Commissioni consiliari competenti.
4. Il Consiglio deve prendere una decisione definitiva in merito
ai progetti di legge di iniziativa popolare entro un anno dalla
data di deposito dei progetti stessi alla Presidenza del
Consiglio.
PRESIDENTE:
Pongo in votazione l'art. 35:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 36:
Art. 36
(Delle petizioni)
1. Ogni cittadino italiano, nato o residente nella Regione, può
indirizzare al Consiglio regionale petizioni per chiedere
provvedimenti sulle materie di competenza del Consiglio stesso, o
per esporre comuni necessità riguardanti la Regione.
2. Le petizioni devono essere accompagnate da certificati che
attestino il possesso dei requisiti indicati nel precedente comma.
Tale documentazione non è necessaria se un Consigliere presenta la
petizione rendendosi garante dell'esistenza dei requisiti
medesimi.
3. L'Ufficio di Presidenza, entro trenta giorni dal deposito,
decide sulla ricevibilità e sull'ammissibilità delle petizioni e ne
avvia l'istruttoria richiedendo, a tale scopo, informazioni e
chiarimenti:
a) al Presidente della Giunta regionale e agli Assessori, se le
petizioni riguardano affari relativi all'Amministrazione
regionale;
b) alle Commissioni consiliari, se le petizioni riguardano
affari attinenti a progetti di legge o a provvedimenti in corso di
esame o di studio da parte delle Commissioni stesse.
4. Entro 90 giorni dalla presentazione della petizione,
l'argomento deve essere sottoposto all'esame del Consiglio
regionale per la comunicazione delle conclusioni a cui sono
pervenuti gli organi competenti.
5. L'esame in Consiglio può concludersi con l'approvazione di
una risoluzione diretta ad interessare gli organi competenti alle
necessità esposte nella petizione.
6. Il Presidente del Consiglio trasmette al primo firmatario
della petizione copia dei rapporti compilati dagli organi
interessati e delle eventuali decisioni del Consiglio
regionale.
PRESIDENTE
: Pongo in votazione l'art. 36:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 37:
TITOLO VI
DELLE SEDUTE DEL CONSIGLIO
CAPO I
SVOLGIMENTO DEI LAVORI
Art. 37
(Convocazione e ordine del giorno del Consiglio)
1. Il Consiglio regionale si riunisce, di norma, nella propria
sede. Può riunirsi fuori della sede abituale per propria
deliberazione o per decisione unanime dell'Ufficio di Presidenza,
sentita la Conferenza dei Capigruppo.
2. Il Consiglio regionale è convocato mediante lettera da
trasmettere a ciascun Consigliere almeno otto giorni prima della
data dell'adunanza.
3. Il Presidente del Consiglio fissa gli oggetti da iscrivere
all'ordine del giorno tenendo in considerazione i voti espressi dal
Consiglio e le proposte del Presidente della Giunta, dell'Ufficio
di Presidenza e dei Consiglieri, nonché il programma stabilito
dalla Conferenza dei Capigruppo.
4. Alle lettere di convocazione debbono essere allegati, per
ciascun oggetto iscritto all'ordine del giorno, i referti, le
proposte ed i pareri predisposti o espressi, entro il giorno
precedente la lettera di convocazione, dai competenti uffici o
Commissioni.
5. Per gli oggetti di poca importanza o nei casi di urgenza il
Presidente del Consiglio, anche su richiesta del Presidente della
Giunta o dei Consiglieri, può derogare al termine per la
convocazione e alle disposizioni relative alle trasmissioni degli
allegati, dandone comunicazione almeno un giorno prima della data
dell'adunanza.
6. Non possono essere iscritti all'ordine del giorno oggetti che
non abbiano avuto il prescritto parere delle Commissioni consiliari
competenti, salvo quanto disposto dal secondo comma dell'articolo
28.
PRESIDENTE
: Pongo in votazione l'art. 37:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 38:
Art. 38
(Sessioni e adunanze)
1. Il Consiglio è convocato in sessione ordinaria nella prima
settimana di aprile e di ottobre di ogni anno.
2. La sessione primaverile si articola in otto adunanze, dalla
prima settimana di aprile al 30 settembre, con interruzione dal 16
luglio al 15 settembre per ferie estive; la sessione autunnale si
articola in dodici adunanze, dalla prima settimana di ottobre al 31
marzo.
3. Il Consiglio è convocato nella prima e nella seconda
quindicina di ciascun mese, secondo il calendario stabilito dalla
Conferenza dei Capigruppo, salvo quanto disposto dai commi
successivi.
4. Il Consiglio è convocato in sessione straordinaria su
richiesta del Presidente della Giunta o di almeno un terzo dei
Consiglieri; la sessione deve avere luogo entro venti giorni dalla
presentazione della richiesta.
5. In caso di crisi della Giunta, il Presidente del Consiglio
stabilisce, sentita la Conferenza dei Capigruppo, la data di
convocazione e l'ordine del giorno dei lavori del Consiglio stesso,
fermo restando l'obbligo delle convocazioni previste al primo comma
del presente articolo.
PRESIDENTE
: Pongo in votazione l'art. 38:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 39:
Art. 39
(Sedute del Consiglio)
1.
Il Presidente del Consiglio apre e chiude le
sedute.
2. L'apertura delle sedute è preceduta dall'appello nominale dei
Consiglieri.
3. Al tavolo della Presidenza, accanto a colui che presiede e al
Consigliere che funge da Segretario, è di regola presente almeno un
altro componente dell'Ufficio di Presidenza.
4. I Consiglieri Segretari del Consiglio, a turno, prendono nota
dell'ora di inizio e di chiusura delle sedute, dei nomi dei
Consiglieri partecipanti e dei Consiglieri assenti; prendono
altresì nota del numero dei Consiglieri presenti a ciascuna
votazione.
PRESIDENTE
: Pongo in votazione l'art. 39:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 40:
Art. 40
(Validità delle sedute)
1. Le sedute non sono valide se non è presente la maggioranza
dei componenti del Consiglio.
2. Ogni Consigliere può richiedere la verifica del numero
legale; in tal caso il richiedente è considerato presente.
3. Se non risulta presente la maggioranza dei componenti del
Consiglio, il Presidente può rinviare la seduta ad altra ora dello
stesso giorno, oppure toglierla, a sua discrezione. In caso di
scioglimento della seduta per mancanza del numero legale, il
Presidente, previa consultazione con i Consiglieri presenti,
stabilisce la data dell'ulteriore convocazione, che in ogni caso
dovrà essere fissata entro i successivi cinque giorni.
PRESIDENTE
: Pongo in votazione l'art. 40:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 41:
Art. 41
(Trattazione dell'ordine del giorno)
1. Il Consiglio procede alla trattazione dell'ordine del giorno
seguendo l'ordine degli argomenti in esso indicato.
2. Su proposta del Presidente del Consiglio, del Presidente
della Giunta, di un Assessore o di un Capogruppo, il Consiglio può
decidere l'inversione della trattazione degli argomenti iscritti
all'ordine del giorno, dopo aver sentito un Consigliere contro e
uno a favore per non più di dieci minuti ciascuno. Ove sia
necessario, il Consiglio decide con votazione per alzata di
mano.
PRESIDENTE
: Pongo in votazione l'art. 41:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 42:
Art. 42
(Celebrazioni e commemorazioni)
1. Ogni Consigliere, dopo averne dato avviso almeno 24 ore prima
alla Presidenza, che ne informa i Capigruppo, avrà diritto alla
parola per la celebrazione o la commemorazione di eventi e di date
di particolare rilievo. La durata dell'intervento non potrà
eccedere i dieci minuti.
PRESIDENTE:
Pongo in votazione l'art. 42:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 43:
Art. 43
(Comunicazioni)
1. Il Presidente comunica al Consiglio i messaggi e le lettere
della Presidenza, nonchè gli atti, le petizioni, gli esposti, i
ricorsi e le denunce pervenuti dopo l'ultima adunanza e sottoposti
o da sottoporre all'esame istruttorio dell'Ufficio di Presidenza e
delle competenti Commissioni.
2.
Degli scritti anonimi o sconvenienti non si dà
lettura.
3.
Dopo le comunicazioni del Presidente del Consiglio, il
Presidente della Giunta può fare le proprie comunicazioni al
Consiglio.
4. Sulle comunicazioni sono consentiti brevi interventi dei
Consiglieri, che non possono superare la durata di cinque
minuti.
5. Sulle comunicazioni del Presidente del Consiglio e del
Presidente della Giunta non è consentita la presentazione di ordini
del giorno o di risoluzioni.
PRESIDENTE:
Pongo in votazione l'art. 43:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 44:
Art. 44
(Processi verbali e resoconti delle sedute)
1. Di ogni seduta del Consiglio si redige il processo verbale
che deve contenere soltanto gli atti e le deliberazioni, indicando
per le discussioni l'oggetto e i nomi di coloro che vi hanno
partecipato.
2. I processi verbali sono redatti dal Dirigente del Servizio
Affari Generali della Presidenza del Consiglio, o da altro
personale idoneo della Presidenza del Consiglio, il quale assiste
il Presidente nelle sedute.
3. Ogni Consigliere può chiedere che nel verbale della seduta si
faccia constare di una sua dichiarazione o del suo voto o dei
motivi del medesimo.
4. Dopo le comunicazioni del Presidente si procede
all'approvazione dei processi verbali dell'adunanza o di adunanze
precedenti, previa lettura dei medesimi, oppure senza lettura
qualora i Consiglieri non abbiano alcuna obiezione da muovere in
merito al processo verbale ricevuto in copia.
5. Qualora non siano fatte osservazioni i processi verbali si
intendono approvati senza votazione. Occorrendo la votazione,
questa avrà luogo per alzata di mano.
6. Sui processi verbali non è concessa la parola se non a chi
intenda proporvi una rettifica o chiarire il proprio pensiero,
oppure per fatto personale.
7. Subito dopo la loro approvazione i processi verbali sono
firmati dal Presidente e dal Consigliere Segretario di turno e dal
funzionario estensore.
8. I processi verbali rimasti da approvare al termine di ogni
legislatura sono approvati dall'Ufficio di Presidenza del
Consiglio.
9. Di ogni seduta pubblica è redatto il resoconto integrale che
è distribuito a tutti i Consiglieri, i quali possono rivedere la
bozza dattiloscritta dei propri interventi per apportarvi solo
eventuali correzioni di carattere formale. Trascorsi dieci giorni
dalla consegna, senza osservazioni, il testo si intende
approvato.
PRESIDENTE:
Pongo in votazione l'art. 44:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 45:
Art. 45
(Sedute pubbliche e segrete)
1.
Le sedute del Consiglio sono pubbliche.
2. Il Consiglio può, tuttavia, deliberare di riunirsi in seduta
segreta o di continuare in seduta segreta la discussione su
determinati argomenti.
3. Il Consiglio deve discutere in seduta segreta allorquando si
tratta di questioni concernenti persone.
4. Le nomine a cariche o ad incarichi pubblici si fanno in
seduta pubblica; si deliberano, parimenti, in seduta pubblica i
ruoli organici del personale dell'Amministrazione regionale.
PRESIDENTE:
Pongo in votazione l'art. 45:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 46:
CAPO II
DISCIPLINA DELL'AULA E DELLE TRIBUNE
Art. 46
(Poteri del Presidente)
1. I poteri di polizia all'interno del Consiglio spettano allo
stesso Consiglio e sono esercitati in suo nome dal Presidente o da
chi ne fa le veci.
2. La forza pubblica non può entrare nell'aula se non per ordine
del Presidente e dopo che la seduta sia stata sospesa o tolta.
PRESIDENTE:
Pongo in votazione l'art. 46:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 47:
Art. 47
(Disciplina delle sedute)
1. Nessuno può parlare senza aver chiesto e ottenuto la parola
dal Presidente.
2. Se un Consigliere turba l'ordine o pronuncia parole
sconvenienti è richiamato nominativamente dal Presidente. Il
richiamato può presentare al Consiglio le sue spiegazioni.
3. Il Presidente decide se mantenere il richiamo all'ordine e,
in questo caso, può togliere anche la parola al Consigliere
richiamato durante tutta la discussione dell'argomento.
4. Dopo un secondo richiamo all'ordine avvenuto nella stessa
seduta il Presidente può escludere il Consigliere dall'aula per
tutto il resto della seduta.
5.
Se il Consigliere non ottempera allo ordine di
allontanarsi dall'aula, la seduta viene sospesa e i Consiglieri
Segretari provvedono a far rispettare il provvedimento
assunto.
6.
Indipendentemente dal richiamo all'ordine,
l'esclusione può essere proposta dal Presidente contro un
Consigliere che provochi tumulti o disordini nell'assemblea o
trascenda ad oltraggi o vie di fatto.
PRESIDENTE:
Pongo in votazione l'art. 47:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 48:
Art. 48
(Sospensione e scioglimento delle sedute)
1. Il Presidente può sospendere o togliere la seduta, se lo
ritiene necessario, anche per il mantenimento dell'ordine. Se la
seduta è tolta, il Consiglio si intende convocato senz'altro per il
prossimo giorno non festivo, all'ora medesima del giorno
precedente, salvo diversa disposizione del Presidente.
PRESIDENTE:
Pongo in votazione l'art. 48:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 49:
Art. 49
(Disciplina dell'aula e delle tribune)
1. Nessuna persona estranea può introdursi nell'aula del
Consiglio, fatta eccezione per il personale necessario ai vari
servizi dell'Assemblea.
2. Previa autorizzazione del Presidente possono essere
ammessi in aula:
a)
funzionari regionali che hanno collaborato alla
predisposizione delle proposte in discussione;
b)
tecnici ed operatori per il tempo strettamente
necessario per effettuare riprese filmate o fotografiche.
3. Il pubblico è ammesso nell'apposita tribuna.
4. Le persone ammesse alla tribuna devono essere
correttamente vestite e stare a capo scoperto e in
silenzio.
5. È fatto divieto ai giornalisti ed al pubblico di
introdurre nella tribuna apparecchi registratori e macchine
fotografiche, salvo autorizzazione del Presidente del
Consiglio.
6. Nella tribuna apposito personale è incaricato dell'osservanza
del Regolamento e di eseguire e far eseguire gli ordini del
Presidente.
7. È vietato qualunque segno di approvazione o di
dissenso.
8. La persona che turbi l'ordine è, su ordine del Presidente,
esclusa immediatamente dalla tribuna.
PRESIDENTE: Pongo in votazione l'art. 49:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 50:
Art. 50
(Provvedimenti per oltraggio al Consiglio e ai suoi
membri)
1. In caso di oltraggio fatto dal pubblico al Consiglio o ad
alcuno dei suoi membri nell'esercizio delle sue funzioni o di
resistenza agli ordini del Presidente, questi può ordinare
l'allontanamento immediato del responsabile informando, se del
caso, l'autorità competente.
PRESIDENTE
: Pongo in votazione l'art. 50:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 51:
Art. 51
(Presenza dei Parlamentari della Valle d'Aosta alle sedute
del Consiglio)
1. Il Senatore ed il Deputato eletti nella circoscrizione
elettorale della Valle d'Aosta possono assistere alle sedute del
Consiglio regionale e possono essere invitati, anche su loro
richiesta, dal Presidente, su conforme parere favorevole del
Consiglio, a fare comunicazioni su problemi di interesse della
Regione, senza interferire nè intervenire nella discussione degli
argomenti all'ordine del giorno del Consiglio.
PRESIDENTE:
Pongo in votazione l'art. 51:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 52:
Art. 52
(Partecipazione alle sedute degli Assessori non
Consiglieri)
1. Gli Assessori in carica partecipano alle sedute del
Consiglio, anche se non ne facciano parte, con diritto di parola,
ma senza diritto di voto.
PRESIDENTE:
Pongo in votazione l'art. 52:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 53:
CAPO III
DELLA DISCUSSIONE E DEL PROCEDIMENTO
Art. 53
(Inizio della discussione)
1. Il Consiglio può discutere e deliberare soltanto su
argomenti che siano iscritti all'ordine del giorno.
2. Per discutere e deliberare sopra materie di particolare
urgenza, che non siano all'ordine del giorno, è necessaria una
deliberazione del Consiglio assunta a maggioranza dei due terzi dei
suoi componenti.
3. La discussione può avere inizio in due modi:
a)
con la lettura di una proposta iscritta all'ordine
del giorno per iniziativa della Giunta regionale o di un
Consigliere;
b)
con la lettura di un rapporto di una
Commissione.
4. Ogni qualvolta la proposta o il rapporto siano stati
tempestivamente distribuiti in copia ai Consiglieri, non si procede
alla lettura.
5. La lettura degli oggetti e degli atti posti in discussione
è fatta dal Consigliere Segretario del Consiglio.
PRESIDENTE:
Pongo in votazione l'art. 53:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 54:
Art. 54
(Interruzione della discussione)
1. La discussione può essere interrotta soltanto:
a)
per domandare il rinvio della proposta all'esame di
una Commissione o della Giunta regionale;
b)
per proporre un accertamento, una mozione d'ordine
o il richiamo all'osservanza della legge o del regolamento;
c) per domandare la chiusura della discussione;
d)
per brevi sospensioni della seduta, su proposta dei
Consiglieri approvata dal Consiglio e per l'aggiornamento dei
lavori del Consiglio.
PRESIDENTE:
Pongo in votazione l'art. 54:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 55:
Art. 55
(Posizione dell'oratore)
1. Gli oratori parlano dal proprio scranno in piedi, salvo il
caso di una autorizzazione particolare concessa dal Presidente del
Consiglio.
PRESIDENTE:
Pongo in votazione l'art. 55:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 56:
Art. 56
(Facoltà di parlare e durata degli interventi)
1. I Consiglieri che intendono prendere la parola su di un
argomento debbono farne richiesta al Presidente del Consiglio.
2.
Il Presidente dà facoltà di parlare secondo
l'ordine delle richieste, salva l'opportunità di alternare, per
quanto possibile, oratori di gruppi diversi.
3. Nessuno può parlare più di due volte nella discussione
generale di uno stesso argomento, tranne che per un richiamo al
Regolamento o per fatto personale.
4. Sui progetti di legge o di regolamento, sui provvedimenti
amministrativi di ordine generale e sulle mozioni ogni oratore può
parlare per la durata di un'ora nel primo intervento e di mezz'ora
nel secondo.
5. Per gli altri provvedimenti amministrativi i tempi di
intervento indicati al comma precedente sono dimezzati.
6. Nessun intervento può essere interrotto o rimandato, per la
sua continuazione, da una seduta all'altra.
PRESIDENTE
: Pongo in votazione l'art. 56:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 57:
Art. 57
(Fatto personale)
1. È fatto personale l'essere intaccato nella propria condotta o
il sentirsi attribuire opinioni contrarie a quelle espresse.
2. Chi chiede la parola per fatto personale deve specificare in
che cosa esso consista. Il Presidente del Consiglio decide; se il
Consigliere insiste, il Consiglio, senza discussione, decide per
alzata di mano.
3. L'intervento per fatto personale deve avvenire immediatamente
e non può superare i cinque minuti.
PRESIDENTE
: Pongo in votazione l'art. 57:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 58:
Art. 58
(Fatti che ledono la onorabilità di un Consigliere)
1. Quando, nel corso di una discussione, un Consigliere sia
accusato di fatti che ledono la sua onorabilità, egli può chiedere
al Presidente del Consiglio di nominare una Commissione, la quale
giudichi sul fondamento della accusa.
2.
La Commissione è composta da due Consiglieri
designati dalle parti e da un terzo scelto di comune accordo o dal
Presidente del Consiglio in caso di disaccordo.
3.
Alla Commissione può essere assegnato un termine
per riferire.
PRESIDENTE:
Pongo in votazione l'art. 58:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 59:
Art. 59
(Richiamo all'argomento)
1.
Se un oratore si discosta dall'argomento, il
Presidente può richiamarlo.
2.
Se il Presidente ha richiamato due volte
all'argomento in discussione un oratore che seguita a
discostarsene, può togliergli la parola per il resto della
discussione; se l'oratore insiste, il Consiglio, senza discussione,
decide per alzata di mano.
PRESIDENTE:
Pongo in votazione l'art. 59
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 60:
Art. 60
(Mozioni d'ordine)
1. I richiami al Regolamento o per l'ordine del giorno o per
la priorità delle votazioni hanno la precedenza sulle questioni
principali e ne fanno sospendere la discussione. In questi casi non
può parlare, dopo la formulazione del richiamo, che un oratore
contro e uno a favore e per non più di dieci minuti ciascuno. Il
Presidente ha tuttavia facoltà, valutata l'importanza della
questione, di dare la parola ad un oratore per ciascun gruppo
consiliare. Ove il Consiglio regionale sia chiamato a decidere sul
richiamo, la votazione ha luogo per alzata di mano.
PRESIDENTE:
Pongo in votazione l'art. 60
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 61:
Art. 61
(Questione pregiudiziale e sospensiva)
1. La questione pregiudiziale, cioè che un dato argomento non
debba discutersi, e la questione sospensiva, cioè che la
discussione o deliberazione debba rinviarsi, possono essere
proposte da ogni Consigliere prima che abbia inizio la discussione
generale su un progetto di legge o di regolamento o su un
provvedimento amministrativo. Il Presidente ha tuttavia la facoltà
di ammetterle anche nel corso della discussione qualora la
presentazione sia giustificata da nuovi elementi emersi nel corso
del dibattito.
2. In tal caso la discussione sull'argomento può iniziare o
continuare soltanto dopo che la questione sia stata respinta per
alzata di mano, applicandosi, per la discussione, la procedura
prevista dal precedente articolo 60.
PRESIDENTE
: Pongo in votazione l'art. 61:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 62:
Art. 62
(Chiusura della discussione)
1. Quando non vi siano più Consiglieri iscritti a parlare, il
Presidente dichiara chiusa la discussione generale e dà la parola
ai relatori, agli Assessori competenti e al Presidente della
Giunta.
2. Ciascun Consigliere può, a nome del rispettivo gruppo, in
qualunque momento, domandare la chiusura della discussione e il
Presidente, concessa la parola, se v'è opposizione, ad un oratore
contro ed uno a favore, con le modalità di cui al precedente
articolo 60, mette ai voti la richiesta. Il Consiglio delibera a
maggioranza. Chiusa la discussione, sono ammessi a parlare soltanto
un oratore per ciascun gruppo, i relatori, gli Assessori competenti
ed il Presidente della Giunta.
3. Terminata la discussione generale, si procede alla
discussione sugli articoli dei progetti di legge o di regolamento o
sulle singole disposizioni dei provvedimenti amministrativi. In
questi casi, la durata degli interventi non può eccedere i dieci
minuti.
PRESIDENTE
: Pongo in votazione l'art. 62
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 63:
Art. 63
(Dichiarazione di voto)
1. Prima della votazione finale, è consentita ai Consiglieri una
dichiarazione di voto, che non può eccedere i dieci minuti.
PRESIDENTE
: Pongo in votazione l'art. 63
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 64:
Art. 64
(Degli ordini del giorno)
1. Durante la discussione generale o prima del suo inizio,
possono essere presentati da ciascun Consigliere ordini del giorno
concernenti il contenuto delle disposizioni del disegno di legge o
del provvedimento amministrativo in esame, che ne determinino o ne
specifichino il concetto o servano di norma alle Commissioni
consiliari permanenti.
2. Nella discussione degli ordini del giorno, oltre al
proponente, può intervenire, dopo le dichiarazioni della Giunta, un
solo Consigliere per ciascun Gruppo consiliare.
3.
La durata di ogni intervento non può superare i
dieci minuti.
4. Gli ordini del giorno sono votati, di norma, dopo la chiusura
della discussione generale.
5. Il proponente, che non abbia potuto svolgere il suo ordine
del giorno per la deliberata chiusura della discussione, ha facoltà
di illustrarlo per un tempo non eccedente i dieci minuti anche dopo
la chiusura della discussione, prima che abbia la parola il
relatore.
6. Per gli ordini del giorno che importano, direttamente o
indirettamente, aumento di spese o diminuzione di entrate al
bilancio regionale, si applicano le norme di cui all'ultimo comma
del successivo articolo 66.
PRESIDENTE:
Pongo in votazione l'art. 64:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 65:
Art. 65
(Delle risoluzioni)
1. In occasione di dibattiti concernenti petizioni, mozioni,
comunicazioni e relazioni su specifici argomenti, possono essere
presentate da ciascun Consigliere risoluzioni dirette a manifestare
orientamenti o definire indirizzi del Consiglio.
2. Per la discussione o la votazione delle risoluzioni si
osservano, in quanto applicabili, le norme relative agli ordini del
giorno.
PRESIDENTE:
Pongo in votazione l'art. 65:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 66:
Art. 66
(Proposte di articoli aggiuntivi e di emendamenti)
1. Ogni Consigliere ha diritto di proporre articoli aggiuntivi
ed emendamenti ai provvedimenti in discussione.
2. Gli emendamenti vanno posti in votazione prima del testo al
quale si riferiscono.
3. Quando siano concorrenti, gli emendamenti sono posti in
discussione nell'ordine seguente: prima gli emendamenti soppressivi
e poi gli altri emendamenti, cominciando da quelli che più si
allontanano dal testo e secondo l'ordine in cui si oppongono, si
inseriscono o si aggiungono ad esso.
4. Gli articoli aggiuntivi e gli emendamenti debbono essere
presentati per iscritto al Presidente del Consiglio prima della
chiusura della discussione generale dei provvedimenti a cui si
riferiscono. Il Presidente del Consiglio ne trasmette copia a
ciascun Consigliere.
5. Quando è presentato un solo emendamento, e questo è
soppressivo, si pone ai voti il mantenimento del testo.
6. Gli articoli aggiuntivi e gli emendamenti che importano,
direttamente o indirettamente, aumento di spesa o diminuzione di
entrate al bilancio regionale, sono trasmessi, appena presentati,
all'Assessore alle Finanze, per il parere di sua competenza in
relazione agli eventuali conseguenti provvedimenti di carattere
finanziario da adottare ai fini della legittimità del provvedimento
proposto.
PRESIDENTE:
Pongo in votazione l'art. 66:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 67:
Art. 67
(Ritiro degli emendamenti)
1. Gli emendamenti possono essere ritirati dal proponente, ma
possono essere riproposti da altro Consigliere.
2.
Chi ritira un emendamento ha diritto di spiegarne
le ragioni.
PRESIDENTE:
Pongo in votazione l'art. 67:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 68:
Art. 68
(Non accettazione di articoli aggiuntivi ed
emendamenti)
1. Il Presidente del Consiglio ha facoltà di negare
l'accettazione e lo svolgimento di emendamenti o di articoli
aggiuntivi che siano formulati con frasi sconvenienti o che siano
relativi ad argomenti estranei all'oggetto della discussione o
contrastanti con deliberazioni prese dal Consiglio nella medesima
adunanza e può rifiutarsi di metterli in votazione.
2. Se il Consigliere insiste, il Consiglio, su proposta del
Presidente, decide, senza discussione, per alzata di mano.
PRESIDENTE
: Pongo in votazione l'art. 68:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 69:
Art. 69
(Correzioni formali)
1.
Prima della votazione finale, il Presidente, un
membro della Giunta o un Consigliere possono richiamare
l'attenzione del Consiglio sulle correzioni di forma ritenute
opportune, nonchè sopra quelle disposizioni già approvate che
appaiono in contrasto tra loro o inconciliabili con le finalità dei
provvedimenti, proponendo le rettifiche ritenute opportune, sulle
quali il Consiglio decide.
2.
In ogni caso il Presidente del Consiglio provvede
al coordinamento formale del testo approvato.
PRESIDENTE
: Pongo in votazione l'art. 69:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 70:
Art. 70
(Riesame di leggi)
1.
Il Presidente dà comunicazione al Consiglio dei
rinvii dei provvedimenti legislativi da parte del rappresentante
del Ministero dell'Interno, Presidente della Commissione di
Coordinamento, e li trasmette alla Commissione competente per le
determinazioni del caso, da adottarsi d'intesa con i proponenti e
da sottoporre al Consiglio con apposita relazione.
2.
Per il riesame in Consiglio delle leggi rinviate
vengono posti in votazione solamente gli articoli modificati e la
legge nel suo complesso. Nel caso di riapprovazione ai sensi
dell'ultimo comma dell'articolo 31 dello Statuto si procede
senz'altro alla votazione della legge nel suo complesso.
PRESIDENTE
: Pongo in votazione l'art. 70:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 71:
CAPO IV
DELLA VOTAZIONE
Art. 71
(Modi di votazione)
1.
I Consiglieri votano, normalmente, per alzata di
mano ovvero, su richiesta di almeno sette Consiglieri, per appello
nominale o a scrutinio segreto.
2.
La richiesta di votazione a scrutinio segreto
prevale su qualsiasi richiesta di altro tipo di votazione.
3.
Le votazioni sulle deliberazioni concernenti
persone si effettuano a scrutinio segreto. Quelle relative al
personale regionale che siano limitate a meri accertamenti dei
presupposti della legittimità dell'atto, quando non siano formulati
rilievi da parte dei Consiglieri, si effettuano a scrutinio
palese.
4.
Per la votazione, il Presidente del Consiglio
indica il significato del voto favorevole e del voto
contrario.
PRESIDENTE
: Pongo in votazione l'art. 71:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 72:
Art. 72
(Votazione con appello nominale)
1. Per il voto con appello nominale, il Presidente del
Consiglio indica il significato del sì e del no ed il Consigliere
Segretario procede allo appello nominale, seguendo l'ordine
alfabetico dei nominativi dei Consiglieri.
PRESIDENTE
: Pongo in votazione l'art. 72:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 73:
Art. 73
(Votazione a scrutinio segreto)
1. Per la votazione a scrutinio segreto, il Presidente del
Consiglio precisa i termini ed il significato della votazione,
ordina l'appello nominale dei Consiglieri e fa consegnare ad ogni
votante due palline (una bianca ed una nera).
2. Le urne devono essere poste all'interno della sala consiliare
in posizione idonea per garantire l'assoluta segretezza del
voto.
3. La pallina bianca costituisce voto favorevole, quella nera
voto contrario.
4. Il Consigliere Segretario del Consiglio, con l'assistenza dei
tre scrutatori, procede al computo delle palline bianche e nere
raccolte nell'urna delle votazioni e al controllo delle rimanenti
palline raccolte nell'urna dei resti.
PRESIDENTE
: Pongo in votazione l'art. 73:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 74:
Art. 74
(Compiti del Consigliere Segretario)
1. In ogni votazione, uno dei Consiglieri Segretari del
Consiglio deve accertare il numero dei presenti e dei votanti, la
cifra che costituisce la maggioranza richiesta, il numero dei voti
favorevoli e dei voti contrari, il numero ed il nominativo dei
Consiglieri astenutisi dalla votazione.
PRESIDENTE
: Pongo in votazione l'art. 74:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 75:
Art.
75
(Compiti degli scrutatori).
1. I tre Consiglieri scrutatori provvedono al controllo delle
votazioni ed assistono il Consigliere Segretario nello spoglio dei
voti.
2. In caso di assenza o di impedimento di uno o più scrutatori,
il Presidente del Consiglio procede alle sostituzioni
necessarie.
PRESIDENTE:
Pongo in votazione l'art. 75:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 76:
Art. 76
(Determinazione della maggioranza)
1. La maggioranza è stabilita in rapporto al numero dei
presenti, salvo che sia prescritta una maggioranza speciale.
2. I Consiglieri che dichiarino di astenersi dalla votazione
sono computati agli effetti della determinazione del numero legale
e dell'accertamento della prescritta maggioranza di voti.
PRESIDENTE:
Pongo in votazione l'art. 76:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 77:
Art. 77
(Votazione dei progetti di legge e di regolamento)
1. I singoli articoli di un progetto di legge o di regolamento e
gli eventuali emendamenti formano oggetto di separate votazioni
normalmente effettuate per alzata di mano. Tuttavia, se un articolo
o un emendamento non sollevano obiezione, il Presidente può
dichiararli approvati.
2. Nel caso in cui il primo articolo di un progetto di legge o
di regolamento sia respinto, si intende respinta l'intera
proposta.
3. La votazione finale di un progetto di legge o di regolamento
ha luogo immediatamente dopo la discussione e l'approvazione degli
articoli e le eventuali dichiarazioni di voto.
4. Quando un progetto di legge o di regolamento consta di un
solo articolo, su cui non siano stati presentati emendamenti, non
si vota l'articolo, ma si procede senz'altro alla votazione
finale.
PRESIDENTE:
Pongo in votazione l'art. 77:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 78:
Art. 78
(Votazione delle proposte di provvedimenti
amministrativi)
1. Se una proposta di provvedimento amministrativo è composta
di più articoli o di più disposizioni, i singoli articoli e le
singole disposizioni formano oggetto di separate votazioni,
normalmente effettuate per alzata di mano; tuttavia, se non è
sollevata alcuna obiezione, il Presidente può mettere in votazione
la proposta nel suo complesso.
PRESIDENTE
: Pongo in votazione l'art. 78:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 79:
Art. 79
(Facoltà di parlare durante la votazione)
1. Iniziatasi la votazione, non è più concessa la parola fino
alla proclamazione del risultato della votazione, salvo che per un
richiamo alle disposizioni del Regolamento relative allo
svolgimento della votazione in corso.
PRESIDENTE
: Pongo in votazione l'art. 79:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 80:
Art. 80
(Irregolarità nelle votazioni)
1.
Qualora si verifichino irregolarità nelle votazioni
e, segnatamente, qualora nelle votazioni a scrutinio segreto il
numero dei voti e dei resti risulti non corrispondente al numero
delle palline distribuite ai votanti, la votazione è dichiarata
nulla e si procede a nuova votazione.
2.
Se anche la seconda votazione è dichiarata nulla,
si procede a votazione per schede segrete; al riguardo, si
osservano, ove applicabili, le norme del capo V del presente
titolo.
PRESIDENTE:
Pongo in votazione l'art. 80
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 81:
CAPO V
DELLE ELEZIONI
Art. 81
(Modalità delle elezioni)
1. Le elezioni per la nomina degli organi del Consiglio e dei
membri della Giunta sono effettuate mediante scrutinio a schede
segrete, così come le elezioni per le nomine o designazioni di
competenza del Consiglio.
PRESIDENTE:
Pongo in votazione l'art. 81
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 82:
Art. 82
(Schede per elezioni)
1. Le schede, compilate su appositi stampati, debbono essere
munite della firma di un Consigliere Segretario.
PRESIDENTE:
Pongo in votazione l'art. 82
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 83:
Art. 83
(Distribuzione e compilazione delle schede)
1.
Ogni Consigliere presente riceve una scheda per le
nomine o le designazioni da esprimere.
2.
La distribuzione delle schede è fatta a cura del
Consigliere Segretario al tavolo di votazione.
3.
Su appello nominale, le schede vengono compilate al
tavolo di votazione e introdotte, a cura dei Consiglieri,
nell'apposita urna.
4.
Su proposta del Presidente, se non vi sono
opposizioni, la distribuzione e la compilazione delle schede
possono avvenire al banco dei Consiglieri.
PRESIDENTE:
Pongo in votazione l'art. 83:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 84:
Art. 84
(Spoglio delle schede)
1.
Lo spoglio delle schede è fatto dal Consigliere
Segretario del Consiglio, con l'assistenza dei tre
scrutatori.
2.
È eletto colui che ottiene, al primo scrutinio, la
maggioranza assoluta dei voti.
PRESIDENTE:
Pongo in votazione l'art. 84:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 85:
Art. 85
(Determinazione della maggioranza)
1.
La maggioranza assoluta è stabilita in rapporto al
numero dei votanti, salvo quanto previsto dall'articolo 7.
2.
Le schede bianche e le schede nulle si computano
per determinare la maggioranza dei votanti.
3.
Non si può procedere al ballottaggio, salvo che sia
altrimenti disposto.
PRESIDENTE:
Pongo in votazione l'art. 85:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 86:
Art. 86
(Seconda votazione a maggioranza relativa)
1.
Salvo quanto disposto dall'articolo 7 o da
particolari norme di legge, se al primo scrutinio nessuno ottiene
la maggioranza assoluta, si procede immediatamente ad una seconda
votazione a maggioranza relativa.
2.
In caso di parità di voti, hanno la preferenza e
sono eletti i candidati più anziani di età.
PRESIDENTE
: Pongo in votazione l'art. 86:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 87:
Art. 87
(Nullità della votazione)
1. Se il numero delle schede immesse nell'urna non è
corrispondente al numero delle schede distribuite, la votazione è
dichiarata nulla e si procede a nuova votazione.
PRESIDENTE
: Pongo in votazione l'art. 87:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 88:
Art. 88
(Validità delle schede)
1.
Nelle elezioni nelle quali si debba segnare nella
scheda più di un nominativo, le schede recanti un numero di
nominativi inferiore al previsto sono valide. Le schede che
contengono un numero superiore di nominativi sono pure valide, ma
si computano soltanto i nominativi indicati per primi, in ordine di
elencazione, sino alla concorrenza del numero richiesto.
2.
Sono nulle le designazioni attribuite a persone
ineleggibili. Se uno stesso nominativo è ripetuto due o più volte
nella medesima scheda, la scheda è valida, ma il nominativo è
conteggiato una sola volta.
PRESIDENTE:
Pongo in votazione l'art. 88:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 89:
Art. 89
(Designazioni dubbie)
1.
Ad evitare designazioni dubbie, qualora vi siano
più candidati che abbiano lo stesso cognome, il Presidente del
Consiglio deve invitare i Consiglieri a procedere alla designazione
mediante precisazione del cognome e nome dei candidati.
2.
Le designazioni dubbie sono annullate.
PRESIDENTE:
Pongo in votazione l'art. 89:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 90:
Art. 90
(Distruzione delle schede di votazione)
1. Le schede sono conservate sino alla verifica dell'ultimo
scrutinio e distrutte immediatamente dopo a cura del Consigliere
Segretario del Consiglio.
PRESIDENTE:
Pongo in votazione l'art. 90:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 91:
TITOLO VII
DELLA FUNZIONE ISPETTIVA E POLITICA
CAPO I
DELLE INTERROGAZIONI
Art. 91
(Definizione dell'interrogazione)
1. L'interrogazione consiste nella semplice domanda se un fatto
sia vero, se alcuna informazione sia giunta alla Presidenza della
Giunta o sia esatto che la Giunta o i suoi componenti abbiano preso
risoluzioni su determinati oggetti.
PRESIDENTE:
Pongo in votazione l'art. 91:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 92:
Art. 92
(Presentazione delle interrogazioni)
1. I Consiglieri che intendono rivolgere interrogazioni alla
Giunta ne fanno domanda scritta al Presidente del Consiglio, senza
motivazione.
2. Le interrogazioni, per essere iscritte all'ordine del giorno
della prima adunanza successiva alla loro presentazione, devono
essere depositate o fatte pervenire alla Presidenza del Consiglio
almeno dodici giorni prima della data dell'adunanza stessa. In caso
contrario, le interrogazioni saranno iscritte all'ordine del giorno
della successiva adunanza.
PRESIDENTE:
Pongo in votazione l'art. 92:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 93:
Art. 93
(Limitazione del numero delle interrogazioni)
1. Non possono essere iscritte all'ordine del giorno della
stessa adunanza più di tre interrogazioni per ogni Consigliere,
siano esse sottoscritte singolarmente oppure congiuntamente.
2. L'iscrizione all'ordine del giorno delle interrogazioni
presentate da ogni Consigliere è fatta sulla base del loro ordine
cronologico di ricevimento da parte dei Servizi della Presidenza
del Consiglio.
3. Nei limiti di cui al primo comma del presente articolo è però
data ai Consiglieri facoltà di scelta delle interrogazioni.
PRESIDENTE:
Pongo in votazione l'art. 93:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 94:
Art. 94
(Svolgimento delle interrogazioni)
1.
Normalmente, le interrogazioni sono iscritte
all'ordine del giorno dell'adunanza, subito dopo le comunicazioni
dei Presidenti del Consiglio e della Giunta.
2.
Il Presidente della Giunta e gli Assessori
rispondono alle interrogazioni.
3.
Qualora l'interrogante non si trovi presente in
aula nel momento in cui viene annunciata la sua interrogazione,
questa si considera ritirata.
PRESIDENTE:
Pongo in votazione l'art. 94
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 95:
Art. 95
(Replica dell'interrogante)
1. Le dichiarazioni o risposte su ciascuna interrogazione
possono dar luogo a replica dell'interrogante, il quale può
dichiarare se sia stato o no risposto adeguatamente alla sua
domanda. Il tempo concesso all'interrogante per siffatte
dichiarazioni non può eccedere i cinque minuti.
PRESIDENTE:
Pongo in votazione l'art. 95
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 96:
Art. 96
(Interrogazioni con risposta scritta)
1.
Nel presentare una interrogazione, i Consiglieri
possono chiedere di avere risposta scritta. In questo caso, il
Presidente della Giunta o gli Assessori danno risposta scritta
entro trenta giorni. Dell'avvenuta risposta è data informazione
all'Assemblea che ne prende atto senza discussione.
2.
Copia della risposta è trasmessa a tutti i
Capigruppo.
3.
Se la Giunta non fa pervenire la risposta nel
termine sopra previsto, il Presidente del Consiglio pone senza
altro l'interrogazione all'ordine del giorno della prima adunanza
successiva a tale termine; in tal caso l'interrogazione può essere
svolta oralmente.
PRESIDENTE:
Pongo in votazione l'art. 96:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 97:
CAPO II
DELLE INTERPELLANZE
Art. 97
(Definizione dell'interpellanza)
1. L'interpellanza consiste nella domanda fatta alla Giunta
circa i motivi o gli intendimenti della sua condotta su determinate
questioni.
PRESIDENTE:
Pongo in votazione l'art. 97:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 98:
Art. 98
(Presentazione delle interpellanze)
1.
I Consiglieri che intendono rivolgere interpellanze
ne fanno domanda scritta al Presidente del Consiglio.
2.
Le interpellanze sono depositate o fatte pervenire
alla Presidenza del Consiglio e iscritte all'ordine del giorno
delle adunanze secondo le modalità previste per le
interrogazioni.
PRESIDENTE:
Pongo in votazione l'art. 98:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 99:
Art. 99
(Limitazione del numero delle interpellanze)
1. Non possono essere iscritte all'ordine del giorno di ogni
singola adunanza più di tre interpellanze per ogni Consigliere,
siano esse sottoscritte singolarmente o congiuntamente.
2. L'iscrizione all'ordine del giorno delle interpellanze
presentate da ogni Consigliere è fatta sulla base del loro ordine
cronologico di ricevimento da parte dei Servizi della Presidenza
del Consiglio.
3. Nei limiti di cui al primo comma del presente articolo è però
data ai Consiglieri facoltà di scelta delle interpellanze.
PRESIDENTE:
Pongo in votazione l'art. 99:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 100:
Art. 100
(Svolgimento delle interpellanze)
1. Le interpellanze sono iscritte allo ordine del giorno delle
adunanze, subito dopo le interrogazioni.
2. L'interpellante può illustrare l'interpellanza stessa. Il
tempo concessogli a tale scopo non può eccedere i dieci minuti.
3. Dopo le spiegazioni date dal Presidente della Giunta e dagli
Assessori, l'interpellante può dichiarare le ragioni per le quali
egli sia o no soddisfatto.
4. Il tempo concesso all'interpellante per tali dichiarazioni
non può eccedere i dieci minuti.
5. Qualora l'interpellante o gli interpellanti non si trovino
presenti in aula nel momento in cui viene annunciata la loro
interpellanza, questa si considera ritirata.
6. Nel caso di interpellanza sottoscritta da più Consiglieri, se
alcuni sono assenti, i presenti possono richiedere il rinvio ad
altra seduta.
PRESIDENTE:
Pongo in votazione l'art. 100:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 101:
CAPO III
DELLE MOZIONI
Art. 101
(Definizione della mozione)
1. La mozione consiste in un atto inteso a promuovere una
deliberazione da parte del Consiglio.
PRESIDENTE:
Pongo in votazione l'art. 101:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 102:
Art. 102
(Presentazione delle mozioni)
1.
Ogni Consigliere può presentare mozioni secondo le
modalità previste per le interrogazioni e le interpellanze, salvo
il caso di cui all'articolo 106. Le stesse modalità sono osservate
per le iscrizioni delle mozioni all'ordine del giorno delle
adunanze.
2.
Le mozioni che comportano, direttamente o
indirettamente, aumento di spese o diminuzione di entrate al
bilancio regionale sono trasmesse, appena presentate, all'Assessore
alle Finanze per il parere di sua competenza in relazione agli
eventuali conseguenti provvedimenti di carattere finanziario da
adottare ai fini della legittimità del provvedimento
proposto.
PRESIDENTE:
Pongo in votazione l'art. 102:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 103:
Art. 103
(Limitazione del numero delle mozioni)
1.
Non possono essere iscritte all'ordine del giorno
di ogni singola adunanza più di tre mozioni per ogni Consigliere,
siano esse sottoscritte singolarmente oppure
congiuntamente.
2.
L'iscrizione all'ordine del giorno delle mozioni
presentate da ogni Consigliere è fatta sulla base del loro ordine
cronologico di ricevimento da parte dei Servizi della Presidenza
del Consiglio.
3.
Nei limiti di cui al primo comma del presente
articolo è però data ai Consiglieri facoltà di scelta delle
mozioni.
PRESIDENTE:
Pongo in votazione l'art. 103:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 104:
Art. 104
(Svolgimento delle mozioni)
1.
Le mozioni sono iscritte all'ordine del giorno
delle adunanze dopo gli oggetti proposti dalla Giunta e gli atti di
iniziativa legislativa.
2.
Dopo tre rinvii le mozioni hanno la precedenza
nell'ordine del giorno.
3.
La discussione, che inizia con l'illustrazione di
uno dei proponenti, è disciplinata dalle norme di cui al precedente
Titolo VI, Capo III, in quanto applicabili.
4.
Le risoluzioni presentate in riferimento alla
materia oggetto delle mozioni sono messe ai voti dopo la votazione
delle mozioni.
PRESIDENTE:
Pongo in votazione l'art. 104:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 105:
Art. 105
(Presentazione di emendamenti)
1.
Su ciascuna mozione possono essere presentati
emendamenti, secondo le norme di cui all'articolo 66.
2.
Quando gli emendamenti siano sostitutivi o
soppressivi di uno o più punti della parte dispositiva della
mozione e se i presentatori della mozione lo richiedono, si pone in
votazione il mantenimento del testo.
PRESIDENTE
: Pongo in votazione l'art. 105:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 106:
Art. 106
(Mozioni di fiducia e di sfiducia alla Giunta)
1.
Le mozioni di fiducia e di sfiducia alla Giunta
devono essere motivate e sottoscritte da almeno sette
Consiglieri.
2.
Le mozioni di fiducia e di sfiducia sono votate per
appello nominale ovvero, su richiesta di almeno sette Consiglieri,
a scrutinio segreto.
3.
Per le mozioni di fiducia e di sfiducia non sono
ammesse procedure di urgenza.
PRESIDENTE
: Pongo in votazione l'art. 106
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 107:
Art. 107
(Ritiro delle mozioni)
1. Le mozioni, dopo la loro lettura all'adunanza consiliare,
possono essere ritirate dai proponenti. Non possono essere ritirate
se dieci o più Consiglieri vi si oppongono.
PRESIDENTE
: Pongo in votazione l'art. 107
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 108:
Art. 108
(Svolgimento contemporaneo)
1. Se non vi sono opposizioni, le interrogazioni, le
interpellanze e le mozioni relative a fatti o ad argomenti identici
o strettamente connessi possono essere raggruppate e trattate
contemporaneamente.
2. Qualora una o più mozioni, interpellanze e interrogazioni
formino oggetto di un'unica discussione ai sensi del presente
articolo, le mozioni hanno la precedenza e gli interpellanti sono
iscritti a parlare subito dopo i proponenti di ciascuna mozione.
Gli interroganti che non abbiano partecipato alla discussione
possono prendere la parola, per la replica, nei limiti di cui
all'articolo 95, subito dopo il rappresentante della Giunta.
3. Nel caso che più mozioni siano discusse congiuntamente, le
medesime sono poste in votazione secondo l'ordine di
presentazione.
PRESIDENTE
: Pongo in votazione l'art. 108:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 109:
Art. 109
(Ammissibilità delle interrogazioni, interpellanze e
mozioni)
1. Le interrogazioni, le interpellanze e le mozioni sono
presentate al Presidente del Consiglio che ne accerta la
corrispondenza del contenuto a quanto previsto dagli articoli 91,
97 e 101.
2. Non sono ammesse interrogazioni, interpellanze e mozioni
formulate con frasi ingiuriose o sconvenienti. Non sono parimenti
ammesse interrogazioni e interpellanze che riguardino materie
estranee alla competenza degli organi regionali.
3. Nel caso di formulazioni con frasi ingiuriose o sconvenienti,
giudica inappellabilmente il Presidente, sentito l'Ufficio di
Presidenza.
4. Nel caso di materia ritenuta estranea alla competenza degli
organi regionali viene data lettura dell'interrogazione o
dell'interpellanza al Consiglio, il quale decide senza discussione,
per alzata di mano, sulla ammissibilità.
PRESIDENTE:
Pongo in votazione l'art. 109:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 110:
Art. 110
(Disposizioni comuni)
1. La discussione delle interrogazioni, delle interpellanze e
delle mozioni deve essere fatta distintamente dalla discussione di
ogni altro argomento.
PRESIDENTE:
Pongo in votazione l'art. 110:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 111:
TITOLO VIII
TERMINE DELLA LEGISLATURA
Art. 111
(Effetti della fine legislatura)
1.
I progetti di legge, esclusi quelli di iniziativa
popolare, le proposte di regolamento, le proposte di atti
amministrativi, le mozioni, gli ordini del giorno, le risoluzioni,
le interpellanze e le interrogazioni non esaminati e non trattati
dal Consiglio decadono allo scadere della legislatura.
2.
Le leggi approvate dal Consiglio ed eventualmente
rinviate a nuovo esame dal rappresentante del Ministero
dell'Interno, ai sensi del quarto comma dell'articolo 31 dello
Statuto Speciale, non decadono allo scadere della legislatura e,
all'inizio della nuova, sono riassegnate alle Commissioni
consiliari competenti per la procedura di cui all'articolo
70.
PRESIDENTE:
Pongo in votazione l'art. 111:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 112:
Art. 112
(Termine della legislatura)
1. Ferma restando la proroga dei poteri del Consiglio
stabilita dall'articolo 4 della legge costituzionale 23 febbraio
1972, n. 1, l'attività ordinaria del Consiglio è sospesa dalla data
del decreto di indizione delle elezioni.
PRESIDENTE
: Pongo in votazione l'art. 112:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 113:
Art. 113
(Archivio della Presidenza del Consiglio)
1. Debbono essere conservati nell'Archivio del Consiglio
regionale:
a) gli originali dei verbali ed i resoconti delle sedute
consiliari;
b) il registro cronologico dei progetti di legge e dei
regolamenti regionali;
c) atti e la corrispondenza della Presidenza e degli organi
interni del Consiglio regionale ed i relativi registri di
protocollo, fatta eccezione per quelli riservati.
PRESIDENTE
: Pongo in votazione l'art. 113
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 114:
Art. 114
(Visione e rilascio di atti)
1. Coloro che vi abbiano interesse per motivi di lavoro o di
studio possono, con l'autorizzazione del Presidente del Consiglio,
prendere visione e copia degli atti del Consiglio, sui quali
vertono le discussioni in seduta pubblica.
PRESIDENTE
: Pongo in votazione l'art. 114
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 115:
Art. 115
(Nomina dei Revisori del Conto)
1. Per la nomina dei tre membri del Collegio dei revisori per
ciascun rendiconto generale annuale della Regione, si procede a
scrutinio segreto con votazione su unica scheda per i tre revisori.
Ciascun Consigliere può designare un solo Consigliere: risulteranno
eletti i tre Consiglieri che avranno conseguito il maggior numero
di voti.
2.
Il numero minimo di voti prescritto per ciascun
revisore è di tre.
3. I revisori sono designati fra i Consiglieri regionali che non
abbiano fatto parte della Giunta regionale nell'anno finanziario
per il quale sono nominati e che non siano congiunti o affini fino
al quarto grado civile con il Tesoriere regionale e con i membri
della Giunta regionale che ebbero parte nella gestione cui il conto
si riferisce.
PRESIDENTE:
Pongo in votazione l'art. 115:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE:
Do lettura dell'art. 116:
Art. 116
(Informazione dei Consiglieri)
1. Fatto salvo il segreto d'ufficio e senza interferire con la
regolarità dei servizi, i Consiglieri che intendono ottenere
notizie e informazioni utili all'esercizio del loro mandato possono
rivolgersi direttamente ai Dirigenti dei servizi
dell'Amministrazione regionale. Le notizie e le informazioni sono
date verbalmente.
2. Se i Consiglieri intendono ottenere risposte scritte devono
farne domanda scritta all'Ufficio di Presidenza che decide in
merito.
3. Con uguale modalità i Consiglieri possono chiedere copia di
atti e documenti.
PRESIDENTE:
Pongo in votazione l'art. 116:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 117:
Art. 117
(Della Cassa di Previdenza)
1. È istituita la Cassa di Previdenza per i Consiglieri
regionali alla quale sono iscritti d'ufficio i membri del
Consiglio.
2. La Cassa è alimentata dalle quote mensili poste a carico dei
singoli Consiglieri regionali e da eventuali contributi a carico
della Regione.
3. L'importo degli eventuali contributi a carico della Regione è
determinato dall'Ufficio di Presidenza del Consiglio, su proposta
del Comitato amministrativo della Cassa, per l'iscrizione nel
bilancio della Regione dei relativi stanziamenti di fondi.
4.
La Cassa è amministrata da un Comitato
Amministrativo costituito dall'Ufficio di Presidenza del Consiglio
integrato dai Capigruppo consiliari da loro delegati e da un
rappresentante degli ex Consiglieri regionali.
5.
Il funzionamento della Cassa è disciplinato da un
apposito Regolamento.
6. Il Regolamento della Cassa e le successive eventuali
modificazioni sono approvati dall'Assemblea dei Consiglieri
regionali in carica, integrata da un rappresentante degli ex
Consiglieri regionali.
PRESIDENTE
: Pongo in votazione l'art. 117:
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 118:
Art. 118
(Modificazioni al Regolamento interno)
1. Le modificazioni al Regolamento interno sono adottate a
maggioranza assoluta dei componenti il Consiglio.
PRESIDENTE
: Pongo in votazione l'art. 118.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Poiché siamo in una Regione bilingue, mi
sembra giusto che approviamo sia il testo in lingua italiana che il
testo in lingua francese.
Ha chiesto di parlare il Consigliere Sandri, ne ha facoltà.
SANDRI (N.S.):
Volevo chiedere se era possibile, con la
stessa attenzione con cui è stato fatto il testo italiano,
specificare meglio la parte deliberativa dell'art. 18; il testo in
francese recita: "Les délibérations de la Conférence des Chefs de
Groupe sont prises à a majorité absolute des membres composants le
Conseil", mi sembra che non sia esattamente come in italiano, cioè
"sono assunte a maggioranza assoluta in rapporto al numero dei
componenti il Consiglio". Chiedo il parere del Presidente del
Consiglio.
PRESIDENTE
: Questo era già inteso, non è stato ancora
messo a posto il testo francese, ma verrà fatto d'ufficio.
PRESIDENTE
: Pongo in votazione il testo in lingua
francese:
TESTO FRANCESE (.... omissis ....)
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Pongo in votazione la tabella allegata, nel
testo sia italiano sia francese:
TABELLA EX ART. 19 (.... Omissis ....)
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Pongo in votazione il Regolamento nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 33
Votanti 33
Favorevoli 29
Contrari 4
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK