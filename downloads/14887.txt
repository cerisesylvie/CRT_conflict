Consiglio Regionale della Valle d'Aosta - Oggetto del Consiglio n. 1352 del 24 maggio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 1352 del 24 maggio 1995 - Resoconto
SEDUTA ANTIMERIDIANA DEL 24 MAGGIO 1995
OGGETTO N. 1352/X Proposta di regolamento: "Modalità di
funzionamento della conferenza dei Sindaci e della Giunta esecutiva
dalla Conferenza dei Sindaci, in applicazione dell'articolo 21,
comma 13, della legge regionale 8 giugno 1994, n. 24
(Trasformazione in Azienda regionale dell'Unità sanitaria locale
della Valle d'Aosta: organi di gestione)".
Capo I Disposizioni generali
Articolo 1 (Oggetto)
1. Il presente regolamento disciplina le modalità di
funzionamento della Conferenza dei Sindaci, integrando le
previsioni dell'articolo 21 della legge regionale 8 giugno 1994, n.
24 (Trasformazione in Azienda regionale dell'Unità sanitaria locale
della Valle d'Aosta: organi di gestione) e della sua Giunta
esecutiva.
Capo II Modalità di funzionamento della Conferenza dei
Sindaci
Articolo 2 (Segretario)
1. Il presidente nomina, in seno alla Conferenza dei Sindaci, un
segretario il cui compito è quello di redigere i processi verbali
delle riunioni.
Articolo 3 (Convocazione)
1. Nella convocazione della Conferenza dei Sindaci, da
effettuarsi in forma scritta almeno cinque giorni prima della data
fissata per la seduta, è indicato l'ordine del giorno.
Articolo 4 (Votazioni)
1. Per la validità delle sedute della Conferenza dei Sindaci, è
necessaria la maggioranza assoluta dei componenti, salvo il caso
della seduta convocata dall'Assessore regionale alla sanità ed
assistenza sociale per le elezioni e designazioni di cui
all'articolo 21 della legge regionale 24/1994. In tale ultimo caso,
ove non si raggiunga la maggioranza prevista nelle prime due
riunioni, a partire dalla terza è sufficiente la presenza di un
terzo dei componenti.
2. La Conferenza dei Sindaci si esprime a maggioranza dei
presenti. In caso di parità di voti prevale il voto del presidente
o, in sua assenza, del vice presidente.
Articolo 5 (Partecipazione esterna)
1. Il presidente dalla Conferenza dei Sindaci, o chi ne fa le
veci, oltre al Direttore generale dell'Unità sanitaria locale
(USL), la cui partecipazione è regolata dall'articolo 21, comma 10,
della legge regionale 24/1994, può invitare a partecipare alle
riunioni della Conferenza, senza diritto di voto, altri operatori
dell'USL in relazione alle specifiche questioni da trattare.
Capo III Modalità di funzionamento della Giunta esecutiva della
Conferenza dei Sindaci
Articolo 6 (Presidente)
1. La Giunta esecutiva della Conferenza dei Sindaci è presieduta
da un presidente eletto, nel proprio seno, a maggioranza assoluta
dei presenti.
2. La prima riunione della Giunta esecutiva è convocata dal
Direttore generale dell'USL.
Articolo 7 (Vice presidente)
1. La Giunta esecutiva elegge, con le stesse modalità previste
per l'elezione del presidente, un vice presidente destinato a
sostituire il presidente in caso di assenza o impedimento o
temporanea vacanza della carica.
2. In caso di contemporanea assenza dalle riunioni del
presidente e del vice presidente, le funzioni di presidente sono
svolte dal più anziano d'età fra i presenti.
Articolo 8 (Segretario)
1. Nella prima riunione valida della Giunta esecutiva, il
presidente nomina, in seno al collegio, un segretario il cui
compito è quello di redigere i processi verbali delle riunioni.
2. In caso di assenza del segretario, le sue funzioni sono
svolte dal più giovane di età fra i presenti.
Articolo 9 (Convocazione)
1. La convocazione della Giunta esecutiva è effettuata dal
presidente o dal vice presidente.
2. Nella convocazione, da effettuarsi in forma scritta almeno
cinque giorni prima della data fissata per la seduta, è indicato
l'ordine del giorno.
3. In casi eccezionali di gravità ed urgenza, è ammessa la
convocazione telefonica da effettuarsi, comunque, almeno nel giorno
antecedente a quello fissato per la riunione.
Articolo 10 (Riunioni)
1. La Giunta esecutiva si riunisce per l'esame delle competenze
attribuitele dall'articolo 22, comma 4, della legge regionale
24/1994.
2 La Giunta esecutiva si riunisce altresì su richiesta
dell'Assessore regionale alla sanità ed assistenza sociale, del
Direttore generale dell'USL o di almeno tre componenti della
stessa.
Articolo 11 (Votazioni)
1. Per la validità delle sedute della Giunta esecutiva è
necessaria la maggioranza assoluta dei componenti.
2. La Giunta esecutiva si esprime a maggioranza dei presenti. In
caso di parità prevale il voto del presidente o, in sua assenza,
del vice presidente.
Presidente La parola al Consigliere Perrin Giuseppe Cesare.
Perrin G.C. (UV) La loi régionale n° 24 du 8 juin 1994, portant:
"Transformation de l'unité sanitaire locale de la Vallée d'Aoste en
agence régionale", aux 13ème alinéa de l'article 21 prévoit que
dans les 60 jours qui suivent l'entrée en vigueur de la loi même,
le Gouvernement, ayant entendu l'Association nationale des communes
d'Italie, doit adopter un règlement régional spécial qui doit être
soumis au Conseil régional. Ce règlement doit fixer les modalités
de fonctionnement de la conférence des syndics et de son comité
exécutif.
Il s'agit de voter le règlement qui n'a pas besoin
d'illustration puisqu'il s'agit d'un règlement extrêmement
technique qui prévoit les modalités de fonctionnement de la
conférence, la nomination du secrétaire, la convocation pour les
votations, la possibilité pour des participations extérieures, les
modalités de fonctionnement de la junte exécutive, là-aussi
nomination du président, du vice-président, du secrétaire, les
modalités pour les convocations et cetera. Nous demandons de voter
le règlement d'après le texte qui a été adopté par la 1ère
commission et voté aussi en 5ème commission, texte qui est ressorti
d'après discussions et a été fourni par le bureau législatif de la
Présidence du Conseil.
Presidente Passiamo alla votazione dell'articolo 1.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 2.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 3.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 4.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 5.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 6.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 7.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 8.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 9.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 10.
Presenti, votanti e favorevoli : 28
Il Consiglio approva.
Presidente Passiamo alla votazione dell'articolo 11.
Presenti, votanti e favorevoli : 28
Il Consiglio approva.
Presidente Passiamo alla votazione del regolamento nel suo
complesso.
Presenti, votanti e favorevoli : 27
Il Consiglio approva all'unanimità.
Si dà atto che dalle ore 11,39 presiede il Presidente
Stévenin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK