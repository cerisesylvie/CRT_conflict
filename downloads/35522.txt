Consiglio Regionale della Valle d'Aosta - Oggetto del Consiglio n. 37 del 24 luglio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 37 del 24 luglio 2013 - Resoconto
OGGETTO N. 37/XIV - Interrogazione: "Incremento delle risorse
finanziarie a favore delle fasce di popolazione meno
abbienti".
Président
- La parole à l'Assesseur Fosson.
Fosson (UV)
- Merci Président.
Rispondo volentieri a quest'interrogazione, che parte da una
constatazione che condividiamo tutti, cioè la povertà aumenta,
questo è evidente, anche in Valle d'Aosta. Dai nostri vari punti di
osservazione lo possiamo verificare tranquillamente, lei parlava di
luoghi di volontariato: il Banco alimentare che si occupa di questo
è passato negli ultimi anni da 800 persone assistite a 1.200-1.300.
Sarebbe anche bello vedere l'indagine su questo e non solo
sull'aspetto degli extracomunitari, e altro. La premessa quindi è
condivisibile, anche se, mi permetta, condividendo con lei anche un
senso di grande responsabilità, di fronte ad una situazione così,
noi siamo in una situazione in cui dobbiamo comunque cercare di
fare qualche cosa. Il Ministro Giovanardi, che nella precedente
legislatura era il responsabile della famiglia, aveva previsto
addirittura di tassare di più le famiglie dei single, perché
obiettivamente le più esposte a questo problema di povertà sono le
famiglie numerose, come dice giustamente lei. Ecco, questa è la
prima osservazione, cioè dove reperiamo questi fondi? Questo
dobbiamo chiedercelo per non essere teorici o astratti, perché il
problema è proprio lì.
Seconda osservazione che volevo fare: in questi cinque anni è
stato fatto tantissimo, ecco, io è cinque anni che non sono qui,
però, leggendo l'ammontare degli interventi in campo sociale,
questo sicuramente anche grazie al suo impegno, le provvidenze per
le fasce più deboli sono cresciute, oltre che ad essere state
mantenute, quindi già siamo in una situazione di un welfare
particolare, specifico, rivolto dai nidi agli anziani. Si
aggiungono anche gli interventi per i redditi più bassi con i
contributi sul riscaldamento. Ecco, se mi chiede un parere sul
reddito minimo di cittadinanza, è vero che in tutta Europa c'è e
noi non l'abbiamo, però è anche vero che nel resto dell'Europa non
c'è un welfare tipo quello valdostano, e il reddito di cittadinanza
minimo è una decisione forse sovraregionale, nel senso che non è
una cosa che può fare solo la Regione, vuoi per i fondi, vuoi anche
perché gli esperti dicono in questa nostra situazione che il
reddito di cittadinanza qualche volta potrebbe dare delle
cronicizzazioni al problema. Il discorso comunque però è dove
reperire i fondi.
Oltre ad assicurare un'attenzione in questo senso, io penso che
un impegno dovrà essere sicuramente quello di non ridurre il nostro
welfare e lavorare invece per trovare altre occasioni per ridurre
gli sprechi. Ricordo che in Valle non c'è solo il minimo vitale, ma
anche il prestito d'onore, eccetera, tutte cose istituite in questi
ultimi anni, cioè per mantenere tutto quello che già c'è, che è
importante. È un po' come quando il Manzoni descriveva la peste,
che era pieno di poveri per strada, bisognerà farci e darci delle
priorità, ecco, per me sono sicuramente la famiglia: la famiglia
monoparentale, che, da una ricerca che avevamo fatto, è quella
sicuramente più esposta, come anche la famiglia numerosa, e su
questo si ricorda che siamo stati tra i primi ad applicare l'ISEE,
che comunque è uno strumento di redistribuzione delle risorse a
seconda anche della situazione familiare, del disabile, delle
proprietà. Adesso siamo nella fase di revisione dell'ISEE, è
descritto bene sul programma di legislatura, e questa può essere
un'altra occasione per confrontarci, per identificare proprio
nell'ambito dei poveri dove indirizzare le nostre priorità.
Io ho risposto così, forse in un modo un po' generico,
soprattutto garantendo un impegno, un impegno che si può poi
trasferire anche in discussione in V Commissione, però con un
grande senso di concretezza, se è vero questo, tutti insieme
dobbiamo trovare dei nuovi finanziamenti, è su questo che si gioca
la partita. Grazie.
Presidente
- Grazie. La parola alla collega Fontana.
Fontana (PD-SIN.VDA)
- Ringrazio l'Assessore per
l'impegno che si prenderà nel prossimo futuro per risolvere questa
problematica. Penso di essere una persona insieme al mio
gruppo...non abbiamo mai detto che le cose non funzionano, abbiamo
lavorato insieme a questa maggioranza per tutte le iniziative che
sono state fatte. La mia osservazione è un'altra: che in questi
cinque anni la situazione si è aggravata. Tutto quello che è stato
fatto, secondo il mio punto di vista, non basta per dare risposte a
queste nuove povertà. Se andiamo a vedere, l'ultimo rapporto ISTAT
sulla povertà in Italia registra 9,5 milioni di persone in
condizioni di povertà relativa, il 15,8 percento, e 4,8 milioni di
povertà assoluta, l'8 percento della popolazione, un nuovo record
negativo dopo il 2005...situazione drammatica. A questi dati,
secondo noi, bisogna aggiungere il forte aumento del numero dei
cittadini che ogni giorno si avvicinano alla soglia di povertà.
Anche la nostra Valle d'Aosta non è immune da questo fenomeno,
dramma che sempre più spesso anche le associazioni caritatevoli e
di mutuo soccorso attive sul territorio rilevano; diversi sono
stati gli appelli del Vescovo di Aosta, Monsignor Lovignana, alla
politica valdostana di intervenire e di dare risposte concrete per
arginare questo fenomeno sulla povertà.
Il Partito Democratico già nella legislatura precedente, con
diverse iniziative, ha chiesto di rivedere le risorse e di
attivarsi per istituire un reddito di cittadinanza. Non è nostra
intenzione fare assistenzialismo, penso che sia arrivato il momento
di ragionare su questa proposta con tutti gli organi competenti. Il
reddito di cittadinanza deve essere un diritto inalienabile
dell'essere umano al pari del diritto al lavoro. Negli Stati membri
dell'Unione europea esistono varie forme di reddito minimo
garantito al cittadino, se è fattibile in Belgio, in Lussemburgo,
in Austria, in Norvegia, in Germania, in Gran Bretagna, in Francia,
in Italia, malgrado alcune proposte in tal senso, non vi è alcuna
legge che regoli il reddito di cittadinanza. Secondo il mio punto
di vista, è arrivato il momento di legiferare una legge che vada in
questa direzione proprio per il momento che stiamo attraversando.
Da parte nostra ci sarà tutta la buona volontà di lavorare in tal
senso, logicamente il problema sono le risorse, ma abbiamo un
bilancio che può dare ancora delle risposte, si lasciano indietro
tante altre cose che non sono urgenti ed affrontiamo questa, che è
un'emergenza di sopravvivenza dei cittadini per far riavere quella
dignità che in questi momenti i cittadini hanno perso. Grazie.
Presidente
- Grazie collega Fontana. Punto 22 all'ordine
del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK