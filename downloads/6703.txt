Consiglio Regionale della Valle d'Aosta - Oggetto del Consiglio n. 1186 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1186 del 14 marzo 1985 - Resoconto
OGGETTO N. 1186/VIII - SITUAZIONE DELLA MAXEL S.P.A. CON
RIFERIMENTO ALLA STIPULAZIONE DI ACCORDI CON SOCIETA' ESTERE.
(Interpellanza).
PRESIDENTE
: Do lettura dell'interpellanza presentata dai
Consiglieri Millet e Mafrica:
INTERPELLANZA
CONSIDERATO che con deliberazione di Giunta n. 1343 del 22
febbraio 1985 si dà incarico alla FINAOSTA di sottoscrivere
ulteriori ingenti finanziamenti a favore della Maxel S.p.A. (525
milioni di sottoscrizione azionaria, 350 milioni per acquisto di
macchinari, 1 miliardo per scorte e liquidità);
VERIFICATO che da parte dei finanziamenti predetti è
condizionata l'acquisizione da parte della società di nuovi
contratti esteri;
i sottoscritti Consiglieri regionali
INTERPELLANO
l'Assessore regionale competente per conoscere:
1) quali sono i contenuti dell'accordo raggiunto con la LOOK
S.p.A. per la commercializzazione di sci Maxel;
2) a che punto si trovano le trattative tra Maxel ed Honda
giapponese per la produzione presso l'azienda valdostana di caschi
da motociclista;
3) quali effetti economici, gestionali ed occupazionali avranno
sul futuro della Maxel i predetti accordi.
PRESIDENTE
: Ha chiesto di illustrare l'interpellanza il
Consigliere Millet, ne ha facoltà.
MILLET - (P.C.I.):
Nella delibera del 22.2.1985, n. 1343,
si legge che è stato deliberato un impegno, dell'Amministrazione
regionale attraverso la Finaosta, per un importo di 1 miliardo 875
milioni su un piano finanziario della Maxel di 2 miliardi 850
milioni. E' una cifra non indifferente e dal momento che questa si
basa su due accordi, di cui uno già stipulato, quindi lo scopo di
questa interpellanza è quello di chiedere quali sono i contenuti di
questo accordo con la LOOK, in quanto questa si impegna a garantire
lo smercio di circa 25 mila paia di sci, nonché la riorganizzazione
del settore delle vendite in Italia.
Vorremmo sapere quali sono i termini di questo accordo e nel
momento in cui questa garanzia venga a mancare (se ad esempio non
si riescono a vendere 25 mila paia di sci all'estero) cosa
succederà, che responsabilità avrà questa società, oppure se si
tratta solo di un impegno generico, dal momento che la Regione
concede in locazione finanziaria per 350 milioni e sottoscrive un
aumento di capitale al 35% di 525 milioni.
Per quanto riguarda invece l'accordo che è in corso di
approvazione, con cui si dà un impegno generico, in attesa di una
ulteriore decisione, per 1 miliardo quale finanziamento per la
commercializzazione del nuovo prodotto (i caschi per motociclisti
con l'Honda) vorremmo sapere i termini di questo accordo e a cosa
può portare, perché anche noi siamo d'accordo che è necessario
superare questo tipo di produzione che è legato solo allo sport
invernale, però sarebbe anche bene avere qualche ragguaglio in
più.
Come terza domanda, di fronte a questo accordo con la LOOK e con
l'Honda, anzitutto vorremmo sapere se c'è già stato questo accordo
o se è ancora in corso di perfezionamento, e poi cosa si prevede,
cioè un aumento di occupazione, il mantenimento dell'attuale
occupazione, oppure una diminuzione della cassa integrazione che è
ormai ricorrente ogni anno, e dal punto di vista del bilancio
finanziario quali effetti economici si prevedono sulla gestione
della Maxel, a cui situazione, come tutti sappiamo, purtroppo è
abbastanza pesante.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
Rispondo alle tre domande. Con la LOOK
è già stato raggiunto un primo accordo che concerne la
commercializzazione per l'anno in corso di 24 mia paia di sci che
saranno marcati LOOK, oltre ad altri 10 mila paia che saranno
marcati Maxel, da immettere sul mercato francese. Il tutto dovrebbe
permettere per il 1985 una produzione in più di circa 35 mila paia
di sci.
Per quanto riguarda le trattative con la Honda, queste sono
ancora in corso e richiederanno tempi più lunghi; comunque c'è una
richiesta di offerta per un certo quantitativo di questi
caschi.
Per la terza domanda, gli effetti potrebbero essere di questo
tipo: per l'anno in corso un aumento importante nella produzione
degli sci e il superamento del ricorso alla cassa integrazione. Le
operazioni nel complesso tendono a riequilibrare il risultato
economico dell'azienda, ma non ad aumentare l'occupazione impiegata
per a lavorazione dello sci. Quindi l'operazione complessiva è di
superare la cassa integrazione ed il consolidamento dell'attuale
volume occupazionale.
PRESIDENTE
: Ha chiesto di parlare il Consigliere Millet,
ne ha facoltà.
MILLET - (P.C.I.):
Lo scopo dell'interpellanza era di
portare in Consiglio questa deliberazione di Giunta. La risposta
non mi trova molto soddisfatto, perché l'Assessore evidentemente
non può dare delle garanzie di fronte ad un impegno finanziario
della Regione non indifferente. Si può solo sperare che stavolta
gli accordi possano andare a buon fine, perché purtroppo, forse non
per colpa dell'Assessore o della Giunta, da qualche tempo a questa
parte non va molto bene in termini di occupazione. Saremo attenti
di fronte a questo problema perché 100 posti di lavoro non sono
indifferenti, però vogliamo sottolineare che gli ingenti
finanziamenti, come in questo caso, non sempre risolvono la
situazione e a volte pongono dei problemi più in generale.
Avremmo voluto sapere qualcosa di più su questo accordo, cioè
qual è la responsabilità della LOOK, ma da questo punto di vista
non ci è stata data risposta; forse l'Assessore non è in grado di
dare queste risposte e noi abbiamo la preoccupazione che ci sia un
intervento che non risolverà poi in concreto il problema della
Maxel.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK