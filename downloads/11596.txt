Consiglio Regionale della Valle d'Aosta - Oggetto del Consiglio n. 4145 del 27 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4145 del 27 gennaio 1993 - Resoconto
OGGETTO N. 4145/IX Acquisto di immobili siti nei comuni di
Arvier, Aymavilles, Charvensod, Gressan, Rhêmes-Saint-Georges,
Sarre, Valpelline, Valsavarenche e Villeneuve di proprietà della
società Ilva Gestioni Patrimoniali s.r.l.. Approvazione ed impegno
di spesa. Delega alla Giunta.
Presidente
Do lettura del testo della
delibera:
Deliberazione Il Consiglio regionale
Premesso che:
L'Amministrazione regionale ha acquisito dalla Società "ILVA
S.p.a.", successore della "Deltacogne S.p.A." (già Nuova S.I.A.S. -
Deltasider Nazionale Cogne), con atto in data 3l dicembre l990,
immobili vari siti nei comuni di Aosta, Aymavilles, Gressan,
Introd, Morgex, Ollomont, Saint-Pierre, Valpelline e Villeneuve, da
destinare, parte, ad attività istituzionali della Regione stessa e,
parte, al patrimonio dei comuni interessati.
La Società "ILVA S.p.a." ha provveduto, nel contempo, a
trasferire alla consociata "ILVA Gestioni Patrimoniali S.r.l." con
sede in Genova, tutti gli immobili ubicati in Valle d'Aosta che non
costituivano oggetto della sua attività industriale e quindi non
destinati direttamente alla produ-zione.
La Società "ILVA Gestioni Patrimoniali S.r.l.", a seguito di
trattative in-tercorse, ha manifestato l'intenzione di alienare
alla Regione altri immo-bili ubicati in vari comuni, che non
avevano formato oggetto del precedente atto di compravendita,
costituenti un unico "blocco", formato da terreni e fabbricati.
Le Amministrazioni comunali interessate hanno manifestato
all'Amministrazione regionale il loro interesse in merito
all'offerta formulata dalla Società suddetta.
Il Comune di Rhêmes-Saint-Georges ha comunicato che le aree
ubicate nel loro territorio potrebbero essere destinate alla
realizzazione di alcune strutture al fine di rivitalizzare l'intero
paese; in particolare i terreni siti in località Solomon, adiacenti
alla strada regionale, si presterebbero, con una modesta spesa,
alla esecuzione di un'area attrezzata per pic-nic di cui il Comune
è carente.
Il Comune di Villeneuve ritiene di particolare importanza il
fabbricato denominato "Palazzo Cogne", ubicato nel Capoluogo, che
per la sua posizione baricentrica rispetto al nucleo urbano e per
la sua consistente volumetria consentirebbe di localizzarvi alcuni
servizi pubblici di cui l'amministrazione comunale ha necessità
quali una biblioteca, un centro diurno per anziani e alcuni spazi
da assegnare ad associazioni locali che operano nei settori
culturali e assistenziali.
Lo stesso Comune di Villeneuve ha comunicato che la struttura
adiacente il palazzo Cogne potrebbe essere destinata ad autorimessa
ed officina per automezzi comunali.
Il Comune di Valpelline ha evidenziato che le proprietà offerte
in quel Comune sono ubicate in posizione centrale e, se messe a
disposizione dell'Amministrazione comunale, potrebbero permettere
la realizzazione di infrastrutture di pubblica utilità, evidenziate
nel Piano Regolatore e il fabbricato, ubicato nella frazione La
Fabbrica, adeguatamente ristrutturato, potrebbe essere destinato ad
edilizia residenziale sovvenzionata e soddisfare in tal modo
un'esigenza che si sta evidenziando nell'ambito del Comune.
I terreni siti in Comune di Aymavilles, adiacenti alla centrale
dell'E.N.E.L., sono attualmente dati in locazione a titolo oneroso
all'E.N.E.L. stessa, per un periodo determinato, per la posa di
materiale vario e di cantiere, al fine di consentire la
ristrutturazione della centrale.
L'Amministrazione comunale di Aymavilles è interessata in
particolare ai terreni individuati al Foglio 12 per la
realizzazione di un parcheggio e da destinare ad interventi di
recupero e valorizzazione delle peculiarità naturalistiche ed
archeologiche del comprensorio.
La stima degli immobili è stata effettuata in contraddittorio
dal Servizio Demanio e Patrimonio dell'Assessorato del Bilancio e
delle Finanze e dal geom. Bortolotti, per conto della società "ILVA
Gestioni Patrimoniali S.r.l.", in data 18 aprile 1991, cui si
rinvia per la descrizione dei terreni e dei fabbricati.
Gli immobili oggetto di acquisizione sono stati valutati
complessivamente in Lire 2.869.480.000, oltre I.V.A..
- visto il parere della II Commissione consiliare
permanente;
- con l'emendamento della II Commissione consiliare
permanente;
Delibera
1) di approvare l'acquisto per il prezzo complessivo di Lire
2.869.480.000 (duemiliardi ottocentosessantanovemilioni
quattrocentoottantamila) oltre I.V.A. pari a Lire 332.764.100
(trecentotrentaduemilionisettecento-sessantaquattromilacento) dei
seguenti immobili di proprietà della società "ILVA Gestioni
Patrimoniali S.r.l." con sede in Genova:
2) di prendere atto che le superfici delle particelle n. 144 del
F. 2, nn. 360-373-380-381 del F. 5, nn. 116-118-134-256-258-259-261
-263-264-265-266-267-268-269-270-271-272 del F. 6, nn. 26-
35-717-719-720 del F. 11 del Comune di Rhêmes-Saint-Georges sono
variate, perché occupate dalla sede della strada regionale n. 24 e
sono state pertanto, in tutto od in parte, soppresse e passate alla
Partita O - strade del F. 6, a seguito di variazione d'ufficio del
Catasto n. 10681 in data 16 marzo 1989, ma costituiscono oggetto di
trasferimento in quanto non è mai stato avviato alcun procedimento
di esproprio, né è stata pagata alcuna indennità;
3°) di approvare la spesa complessiva di Lire 3.202.244.100=
(tremiliardiduecentoduemilioni
duecentoquarantaquattromilacentolire) da imputare al Residuo
Passivo n. 35060 del Bilancio di previsione della Regione per
l'anno 1993 (fondo di Lire 4.816.299.100= impegnato con
deliberazione della Giunta regionale n. 12549 del 31 dicembre 1992)
che presenta la necessaria disponibilità;
4) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento degli immobili di cui si tratta
e, in particolare, per la designazione del Notaio rogante, per la
liquidazione delle relative spese, nonché per gli eventuali
accertamenti circa la consistenza, l'intestazione catastale e
l'esatta superficie degli immobili da acquisire.
Presidente
Pongo in votazione la delibera nel
testo emendato dalla II Commissione.
Esito della votazione:
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK