Consiglio Regionale della Valle d'Aosta - Oggetto del Consiglio n. 3659 del 7 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3659 del 7 aprile 1988 - Resoconto
OGGETTO N. 3659/VIII - "IMPEGNO PER LA SALVAGUARDIA DELLE
CARATTERISTICHE NATURALI DEL TORRENTE FER IN COMUNE DI DONNAS".
(Reiezione di mozione).
PRESIDENTE
: Do lettura della mozione in oggetto,
presentata dal Consigliere Sandri.
MOZIONE
RICORDATO
che il torrente Fer, in Comune di Donnas,
con le caratteristiche "goille" che forma nella zona di Cignas
rappresenta un grande valore naturalistico ed è, da sempre, la
splendida piscina naturale di Donnas, frequentato quotidianamente,
nei mesi estivi, da centinaia di persone;
EVIDENZIATO,
altresì che il Comune di Donnas,
per rendere meglio fruibile l'intera zona di Cignas, ha realizzato
un'area verde attrezzata;
APPRESO
che l'Amministrazione regionale ha dato
l'incarico ad un professionista di progettare dei lavori di
arginatura del citato torrente;
PREOCCUPATO
per il fatto che i progettati interventi
di arginatura possano distruggere irrimediabilmente un ambiente di
grande valore naturalistico;
APPRESO
che fra gli abitanti di Donnas è stata
promossa una petizione popolare per salvaguardare le
caratteristiche del torrente Fer;
il Consiglio regionale della Valle d'Aosta
IMPEGNA
la Giunta regionale
1)
ad assumere un categorico impegno di non toccare il
letto del torrente Fer;
2)
a sottoporre il progetto di arginatura ad una
valutazione di impatto ambientale da parte di una commissione
composta da un architetto, un ingegnere ed un geologo, designati
concordemente fra gruppi di maggioranza e di minoranza del
Consiglio regionale ed il Comune di Donnas.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Questo argomento è già stato affrontato
più volte dal Consiglio regionale, sia per iniziativa del nostro
Gruppo, sia per iniziativa del Partito Comunista Italiano.
Una zona particolarmente bella della nostra Valle rischia di
scomparire completamente a causa dei lavori di arginatura, che, pur
essendo stati più volte denunciati, non sembra che siano mai stati
interrotti.
Il torrente Fer, in una zona del Comune di Donnas, forma una
specie di piscina naturale, che, oltre che essere
paesaggisticamente molto bella, è da sempre considerata dalla
popolazione di Donnas una zona ricreativa. Che questo fatto sia
importante a livello comunale è testimoniato dalla decisione presa
dal Comune di realizzare, come ha già fatto, un'area verde
attrezzata.
L'Amministrazione regionale, come al solito, ha fatto i suoi
interventi di arginatura o, quanto meno, li ha previsti ed in parte
li ha già realizzati, andando incontro, tra l'altro, ad una serie
di difficoltà di carattere progettuale. Il progetto, in ogni modo,
c'è e, per alcune sue parti, può anche essere utile alla
regimazione delle acque, ma non sicuramente nei termini e nei modi
in cui è stato previsto dall'Amministrazione regionale.
Di ciò è cosciente tutta la popolazione di Donnas, che ha
raccolto centinaia di firme a testimonianza di una volontà popolare
chiara e netta, senza equivoci, ribadita anche da numerosi
consiglieri comunali di quel Comune. La realizzazione del progetto
è particolarmente grave perché, se proseguirà nello stesso modo,
forse danneggerà una delle zone più belle della bassa Valle. La
mozione chiede di impegnare la Giunta regionale a rivedere il
progetto di arginatura, per quanto concerne la valutazione del suo
impatto ambientale.
Oltre, però, a non fidarci dell'atteggiamento dell'Assessorato
competente e della Giunta regionale sulle arginature, noi chiediamo
che, almeno per una volta, di questa commissione tecnica faccia
parte anche un tecnico che rappresenti gli interessi della
minoranza.
Vorrei solo ricordare all'Assessore che le notizie che in questi
giorni sono al centro del dibattito politico in Germania ed in
altri Paesi del centro e Nord Europa e che hanno riempito anche le
prime pagine di vari giornali a tiratura nazionale, come la
"Frankfurter Algemeine", parlano di decine e decine di alluvioni di
grandissime dimensioni, verificatesi in quel Paese a causa delle
pavimentazioni, delle arginature e della cementificazione della
rete idrica, tant'è che si sta sviluppando un clamoroso dibattito
che chiede di fare retromarcia su queste scelte.
È l'ennesima dimostrazione che la politica portata avanti in
questo campo dalla Giunta regionale deve essere rivista. Se però
non volete rivederla per tutto l'ambito regionale, vi chiediamo di
rivederla, almeno, per la zona di Cignas, nel Comune di Donnas, che
è attraversata dal torrente Fer.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
L'intervention d'endiguement du torrent
Fer n'a pas été inspirée par l'Assessorat, mais elle a été
fortement demandée et à plusieurs reprises par la Commune de
Donnas, par les administrateurs communaux de Donnas, et par la
population d'Outrefer, puisque ce torrent a plusieurs fois inondé
les campagnes et le village en soumettant à des dangers la
population et le territoire même. Il suffit de rappeler qu'au mois
d'août de l'année dernière il y a eu le débordement du torrent
vraiment là où l'Administration communale - pardon,
l'Administration régionale et non l'Administration communale - a
construit l'aire de pique-nique qui a été, en partie,
endommagée.
Face à ces requêtes, l'Assessorat a accepté une intervention sur
le Fer; nous avons choisi un technicien pour la rédaction du
projet, projet qui sera terminé d'ici quelques mois et qui, avant
d'être approuvé par la Junte, sera soumis et au Conseil communal de
Donnas et à l'Assessorat du Tourisme, pour toutes les observations
que ces deux organismes jugeront nécessaires.
Mais déjà lors de la rédaction du projet des interventions ont
été prévues, qui se basent sur une série de données dont le
technicien chargé de rédiger le projet a tenu compte et doit tenir
compte, c'est-à-dire l'évaluation des paramètres physiques et
géologiques du bassin du Fer, l'évaluation des effets sur
l'environnement, une évaluation des objectifs qu'il faut
sauvegarder en faisant cette oeuvre, l'évaluation des études et des
données historiques qui ont été effectuées, par le passé, sur le
bassin du Fer. Il est vrai que sur ce bassin il y a un long rapport
pour l'aménagement de tout le bassin qui date de 1933 et, suite à
cette étude, déjà à ce moment-là des ouvrages avaient été faits
pour limiter les dommages causés par ce torrent.
Il y aura donc toute une série d'indications sur les
caractéristiques typologiques de l'intervention; tout cela a
d'ailleurs été illustré le 11 février dernier lors d'une rencontre
avec les administrateurs communaux et avec la population qui avait
voulu être présente, d'abord à la Commune, puis sur les lieux
mêmes, au cours de laquelle le type de travail qui sera fait a été
illustré et on a pris note de certaines requêtes qui ont été
avancées et dont on tiendra compte; par exemple il a été demandé
par les représentants de terminer la prise à Cignas, de sauvegarder
au sommet ces mares qui maintenant sont, entre guillemets, les
"plages" de Donnas et ceci sera respecté dans le projet.
Le projet tiendra compte de ces requêtes et sur les indications
qui ont été données par le technicien lors de cette rencontre du 11
février il n'y a pas eu d'opposition. Même des personnes qui
avaient signé et qui ont été les promoteurs de la pétition ont
convenu que si l'intervention est faite en tenant compte de cela le
projet peut être fait et donc ce projet sera révisé en tenant
compte de l'environnement. C'est une intervention qui sauvegardera
le village d'Outrefer, sauvegardera la zone de pique-nique qui a
été créée et sauvegardera, en même temps, l'environnement.
Il est impossible de ne pas intervenir complètement dans le lit
du torrent, parce que les dernières inondations ont accumulé dans
le torrent toute une série de mètres cubes de gravier qui doit être
enlevé, mais ceci c'est un apport successif; la partie
fondamentale, la partie des mares, "les goilles", qui ont été
rappelées par le signataire de la motion, sera sauvegardée.
Compte tenu de cela nous repoussons cette motion.
PRESIDENTE
: Ha chiesto la parola, per dichiarazioni di
voto, il Consigliere Cout; ne ha facoltà.
COUT (P.C.I.):
Ho chiesto la parola per dichiarazioni di
voto e per precisare che noi voteremo a favore della mozione,
perché è stata presentata una petizione sottoscritta da numerose
persone che ci hanno segnalato la questione e la necessità di
salvaguardare le caratteristiche della zona attraversata dal
torrente Fer, che sono state sottolineate anche dall'Assessore
Perrin. La bellezza di quella zona è testimoniata dalla
costruzione, nelle vicinanze, di una zona per pic-nic e
dall'afflusso estivo di gente che vi si reca per bagnarsi o per
prendere il sole...
(...INTERRUZIONE dell'Assessore PERRIN...)
COUT (P.C.I.):
Certamente, però, poiché si sta studiando
il problema e poiché è in corso un dibattito giustificato anche
dalle richieste della popolazione, noi, per essere sicuri che non
si facciano più degli interventi precipitosi che possono
danneggiare la residua bellezza di questo torrente, voteremo a
favore della mozione, anche per dimostrare la necessità di
esaminare in modo approfondito il problema. Ci riserviamo,
comunque, di esprimere una valutazione più approfondita sul
progetto, non appena lo stesso sarà pronto.
Per il momento, tuttavia, visto che ciò è stato richiesto dalla
popolazione locale, noi voteremo a favore della mozione.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
Prendo atto che l'Amministrazione
regionale ha cambiato "passo" sulla questione del torrente Fer ed
ha inserito una marcia ridotta. Ciò significa che, molto
probabilmente, comincia a tener conto delle indicazioni che
provengono dalla popolazione locale.
Apprezziamo l'apporto che, su questa mozione, ci viene dato dal
Partito comunista, tuttavia manteniamo in votazione la mozione
proprio perché, come ho già detto prima, noi non ci fidiamo e
vogliamo ribadire l'importanza dell'appello che proviene
direttamente dalla popolazione, affinché testimoni alla prossima
Amministrazione regionale la necessità di guardare con un
particolare occhio di riguardo questa zona veramente splendida.
PRESIDENTE
: Ha chiesto la parola, per dichiarazioni di
voto, il Consigliere Baldassarre; ne ha facoltà.
BALDASSARRE (P.S.D.I.):
Io voterò a favore della mozione
presentata dal Consigliere Sandri, perché ritengo corretto proporre
degli studi per evitare o limitare l'impatto ambientale di certe
opere, anche per non sconvolgere il territorio regionale. Credo che
la mozione del Consigliere Sandri vada in questo senso e, quindi,
io voterò a suo favore.
PRESIDENTE
: Se nessuno chiede la parola, pongo in
votazione la mozione in oggetto, presentata dal Consigliere
Sandri.
ESITO DELLA VOTAZIONE
Presenti:22
Votanti:22
Favorevoli: 6
Contrari:16
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK