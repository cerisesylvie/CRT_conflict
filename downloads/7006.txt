Consiglio Regionale della Valle d'Aosta - Oggetto del Consiglio n. 1509 del 26 settembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1509 del 26 settembre 1985 - Resoconto
OGGETTO N. 1509/VIII - SUBCONCESSIONE ALLA SOCIETA'
DELTASIDER S.p.A. IN VIA DI SANATORIA E PRECARIA, DI DERIVARE E DI
UTILIZZARE PER PRODUZIONE DI ENERGIA ELETTRICA, LE ACQUE DEL
TORRENTE URTIER IN TERRITORIO DEL COMUNE DI COGNE CHIESTA DALLA
EX-COGNE CON DOMANDA 15 GIUGNO 1976 (IMPIANTO DI LILLAZ).
PRESIDENTE:
Do lettura del testo della delibera:
IL CONSIGLIO
- richiamati la legge costituzionale 26.2.1948, n. 4, il T.U.
11.12.1933, n. 1775 e la legge 24.1.1977, n. 7;
Delibera
1°) di subconcedere, in via di sanatoria e precaria, alla
soc. DELTASIDER S.p.A. con sede legale in Piombino (LI) - Viale
della Resistenza 2 - subentrata alla Società Nazionale Cogne
S.p.A., di derivare ed utilizzare le acque del torrente Urtier in
Comune di Cogne nelle misure massime di mod. 6,00 e medie di mod.
3,87 per produrre sul salto di metri 216,34 la potenza nominale
media di KW 820,819 nella centrale denominata di Lillaz sotto
l'osservanza delle norme fissate nel sottoriportato disciplinare di
subconcessione;
2°) di autorizzare l'emanazione del decreto di subconcessione da
parte del Presidente della Giunta regionale previa sottoscrizione
del sottoriportato disciplinare di subconcessione da parte del
legale rappresentante della soc. DELTASIDER S.p.A.;
3°) di ordinare ed accertare l'introito delle seguenti somme da
versare presso la Tesoreria dell'Amministrazione Regionale:
a) L. 4.307.660 (quattromilioni trecentosettemila
seicentosessanta) a titolo di cauzione (art. 11 del T.U. 11/12/1933
n. 1775) pari a mezza annualità del canone relativo alla potenza
nominale media di KW 820,819 somma che sarà restituita ove
nulla-osti al termine della sub-concessione;
b) L. 750.000 (settecentocinquantamila) quale somma a
disposizione dell'Amministrazione regionale (Ufficio Acque e
Miniere dell'Assessorato Lavori Pubblici) per spese di
sorveglianza, esperimenti di portata, collaudo, registrazione di
atti ecc., somma da introitare al cap. 13500 della parte "Entrate"
del bilancio preventivo della Regione per il corrente anno
finanziario (Gestione di fondi per conto di terzi per istruttorie,
domande e pratiche varie);
c) L. 17.230.640 (diciassettemilioni duecentotrentamila
seicento quaranta) quale ammontare dei canoni demaniali arretrati
per il periodo dall'11.7.1984 al 10.7.1986, somma da introitare al
cap. 08800 della parte "Entrate" del bilancio preventivo della
Regione per il corrente anno finanziario (Provento delle
concessioni e subconcessioni di acque pubbliche e miniere).
4°) di stabilire, come specificato allo art. 11 del
disciplinare di subconcessione, in lire 8.615.320 (ottomilioni
seicento quindicimila trecentoventi) il canone annuo, in ragione di
lire 10.496 per KW sulla potenza nominale di KW 820,819 da versare
anticipatamente alla Regione, anno per anno a partire dal giorno
11.7.1986, somma da introitare sul cap. 08800 della parte "Entrate"
del bilancio preventivo della Regione per il corrente anno
finanziario (Provento delle concessioni e subconcessioni di acque
pubbliche e miniere);
5°) di incaricare l'Assessorato regionale delle Finanze di
richiedere allo Stato il versamento della somma di lire 2.678.496
corrispondente all'ulteriore decimo, spettante ancora alla Regione
Valle d'Aosta sulla somma di lire 26.784.960 versata allo stato
dalla Soc. Nazionale Cogne ora DELTASIDER S.p.A. per canoni
demaniali, nel periodo 11 luglio 1978/ 10 luglio 1984, relativi
alla derivazione idroelettrica di cui si tratta, in quanto non sono
applicabili alla concessione originaria, scaduta il 10.7.1978, le
proroghe disposte dai provvedimenti statali D.L. 1/2/1977 n. 13,
legge 31/10/1977 n. 92, D.L. 31/1/ 1981 n. 13, legge 1/4/1981 n.
106, D.L. 31 /1 01 981 n. 619, legge 22.12.1981 n. 545 (Sentenza
Tribunale Superiore AA.PP. 3 luglio 1982 n. 28 - Sentenza Corte
Costituzionale n. 169 del 5.6.1984).
Segue disciplinare di subconcessione.
(...Omissis...)
PRESIDENTE:
Pongo in votazione l'oggetto n. 33:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK