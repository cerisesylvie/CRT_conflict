Consiglio Regionale della Valle d'Aosta - Oggetto del Consiglio n. 1745 del 7 aprile 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
MINORANZE ETNICHE E MOVIMENTI MIGRATORI
Movimenti migratori
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1745 del 7 aprile 2011 - Resoconto
OGGETTO N. 1745/XIII - Reiezione di risoluzione: "Conferma
della disponibilità della Regione all'accoglienza dei profughi
provenienti dai paesi del Nord Africa".
Risoluzione
Il Consiglio regionale della Valle d'Aosta/Vallée
d'Aoste
Premesso che a seguito della situazione creatasi in Libia in
queste ultime settimane, vi è un flusso migratorio che, scappando
da una zona di conflitto, assume per molti una potenziale
situazione di asilo politico, per la quale, al di là dell'iter
amministrativo per verificarne i presupposti o meno, vi è un ancora
più stringente obbligo di prima assistenza umanitaria per gli Stati
verso cui i profughi cercano rifugio;
Riconosciuto il carattere eccezionale degli eventi
verificatisi nelle scorse settimane, a seguito delle rivolte
scoppiate in vari Paesi del Nord Africa, che hanno provocato uno
straordinario flusso migratorio, in particolare verso l'isola di
Lampedusa, punto di sbarco uomini e donne in fuga dalla guerra,
dalle persecuzioni o dalla povertà;
Ricordando che la Convenzione di Ginevra del 1951
(Convenzione sullo statuto dei rifugiati) protegge chiunque si
trovi al di fuori del proprio paese e non possa ritornarvi a causa
del fondato timore di subire violenze o persecuzioni;
Richiamato il D.Lgs. 19 novembre 2007, n. 251 che, in
applicazione della normativa europea, ha previsto come lo status di
protezione debba prendere forma anche di protezione sussidiaria a
beneficio di coloro che pur non possedendo i requisiti per ottenere
lo status di rifugiato non possono essere rinviati nel Paese di
origine in quanto sussiste il fondato timore che possano subire un
grave danno alla loro vita o alla loro incolumità;
Ricordato il piano di emergenza per l'accoglienza dei
profughi predisposto dal Ministero dell'Interno unitamente alle
Regioni, all'ANCI e all'Upi che si fonda sul principio di
solidarietà, per cui tutti i territori devono sentirsi
coinvolti;
Ritenendo che occorre affrontare questo tema con
responsabilità, garantendo gli essenziali principi di solidarietà e
di assistenza umanitaria, che spettano al nostro Paese ma anche a
tutti quelli dell'Unione Europea, e non dando corso a politiche
demagogiche che puntino solo ad un rapido e sbrigativo rimpatrio
dei profughi, sulla base di dichiarazioni tese solo a diffondere
paura tra i cittadini e ad alimentare atteggiamenti xenofobici e
razzisti;
Impegna
La Giunta regionale
- a confermare la disponibilità della Regione Valle d'Aosta
all'accoglienza, nella misura del possibile, di uomini e donne in
fuga dal Nord Africa e approdati sulle coste italiane, secondo i
criteri concordati con il Ministero dell'Interno, ferma restando la
necessità di un analogo responsabile comportamento anche da parte
delle altre Regioni, senza esclusione alcuna;
- a verificare, oltre al rispetto delle indicazioni che
verranno dal piano nazionale, che le strutture ospitanti siano
preferibilmente di piccole dimensioni, realmente atte a consentire
effettivamente una permanenza temporanea dignitosa e accettabile, e
che vi sia il coinvolgimento preventivo degli enti locali
interessati, del volontariato e delle forze sociali, nonché della
competente Commissione consiliare;
Chiede
al Governo italiano
- di coinvolgere più attivamente le Istituzioni Comunitarie e
gli Stati membri, non solo quelli mediterranei, nella gestione
della prima accoglienza e nell'azione diplomatica verso i Paesi
dell'Africa mediterranea e di non compiere nessuna scelta di
imperio, che pregiudicherebbe la leale collaborazione
istituzionale, procedendo invece sulla base di un piano condiviso
con la Regione che tenga canto dei criteri da essi indicati per la
scelta dei luoghi e delle caratteristiche delle proposte.
F.to: Patrizia Morelli - Bertin - Carmela Fontana - Giuseppe
Cerise - Chatrian - Donzel - Louvin - Rigo
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Bien que nous ayons la tendance à privilégier un peu les
arguments qui nous concernent directement, je crois qu'il est de
notre devoir aussi de nous occuper de ce qui de grave se passe dans
le monde. Dans la première page des journaux d'aujourd'hui il y a
une nouvelle dramatique de la mort de plus de 250 immigrés
naufragés dans la tentative d'atteindre les côtes italiennes. Le
procès de démocratisation qui a été entamé dans les régions du Nord
Afrique aussi nous concerne et les milliers de migrants qui fuient
ces terres pour chercher un refuge et atteignent les côtes
siciliennes ne sont pas, d'après nous, évidemment l'affaire que de
la Sicile ou du Sud de l'Italie.
Nous pensons que la petite Vallée d'Aoste, Région qui est
caractérisée par un niveau de civilisation et de bien-être élevé,
et qui est une terre d'accueil, car elle a dans son bagage le
phénomène de la migration vers d'autres terres, même pour des
raisons politiques pendant la période du fascisme, doit agir d'une
certaine façon. Nous avons apprécié les déclarations faites hier
par le Président Rollandin, soit dans les communications au début
de la séance qu'en réponse à une initiative très opportune du Parti
Démocratique. Il nous a dit que les procédures d'accueil seront
concordées avec les administrations locales et que les migrants, au
nombre d'une centaine environ de personnes, seront accueillis dans
des centres de petites dimensions, à même donc de leur assurer des
conditions de dignité et acceptables.
Nous souhaitons aussi - nous le signalons - que le monde du
bénévolat et des forces sociales soit également concerné et nous
souhaitons aussi, M. le Président, que la commission compétente
soit informée régulièrement de l'évolution de la situation. Nous
avons apprécié les déclarations du Président aussi parce qu'elles
sont d'une teneur différente par rapport à d'autres déclarations
qui étaient ressorties dans les journaux locaux dans les journées
précédentes, que nous voulons croire avoir été un peu des
provocations, mais qui sont tout de même assez explicites et qui
sont de teneur absolument différente.
On pourrait se demander pourquoi alors présenter encore une
résolution après les déclarations du Président; c'est pour qu'il
n'y ait pas d'ambiguïtés sur ce sujet et pour que la position de la
Vallée d'Aoste soit absolument claire, pour mettre noir sur blanc
la position de ce Conseil à soutien de ces prises de position, pour
mettre noir sur blanc notre sens de responsabilité, nos sentiments
de solidarité qui appartiennent à tout le peuple valdôtain, qui est
un peuple qui ne se soustrait jamais à ses devoirs. C'est sur la
base de ces réflexions que nous vous demandons d'être tous porteurs
de ces contenus. Ce n'est pas pour un
eccesso di buonismo
que nous estimons nécessaire une prise de position du Conseil
régional à soutien de ces actions, c'est aussi parce que nous
devons être conscients du fait que, si d'un côté les migrations
vers nos pays peuvent constituer un problème sérieux, un problème
remarquable lorsqu'elles se transforment en exode de masse, de
l'autre côté elles constituent aussi une ressource dont notre
économie et nos familles ne peuvent plus se passer. Donc je crois
que vous avez eu la possibilité de lire la résolution.
Nous terminons avec un appel au Gouvernement, pour que le
problème des migrants africains ne reste pas une question
concernant seulement l'Italie ou, tout au plus, les Pays
méditerranéens, mais qu'il y ait une forte action diplomatique
communautaire et une prise en charge réelle de ce phénomène, qui,
malheureusement, n'est pas destiné à s'arrêter aussitôt!
Presidente
- Dichiaro aperta la discussione generale.
La parola al Consigliere Donzel.
Donzel (PD)
- Sarò molto breve su questo intervento,
perché quando è stato scritto dai colleghi di ALPE, e quando lo
abbiamo condiviso e firmato, non c'erano ancora le tragiche notizie
che abbiamo appreso dai giornali; quindi va forse chiarito il fatto
che non si voleva approfittare della mozione. La discussione
arrivata oggi con le notizie che abbiamo sui giornali...e quindi ci
tengo a dire che non è una di quelle risoluzioni che arrivano
perché abbiamo letto le pagine dei giornali di oggi.
Non possiamo però esimerci dal prendere coscienza che forse un
po' tutti - io chiamo in causa la minoranza -, per quanto mi
riguarda, nel dibattito che c'è stato in questi giorni abbiamo
forse sottovalutato cosa stava accadendo, perché questa vicenda ci
fa...alcuni dei corpi che vengono recuperati da questo naufragio
che non si sa ancora bene tecnicamente come sia avvenuto, ma in un
mare presidiato da navi militari, in un mare presidiato per
impedire che arrivino i migranti...poi scopriamo che non si è in
grado di salvare vite umane colpite da un tragico incidente di
mare, non sappiamo se legato all'imperizia di questi uomini che si
sono messi in mare o se a causa di un'onda anomala, visto che il
mare era forza cinque o sei... L'impressione che si ha...alcuni dei
corpi che sono stati recuperati presentano ferite anche da arma da
fuoco, si tratta di una nave che arrivava probabilmente dalle coste
libiche, quindi non sono tutti dei furboni che cercano di venire in
Europa così, per cercare condizioni di vita migliori o che
approfittano di una guerra per spostarsi, ma si tratta anche di
un'enorme presenza di profughi... Qui mi rifaccio proprio al
Presidente Rollandin che, su questo argomento, ha detto: noi
soprattutto sui profughi apriamo la disponibilità della Valle
d'Aosta sulle figure di donne e bambini che erano presenti anche
fra questi disperati che sono finiti in mare.
L'auspicio è quindi quello che su questi temi ci sia quella
serietà nell'affrontarli, quella necessaria presa di posizione
senza ambiguità, che consenta alla comunità valdostana di capire
che - qui forse faccio una piccola notazione rispetto
all'introduzione della collega Morelli - questi non sono fatti che
avvengono fuori dalla Valle d'Aosta; ormai siamo in un sistema
mondo in cui la Valle d'Aosta non è una realtà isolata, ne è parte
piena e deve farsene carico per la sua parte secondo le sue
possibilità. Credo che l'impostazione che è stata data, quella di
coinvolgere le amministrazioni comunali, sia assolutamente
condivisibile da parte nostra; siamo convinti che ci sarà una
risposta positiva da parte delle nostre amministrazioni
comunali.
Presidente
- Dichiaro aperta la discussione generale. Se
non ci sono interventi, dichiaro chiusa la discussione
generale.
La parola al Presidente della Regione, Rollandin.
Rollandin (UV)
- Merci M. le Président. Je remercie la
collègue Morelli qui a bien voulu saisir le thème et donner une
série de contributions à un problème dont j'avais déjà présenté les
dernières décisions hier.
Vu qu'une résolution est une invitation à engager quelqu'un
à..., je crois donc que tout ce qu'elle demande a déjà été fait,
soit de la part de l'Administration régionale que de la part du
Gouvernement, et je voudrais citer ce qui s'est passé hier, à Rome,
par le groupe qui concernait les Régions qui participaient au
groupe de travail:
"Il Presidente del Consiglio riassume i
contenuti dell'accordo siglato in Tunisia, in particolare evidenzia
che il Governo italiano darà assistenza a quello tunisino rimasto
carente di mezzi e personale per effettuare un pattugliamento sulle
coste tunisine, per evitare pertanto la partenza di nuove
imbarcazioni.
L'Italia si farà carico di richiedere alla
Comunità europea l'applicazione del Piano Marshall a sostegno
dell'economia tunisina. Dal canto suo, la Tunisia ha accettato
l'immediato rimpatrio di tutti i tunisini che sbarcheranno da oggi
in poi e di 8-900 tunisini presenti ancora oggi nell'isola di
Lampedusa; per gli altri è previsto invece un rientro graduale da
attuare nel tempo. Il Ministro Maroni ricorda che sono sbarcati
25.800 immigrati, di cui 2.300 provenienti dalla Libia e da altri
paesi in guerra, ancora 200 minori sono in attesa di essere
trasferiti nelle case-famiglia in quanto si è ancora in attesa di
ricevere il provvedimento autorizzativo. Le procedure di
identificazione sono pressoché terminate, ma nonostante molti
dichiarino di volersi recare in Francia, Belgio, Olanda e Germania
per ricongiungimenti familiari, non è possibile sapere quanti di
essi potrebbero rimanere in Italia. Con esclusione di quelli
ritenuti socialmente pericolosi, che abbiano riportato condanne di
vario genere e che sono già stati sottoposti a procedura di
espulsione, a tutti gli altri arrivati in Italia dopo il 31 gennaio
2011 verrà riconosciuto un permesso di soggiorno per motivi
umanitari temporaneo, il famoso articolo 20, di sei mesi,
eventualmente rinnovabili per ulteriori sei mesi. Con questo
permesso potranno circolare liberamente in tutti i Paesi
Schengen
(quindi ricongiunzione possibile).
Il Ministro
Maroni ricorda infine che l'accordo di cooperazione con la Tunisia
prevede il rafforzamento della sorveglianza sulle partenze, la
fornitura di mezzi e servizi e la formazione delle forze di polizia
tunisine; sul fronte libico la situazione è da aggiornare di ora in
ora. Lunedì il tema immigrati verrà affrontato dal Consiglio
europeo dei Ministri degli interni, lunedì stesso il Ministro
Maroni chiederà alla Comunità europea una collaborazione ad
estendere il periodo di tre mesi di libero accesso ai Paesi
Schengen previsto per i possessori di permessi".
Il Presidente
Errani, che era presente a questo incontro, ha chiesto di rivedere
l'accordo che è stato rivisto e firmato con i nuovi impegni.
A fronte di questo vi chiedo onestamente...io non solo ho detto,
ma ho confermato che la nostra posizione è quella di adesione
piena, che abbiamo fatto l'incontro con i Comuni per avere le
risposte in tempi rapidi...vi chiederei oggettivamente di ritirare
la mozione che, a questo punto, non ha più motivo di esistere, in
quanto abbiamo detto tutto quello che era necessario dire. Capiamo
l'emozione per quanto è accaduto, e anche noi non possiamo che
farci partecipi di quella che è una vicenda drammatica, il fatto
che ci siano questi mezzi di trasporto che...non so come chiamarli,
perché sono mezzi di trasporto indecenti, carichi, stracarichi di
gente che drammaticamente ha in particolare un esito tragico. Però,
malgrado questo, credo che quello che voi chiedete nella mozione
sia già stato tutto fatto, tanto più che la stessa posizione si
aggiorna, non dico di ora in ora, ma di giorno in giorno. Quindi
noi l'impegno lo manteniamo e vi chiediamo di ritirarla, perché non
ha più senso.
Presidente
- La parola al Consigliere Louvin.
Louvin (ALPE)
- Questo è un tema sul quale non c'è alcun
desiderio di fare speculazioni o di fare rincorse; infatti, siamo
in un assetto molto collaborativo, ma è anche un tema sul quale
dobbiamo essere un po' più chiari di quello che è appena stato
detto...Presidente, tutto è stato fatto? Dove andranno queste
persone in Valle d'Aosta...in quale Comune, in quali strutture, in
che condizioni saranno accolte?
Noi chiediamo con una risoluzione che il Consiglio impegni la
Giunta a verificare, oltre al rispetto delle indicazioni poste dal
piano nazionale, che le strutture ospitanti siano preferibilmente
di piccole dimensioni...
(interruzione del Presidente della Regione, fuori
microfono)
...lei ha già fatto tutto, prima ancora che noi si possa
iniziare a parlare...è vero che questa è la "Giunta del fare", ma a
volte lei è proiettato anche in una dimensione temporale che sfonda
il muro del tempo! Guardi, non è stato fatto, lei non ha ancora
coinvolto il volontariato, le forze sociali come noi chiediamo, non
ha ancora sentito la commissione...non voglio polemizzare, perché
siamo in una fase delicata ed intensa di lavoro, ne siamo
perfettamente consapevoli, ma non ci venga a dire che è già stato
fatto tutto!
Noi vogliamo che questo Consiglio non sia semplicemente lo
spettatore del "lavoro ciclopico" del suo Presidente della Regione,
ma che sia partecipe a delle decisioni che hanno un impatto forte
su questa comunità. Le chiediamo di essere coinvolti e, in
particolare, che possa questo Consiglio, attraverso una sua
commissione, assistere e collaborare nelle decisioni che vengono
assunte, che ci sia quel minimo di coinvolgimento del territorio e
non ci siano solo le decisioni che vengono prese al vertice! È una
fase delicata. Siamo molto, molto sensibili a questa onda umana
formidabile che si è riversata sulle coste italiane e che cerca di
trovare approdo in tutta Europa; non mi pare che sia solo un
problema tecnico, è un problema anche politico, è un problema di
impatto su questa comunità come su tante altre, questa è meno
toccata oggi direttamente, ma non ci pare di poter assistere
pacificamente alla comunicazione che è già stato tutto fatto!
Questa risoluzione contiene anche delle puntualizzazioni in
ordine all'atteggiamento morale di questo Consiglio, è su una linea
che è appena stata accolta dalla Conferenza Stato-Regioni
nell'accordo che è stato siglato ieri e mi pare che sia
significativo, ed è un chiarimento che...anche noi non siamo della
linea del rimpatrio forzato, ma siamo su una linea di accoglienza
umanitaria in base ai criteri dell'articolo 20 e per la concessione
della misura di protezione temporanea...dunque il fatto che si
parli anche come Consiglio non è una cosa così malvista! L'opinione
pubblica ritiene utile che anche quest'Assemblea, dove siedono i
suoi rappresentanti, abbia una posizione sulla vicenda, quindi il
discorso del tutto fatto, timbrato e portato via, a noi non sta
bene, Presidente! Lo diciamo in termini di rapporto; poi lei può
dissentire dall'impostazione di questa risoluzione, ma non è
attualmente vero che sia stato tutto fatto! Coinvolgere le
istituzioni comunitarie, Presidente...siamo appena all'inizio: il
Governo si è impegnato ieri sera ad avviare un'iniziativa verso
l'Unione europea...insomma, se le diciamo di andare in quella
direzione e di sostenerlo è perché riteniamo che sia utile che si
sappia che questo Consiglio vuole che si vada in questa
direzione!
Noi manteniamo quindi ferma questa risoluzione. Grazie.
Presidente
- La parola al Presidente della Regione,
Rollandin, per dichiarazione di voto.
Rollandin (UV)
- Credo che nessuno voglia accusare gli
altri di speculazione, però nessuno può dire quello che non è stato
fatto quando invece è stato fatto!
Noi abbiamo fatto quello che qui viene chiesto puntualmente.
Quando mi si dice dove sono i siti...ho detto qui che abbiamo fatto
la riunione con i Comuni per avere da loro le risposte, in modo che
non sia un'imposizione; abbiamo visto e sentiremo adesso, perché
abbiamo già sentito, manderemo anche le lettere per una riunione
con tutte le associazioni che hanno già dato la disponibilità
spontaneamente. Il Governo non da ieri ha contattato l'Unione
europea, ma lo ha fatto fin dall'inizio, e la risposta all'inizio è
stata negativa, l'Unione europea ha detto: sono fatti vostri! La
Francia rimanda indietro semplicemente! Quindi il discorso era
molto più delicato, ecco perché c'è questa riunione.
Quindi, riconfermando che siamo assolutamente d'accordo con la
presa di posizione ufficiale della Conferenza dei Presidenti, che
riassume la posizione di tutti e a cui abbiamo dato la
disponibilità dall'inizio, riteniamo di aver fatto quello che era
necessario ad oggi - poi continueremo a farlo - e quindi ci
asteniamo sulla risoluzione.
Presidente
- Pongo in votazione la risoluzione in
oggetto:
Consiglieri presenti: 29
Votanti: 9
Favorevoli: 8
Contrari: 1
Astenuti: 20 (Agostino, Benin, Bieler, Comé, Crétaz, Empereur,
André Lanièce, Lavoyer, Maquignaz, Marguerettaz, Pastoret, Prola,
Emily Rini, Rollandin, Rosset, Salzone, Laurent Viérin, Marco
Viérin, Manuela Zublena, Zucchi)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK