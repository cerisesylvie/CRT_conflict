Consiglio Regionale della Valle d'Aosta - Oggetto del Consiglio n. 2013 del 28 maggio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2013 del 28 maggio 1986 - Resoconto
OGGETTO N. 2013/VIII - COPERTURA DEI POSTI D'ORGANICO DELLE
UNITÀ OPERATIVE DIPARTIMENTALI CORRISPONDENTI ALL'EX DIVISIONE DI
PEDIATRIA DELL'OSPEDALE. (Interrogazione con risposta
scritta).
PRESIDENTE
: Do lettura dell'interrogazione con risposta
scritta presentata dal Consigliere Mafrica:
Interrogazione con risposta scritta
Constatato che ad ormai 3 anni dall'approvazione del Piano
sanitario regionale continua ad essere insostenibile la situazione
dell'ex-Divisione di Pediatria, presso la quale operano attualmente
7 medici in luogo dei 12 previsti dalla pianta organica
dell'U.S.L., con difficoltà a far fronte alle esigenze del
servizio, al punto che dall'ottobre 1985 la guardia pediatrica di
24 ore su 24 è stata ridotta al solo periodo notturno;
Rilevato che in quanto alla denominazione dei servizi facenti
capo all'ex-Divisione di Pediatria vi è stata da parte della Giunta
regionale e dell'U.S.L. una continua confusione, che ha di fatto
danneggiato legittimi diritti maturati dal personale in servizio
(ad esempio la Deliberazione di Giunta n. 11 del 1983 fa
corrispondere l'Unità Operativa di Pediatria all'ex Divisione di
Pediatria, mentre la Deliberazione di Giunta 1204 del 1984
individua come Unità Operativa di Pediatria una parte
dell'ex-Divisione);
Ricordato che la legge 207/85 prevede l'inquadramento
straordinario in ruolo del personale incaricato, anche ai sensi
dell'art. 7 del DPR 128/69 (esercizio delle funzioni in caso di
assenze o impedimenti, ecc.);
il sottoscritto Consigliere regionale, auspicando di avere
risposte chiare ed esaurienti,
INTERROGA
l'Assessore alla Sanità ed Assistenza Sociale per
sapere:
1)
quanto presumibilmente le Unità Operative e
Dipartimentali corrispondenti all'ex Divisione di Pediatria,
attraverso il completamento dell'organico saranno messe nelle
condizioni di garantire sia la guardia pediatrica 24 ore su 24 che
la presenza degli specialisti ospedalieri sul territorio, senza
sottoporre il personale medico ad un carico eccessivo di lavoro
straordinario e alla rinuncia a ferie e permessi di studio;
2)
perchè, con deliberazione 4164 dell'1.7.1983 è
stato indetto un pubblico concorso per la copertura di 3 posti di
aiuto presso l'Unità Operativa di Pediatria, senza tener conto,
come si era fatto per altri casi, della presenza in servizio di due
pediatri aventi diritto ad un concorso riservato, ai sensi
dell'art. 68 del DPR 761/79;
3)
perchè con deliberazione n. 1204 del 2.3.1984, si è
revocato il concorso per i 3 nuovi posti di aiuto presso l'Unità
Operativa di Pediatria, confondendo volutamente il tutto (l'ex
Divisione di Pediatria a cui il bando precedente faceva logicamente
riferimento) con la parte (la nuova Unità Operativa di Pediatria,
costituita soltanto in data 21.5.1984, con delibera 463 del
Comitato di Gestione del l'USL), mentre altri concorsi, anch'essi
relativi a divisioni modificate dal Piano Sanitario regionale (ad
esempio quello di aiuto presso la Divisione di Medicina generale)
sono stati revocati solo nel 1986, permettendo agli interessati di
poter usufruire dei vantaggi previsti dalla legge 207/85;
4)
perchè l'incarico del vincitore dell'avviso
pubblico per un posto di aiuto presso l'Unità Operativa di
Pediatria, conferito con deliberazione 1126 del 5.12.1983 del
Comitato di Gestione dell'USL, è stato annullato con la motivazione
che formalmente non esisteva più il posto rispetto alla allora non
ancora attuata trasformazione dell'ex-Divisione di Pediatria,
mentre per altri incaricati in posti anch'essi collocati in
divisioni modificate dal Piano Sanitario regionale gli incarichi
sono stati regolarmente prorogati;
5)
perchè in data 10.1.1986 è stato bandito un
concorso pubblico per la copertura di un posto di aiuto "della
disciplina di pediatria" quando all'inquadramento di tale posto,
almeno per quanto disposto dall'art. 1 della legge 207/85 per il
personale che si trovi nelle condizioni previste dall'art. 7 del
DPR 128/69, ha diritto il primo assistente che di fatto continua
ininterrottamente da anni a svolgere le funzioni di aiuto.
PRESIDENTE
: È già stata data risposta scritta con lettera
n. 662 del 12.5.1986.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK