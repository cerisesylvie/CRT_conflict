Consiglio Regionale della Valle d'Aosta - Oggetto del Consiglio n. 3193 del 13 marzo 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3193 del 13 marzo 1992 - Resoconto
OGGETTO N. 3193/IX Problemi inerenti la microcomunità di
Pré-Saint-Didier.
(Interrogazione)
Presidente Do lettura dell'interrogazione del Consigliere
Riccarand.
Interrogazione Richiamata l'interpellanza presentata il 24
dicembre 1991 e discussa l'8 gennaio 1992, in merito al contrasto
insorto fra la microcomunità di Pré-Saint-Didier e
l'Amministrazione comunale di tale località;
Ricordato in particolare l'atteggiamento sconcertante di un
assessore comunale che, con il suo comportamento, ha vanificato le
aspettative del comitato di gestione della micro-comunità;
Ricordato altresì che l'Assessore regionale alla Sanità aveva
garantito un intervento per consentire alla micro-comunità di
entrare in possesso delle aree adiacenti indispensabili per un buon
funzionamento della struttura;
il sottoscritto Consigliere regionale del Gruppo Verde
Alternativo
interroga
l'Assessore alla Sanità ed Assistenza Sociale per sapere quali
iniziative sono state assunte per consentire alla micro-comunità di
Pré-Saint-Didier di poter utilizzare le aree adiacenti alle
strutture e quali risultati sono stati conseguiti.
Presidente
Prende la parola l'Assessore della sanità e
assistenza sociale Beneforti, ne ha facoltà.
Beneforti (DC)
In relazione alla interpellanza, presentata
il 24 dicembre dal Consigliere Riccarand, in merito
all'acquisizione delle aree circostanti della microcomunità di
Pré-Saint-Didier, faccio presente che, non a gennaio, ma subito
dopo la discussione in aula di quella interpellanza, ho avuto un
incontro sia con i membri del Comitato di gestione della
micro-comunità, sia con il Consiglio comunale di Pré-Saint-Didier.
In tale circostanza, anche a seguito degli incontri, dei
sopralluoghi, dei pareri espressi dai tecnici dell'Assessorato alla
sanità, ho fatto presente che l'acquisizione dell'area oggetto di
discussione era necessaria e che l'acquisizione della stessa
sarebbe avvenuta direttamente dalla Regione qualora il Comune non
avesse provveduto.
Pertanto in quell'incontro richiedevo al Comune di riesaminare
la propria posizione e, dopo un confronto al suo interno, di
comunicarmi le decisioni che avrebbe assunto.
Da parte del Comune, nonostante alcuni solleciti verbali, non mi
veniva data alcuna comunicazione o risposta.
In data 5 marzo, il Comitato di gestione, richiamandosi
all'incontro di gennaio, mi faceva pervenire un'ulteriore richiesta
per l'acquisizione delle aree e mi chiedeva anche di sollecitare il
Comune a dare una risposta.
Per quanto mi riguarda nella stessa data, proprio il 5 marzo, ho
sollecitato il Comune ad esprimere il proprio parere definitivo e,
facendo sapere che, in caso di mancata risposta, avrei provveduto a
prendere contatti direttamente con i proprietari dei terreni, onde
addivenire ad un accordo diretto e di conseguenza alla acquisizione
delle aree.
Nella prossima settimana, se non avrò risposta dal Comune, ho
già previsto un incontro con i proprietari dei terreni ed i tecnici
dell'Assessorato dell'Ufficio Patrimoniale della Regione per
l'acquisizione delle aree direttamente da parte della Regione.
Presidente
Il Consigliere Riccarand ha chiesto la
parola, ne ha facoltà.
Riccarand (VA)
Io mi dichiaro sostanzialmente soddisfatto
per la risposta dell'Assessore che mi sembra si stia muovendo con
la necessaria determinazione rispetto a questo episodio sicuramente
spiacevole e che non depone, certamente, a favore del Consiglio
comunale di Pré-Saint-Didier, il quale, invece di preoccuparsi di
acquisire due aree che erano necessarie alla micro-comunità, ha, di
fatto, continuamente rimandato il problema; non solo, ma ha anche
acconsentito che un membro del Consiglio, per un certo periodo
anche Assessore, sfruttasse la situazione per acquisire egli stesso
direttamente una di queste aree con una operazione prettamente
speculativa.
Credo, quindi, che l'iniziativa dell'Assessore sia corretta e
chiedia-mo che essa venga portata avanti in tempi rapidi e fino in
fondo, in modo che, effettivamente, la micro-comunità di
Pré-Saint-Didier possa godere di queste aree di pertinenza,
fondamentali per una utilizzazione funzionale della stessa
micro-comunità e, per rispettare anche determinati parametri
urbanistici.
Una raccomandazione che vorrei fare all'Assessore è di stare
mol-to attento, perché nella procedura di acquisizione da parte
della Regione, visto che l'Amministrazione comunale sembra sorda a
questo tipo di richiesta, non si vada poi a premiare lo speculatore
che ho citato. Siccome questa area è stata acquistata da pochi mesi
evidentemente il suo valore è fissato, ci sono, infatti, delle
cifre di acquisto ben precise e sicuramente la Regione dovrà
riacquistarla agli stessi valori e senza dare un premio finanziario
a chi sicuramente non si è comportato in modo corretto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK