Consiglio Regionale della Valle d'Aosta - Oggetto del Consiglio n. 1361 del 22 settembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1361 del 22 settembre 2010 - Resoconto
OGGETTO N. 1361/XIII - Interpellanza: "Problematiche relative
alla gestione dell'Aeroporto Corrado Gex".
Interpellanza
Preso atto che l'ENAC, l'Ente Nazionale dell'Aviazione
Civile, in un suo recente rapporto ha evidenziato la scarsa utilità
dell'aeroporto valdostano "Corrado Gex" nel sistema nazionale dei
trasporti;
Tenuto conto che attualmente nel nostro aeroporto regionale
non vi è alcuna attività commerciale né di voli di linea, né di
voli charter, né di voli cargo e che la gestione di tale struttura,
recentemente potenziata con forti investimenti, rappresenta un
pesante deficit per il bilancio dell'Amministrazione
regionale;
Constatato che a questi problemi si aggiunge un contenzioso
di quasi 6 milioni di euro con la società di gestione, di proprietà
del gruppo Air Vallée, attualmente sotto arbitrato;
Evidenziato che la società Air Vallée, che sul proprio sito
Internet si definisce: "Air Vallée... può essere considerata la
proiezione della Valle d'Aosta nel mondo del trasporto aereo", da
tempo ha base operativa a Rimini con voli per Belgrado, Cagliari,
Corfù, Lamezia, Napoli, Olbia, Parigi, Spalato;
i sottoscritti Consiglieri regionali
Interpellano
la Giunta regionale per conoscere se intenda:
1) verificare con l'ENAC le potenzialità dell'aeroporto
regionale di Saint-Christophe;
2) illustrare alla Commissione competente il contenuto del
contenzioso con la società di gestione e le possibili ripercussioni
sul bilancio regionale;
3) predisporre una relazione tecnico-finanziaria da
presentare entro tre mesi al Consiglio regionale che illustri i
costi finanziari e gli eventuali benefici economici di tale
infrastruttura aeronautica.
F.to: Carmela Fontana - Donzel
Président
- La parole à la Conseillère Carmela
Fontana.
Fontana (PD)
- Grazie, Presidente.
L'ENAC, l'Ente nazionale dell'aviazione civile, ha segnalato la
scarsa utilità del nostro aeroporto regionale nel sistema nazionale
dei trasporti; in effetti attualmente nel nostro aeroporto
regionale non vi è alcuna attività commerciale né di voli di linea,
né di voli
charter
o di merci, mentre la gestione presenta
un notevole peso per il bilancio dell'Amministrazione regionale.
Abbiamo speso decine e decine di milioni di euro per avere maggiori
costi, ma meno servizi di prima; ricordo infatti che alla fine
degli anni '80 Air Vallée, azienda a capitale a maggioranza di
privati, ha garantito fino a pochi anni fa regolari collegamenti
con Roma, in estate con la Sardegna, ma anche voli turistici per il
casinò e in alcuni periodi persino un collegamento regolare con
Parigi. Oggi forse possiamo sperare che nei prossimi mesi si
riattivi il collegamento con Roma, ma di tutta l'attività
precedente di Air Vallée non rimane che la definizione che questa
società dà di sé sul proprio sito Internet: la proiezione della
Valle d'Aosta nel mondo del trasporto aereo, tant'è vero che è
operativa a Rimini dove gestisce voli per Belgrado, Cagliari,
Corfù, Lamezia, Napoli, Olbia, eccetera, mentre l'unico legame con
la Valle d'Aosta è la gestione dell'aeroporto, che si riassume nei
contenziosi aperti nelle aule giudiziarie contro la nostra Regione.
Vogliamo chiedere alla Giunta regionale, che sappiamo in alcuni
suoi elementi molto interessata all'aeronautica valdostana da molti
anni, se non sia giunto il momento di fare una riflessione seria.
La questione aeroporto, a partire dai rapporti dell'ENAC, per
passare al contenzioso sulla gestione e alle possibili conseguenze
delle attuali vicende giudiziarie e per finire in una valutazione
sui costi finanziari e sulle possibili ricadute economico-sociali
che tale infrastruttura potrebbe fornire alla nostra comunità, deve
essere affrontata seriamente in collaborazione con la commissione
competente; ciò è fondamentale affinché non si ripetano gli errori
del passato e gli aerei del Corrado Gex non diventino tanti altri
trenini di Cogne. Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Non ho capito tutto quello che mi ha
detto, ma cercherò di rispondere. Nella sua interpellanza si dice:
"preso atto che l'ENAC in un suo recente rapporto..."
, ho
già avuto modo di dire che, lei non so se ha avuto modo di
leggerlo, noi non abbiamo avuto modo di leggerlo, perché non è
ufficialmente disponibile. Lei ha probabilmente dei documenti che
noi non abbiamo; abbiamo letto al massimo un articolo di giornale,
però, rispetto a questo, non credo che si possa fare un trattato
sugli articoli di giornale. Nella sua interpellanza parla poi di un
futuro grandioso di Air Vallée con voli a Corfù, a Parigi; la
invito ad andare a vedere i bilanci della società quando aveva
questo tipo di attività così vivace e vada a vedere chi alla fine e
come la società ha affrontato tale situazione. Guarderei quindi con
prudenza e sarei molto prudente nel fare dei richiami a queste
attività; ovviamente a noi fa solo piacere che vi sia un'attività
importante e che vi sia un'offerta per i nostri turisti, ma - e ci
torneremo nell'ambito della terza domanda - fino ad oggi abbiamo
agito non in virtù di ragionamenti che possono essere giusti o
sbagliati, ma in base a dei
masterplan
che sono stati
valutati in Consiglio regionale. Non vi è quindi nessuna
improvvisazione, poi potranno essere giusti o sbagliati, ma questi
sono i documenti. L'aeroporto valdostano è di proprietà regionale e
non fa parte del demanio dello Stato. Lo studio citato, non ancora
disponibile in via ufficiale, pertanto non perfettamente
conoscibile, verosimilmente riporta le valutazioni fatte da
consulenti esterni in merito a come orientare per il futuro
l'allocazione delle risorse statali fra tutti gli aeroporti di sua
competenza, per i quali lo Stato deve sostenere i relativi costi di
investimento. Come detto, l'aeroporto valdostano appartiene alla
Regione, che a partire dal 2004 ha deciso di svilupparlo in modo da
migliorare le proprie dotazioni infrastrutturali di trasporto e
sviluppare una propria strategia per quanto concerne i collegamenti
di linea, i voli
charter
e la
business aviation
. Già
allora, sulla base degli studi socio-economici condotti, era emerso
che difficilmente uno scalo di questo tipo avrebbe potuto
sostenersi autonomamente, ma l'indotto correlato ha comunque
portato a proseguire sulla strada individuata. D'altronde, se i
criteri di scelta si riducessero sempre e comunque al solo bilancio
economico dell'operazione, non si potrebbero quasi mai giustificare
gli investimenti e i costi di gestione che si effettuano anche in
altri settori, come quelli ferroviari, quelli stradali. Nel recente
passato lo stesso ENAC, unitamente al Ministero dei trasporti e
delle infrastrutture, e al Ministero delle finanze, ha firmato e
finanziato gli accordi di programma quadro (ci dimentichiamo sempre
questo aspetto, che tutti gli investimenti hanno a monte dei
documenti firmati da ENAC e dai Ministeri competenti!) che hanno
consentito di allungare la pista aeroportuale, di dotare lo scalo
di radioassistenza e di realizzare la nuova aerostazione. È
evidente che il Corrado Gex, pur con le sue caratteristiche di
aeroporto regionale, è stato ritenuto meritevole di sviluppo, ha
beneficiato di rilevanti finanziamenti statali e potrà svolgere un
ruolo costruttivo nel contesto socio-economico valdostano.
Circa le potenzialità dello scalo, si deve entrare ora nella
fase più concreta di votazione; la Regione ha già attivato la
procedura per l'imposizione di oneri di servizio pubblico sulla
linea Aosta-Roma tramite ENAC. Nell'interpellanza precedente si è
parlato di un aspetto che è ovviamente fondamentale, ovvero la
radioassistenza; speriamo che le informazioni che ci hanno dato
quelli di AVDA siano corrette, noi ovviamente lì dobbiamo prendere
per buono quello che ci raccontano, ma saremo con il Consigliere
Louvin a presidiare su questo tipo di impegno. I rapporti con AVDA,
come lei ha ben ricordato, sono divenuti particolarmente complessi
e gli uffici competenti stanno già lavorando con il gestore dello
scalo per eventuali soluzioni per voli
charter
e per
l'aspetto della
business aviation
.
Nella seconda domanda mi si chiede di
"illustrare alla
commissione competente il contenuto del contenzioso con la società
di gestione e le possibili ripercussioni sul bilancio
regionale"
: non c'è alcun tipo di problema, quando la
commissione vorrà convocare con il Dipartimento trasporti, insieme
all'Ufficio legale, che segue tutte le vicende, siamo assolutamente
a disposizione anche per chiarire tutta la situazione e tutto il
contenzioso, che riteniamo da parte nostra sia indispensabile a
tutela degli interessi della Regione e dei contratti sottoscritti,
anzi credo sia un momento di chiarezza e vi è assolutamente una
disponibilità totale.
"Predisporre una relazione tecnico-finanziaria da presentare
entro tre mesi al Consiglio regionale che illustri i costi
finanziari e gli eventuali benefici economici..."
: come detto
in precedenza, approfondite valutazioni economico-finanziarie
relative allo sviluppo dell'aeroporto sono già state effettuate a
suo tempo,
in primis
per la redazione del
masterplan
aeroportuale e successivamente per la stipula degli APQ per lo
sviluppo infrastrutturale dell'aeroporto, con la verifica da parte
del NUVV e dei Ministeri competenti, quindi i documenti ci sono
già, si tratta di andarli a riprendere.
Président
- La parole à la Conseillère Carmela
Fontana.
Fontana (PD)
- Ringrazio l'Assessore, ma gli voglio
ricordare che non vale la pena che si arrabbi tanto ogni volta che
faccio un'interpellanza, anche perché le viene il mal di pancia e
mi spiacerebbe che la ricoverassero un'altra volta! Questa è una
preoccupazione non solo mia - la prenda così come una battuta... -,
ma di tanti cittadini perché, dopo che abbiamo speso una marea di
soldi per l'aeroporto, si aspettavano qualcosa in più, invece si
vedono titoli di giornale dai quali risulta che non si sa quand'è
questa apertura dell'aeroporto...
(interruzione dell'Assessore Marguerettaz, fuori
microfono)
...stia tranquillo, Assessore, menomale che è guarito,
altrimenti non ne potevamo discutere...
La preoccupazione era proprio questa: sono soldi dei cittadini
ed è meglio vigilare prima e non ritrovarci, come è successo sul
trenino di Cogne, che poi piangiamo dopo.
Assessore, ci metta la buona volontà per risolvere questo
problema e cerchi veramente di riaprire l'aeroporto di cui abbiamo
veramente bisogno. Lei ci viene a dire:
"il turismo funziona,
l'aeroporto funziona, la ferrovia funziona"
... non funziona
niente! Lei può dire tutto quello che vuole, ma chieda ai
commercianti e ai cittadini e poi vede se abbiamo questi servizi
efficienti come dice lei! Grazie.
Président
- Comme convenu, nous terminons ici les travaux
de la matinée, la Conférence des Chefs de groupe se déroulera
immédiatement ici à la salle des commissions.
La séance est levée.
---
La séance se termine à douze heures et quarante et une
minutes.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK