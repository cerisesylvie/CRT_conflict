Consiglio Regionale della Valle d'Aosta - Oggetto del Consiglio n. 3054 del 5 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3054 del 5 dicembre 2017 - Resoconto
OGGETTO N. 3054/XIV - Interrogazione: "Azioni poste in essere
per la realizzazione di un distaccamento del Corpo Valdostano dei
Vigili del Fuoco in Bassa Valle".
Rosset (Presidente) -
Punto n. 11 all'ordine del giorno.
Per la risposta, ha chiesto la parola il Presidente della Regione,
ne ha facoltà.
Viérin (UVP) -
Ringrazio il collega Borrello, con cui
abbiamo avuto peraltro occasione di parlare di questa questione. In
occasione dell'assemblea annuale della componente volontaria del
Corpo valdostano dei vigili del fuoco, abbiamo illustrato una serie
di azioni che sono
in itinere
e che vanno nel senso di ciò
che è stato richiesto da quella parte molto importante, assieme
agli effettivi, per una organizzazione territoriale che contemperi
le diverse esigenze e i diversi ruoli e per cercare di investire su
un ruolo fondamentale per la nostra comunità. La nostra
territorialità, che non vale solo per le questioni di protezione
civile ma vale per la sanità, vale per la distribuzione dei servizi
territoriali, deve essere un'organizzazione efficace che, in
termini di prossimità, essendo quella più vicina al cittadino, può
risolvere maggiormente il problema del cittadino stesso.
In quell'occasione, sulla base di un'analisi degli elementi
calamitosi e delle emergenze che hanno interessato il territorio
regionale negli ultimi anni, avevamo chiesto alla Protezione civile
di farci una simulazione di quali erano le criticità e le esigenze.
Ci era stato rappresentato che, in occasione dell'alluvione del
2000, la Valle d'Aosta era stata tagliata da Arnad in su e questo
giustifica il fatto che in Bassa Valle bisogna ragionare - come
peraltro è stato fatto negli anni ed è stato oggetto di dibattito -
a una riorganizzazione, chiaramente compatibilmente con le
amministrazioni locali, con i presidi del territorio, con i
distaccamenti dei volontari, con gli effettivi, per utilizzare su
degli spazi che alcuni amministratori locali ci hanno rappresentato
che potrebbero essere destinati, compatibilmente con le esigenze di
tutti, ad aumentare il presidio del territorio. In questo senso è
stato creato un gruppo di lavoro, dove abbiamo convocato la parte
dei volontari, la parte degli effettivi, la Protezione civile e in
questo caso l'Amministrazione comunale di Pont-Saint-Martin, perché
in quella zona era stata da parte del Sindaco individuata un'area,
che poteva essere messa a disposizione.
In questo senso stiamo approfondendo per riuscire a portare
avanti dei ragionamenti, che possano effettivamente potenziare sia
la fase di primo intervento, che è il ruolo dei volontari, sia la
fase in sinergia, che invece è quella di intervento per chi poi
parte da Aosta. Sappiamo che abbiamo il territorio coperto
nell'Alta Valle, abbiamo il territorio coperto da Aosta in giù, ma
poi per tutta la parte della Bassa Valle esistono delle
problematiche, che potrebbero essere in questo senso valutate. C'è
stata la disponibilità sia da parte degli effettivi che da parte
dei volontari a fare dei ragionamenti, è stato fatto già anche un
sopralluogo congiunto da parte loro e nelle prossime settimane
credo che sarà interessante analizzare le risultanze e decidere
tutti assieme come potenziare questa parte di territorio.
Dalle ore 11:26 assume la presidenza il vicepresidente
Farcoz.
Farcoz (Président) -
Pour la réplique la parole au
collègue Borrello.
Borrello (AC-SA-PNV) -
Le abbiamo posto questa iniziativa
per fare un po' di chiarezza. Abbiamo già avuto modo di
confrontarci, perché è una tematica che da tanti anni è sul tavolo
della politica, ma non è di così facile risoluzione ed è per questo
che ogni tanto riemerge nelle discussioni politiche.
Io penso che il presidente Viérin abbia fatto bene a
sottolineare l'importanza del Corpo valdostano dei vigili del fuoco
nelle sue componenti, professionista e volontaria: è un presidio
sul territorio fondamentale per quanto riguarda la salvaguardia e
la tutela dei beni delle persone. È sicuramente una cosa importante
che venga valorizzato il ruolo dei vigili del fuoco a
trecentosessanta gradi, senza distinzione tra professionisti e
volontari, perché al di là del ruolo è sicuramente una cosa
importante che all'interno del sistema Valle d'Aosta ci siano delle
persone che vadano a salvaguardare il territorio e le persone nella
nostra regione. Detto questo, bisogna affrontare la cosa con le
istanze e con le professionalità che lei ha citato precedentemente,
quindi ben venga il gruppo di lavoro.
Una considerazione di carattere generale. Affinché funzioni bene
il sistema di soccorso a trecentosessanta gradi (Vigili del fuoco e
Protezione civile), ci deve essere l'elemento trainante. L'elemento
trainante è la componente professionista, che si avvale del
grandissimo lavoro dei volontari a supporto e a integrazione degli
interventi di soccorso. Quindi la ringrazio, Presidente, per la
risposta. Sono a disposizione, così come il collega Gerandin e
altri colleghi che si interessano della materia, per le eventuali
istanze.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK