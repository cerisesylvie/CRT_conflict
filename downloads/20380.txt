Consiglio Regionale della Valle d'Aosta - Oggetto del Consiglio n. 390 del 11 febbraio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 390 del 11 febbraio 2004 - Resoconto
OGGETTO N. 390/XII - Disfunzioni lamentate presso il reparto
"malattie infettive" dell'Ospedale regionale. (Interrogazione)
Interrogazione
Visto quanto lamentato da un paziente ricoverato presso il
reparto "malattie infettive" dell'ospedale di Aosta in una lettera
apparsa su La Stampa del 29 gennaio u.s.;
Appreso che in tale reparto sarebbe mancata l'erogazione
dell'acqua calda e questo per un periodo non breve;
Considerato che se questo fosse vero sarebbe un disagio grave
per i degenti;
la sottoscritta Consigliera regionale
Interroga
l'Assessore competente per sapere:
1) se sono vere le informazioni riportate in premessa e, in
tal caso, quali ne sarebbero le cause;
2) quale valutazione dà di tali episodi di disfunzione del
servizio ospedaliero.
F.to: Squarzino Secondina
Presidente - La parola all'Assessore alla sanità, salute e
politiche sociali, Fosson.
Fosson (UV) - È vero, vi sono state delle disfunzioni; in
particolare, per diverse settimane, non è arrivata l'acqua calda al
reparto di malattie infettive, creando dei disguidi.
A cosa è dovuto questo difetto? È dovuto al fatto che il reparto
di malattie infettive è fornito di acqua calda da una lunga
tubazione che nasce dalla vecchia centrale termina, che è in fase
di dismissione; presto entrerà in funzione la nuova centrale
termica che provvederà a fornire l'acqua alle malattie infettive
con un'altra temperatura. In questo periodo, proprio perché il tubo
era lungo e partiva da una sede lontana, partiva a 45° e nonostante
fosse coibentato, lungo il tragitto perdeva di calorie, per cui
arrivava al reparto di malattie infettive con una temperatura di
30-32°, quindi percepita come acqua fredda dagli ospiti delle
malattie infettive. Purtroppo, benché verificato, questo difetto,
questa incongruità non è stata segnalata all'Ufficio tecnico
dell'USL, che non ne sapeva nulla; l'ho appresa anch'io dai
giornali. La bellezza della nostra realtà politica è proprio questa
comunicazione diretta fra utente che non riceve l'acqua calda, e lo
scrive sui giornali, e la cosa diventa…
ecco…
È un disguido che c'è stato, me ne faccio carico e chiedo
sicuramente scusa, e comunque il nostro ufficio tecnico non dovrà
soltanto attivarsi per dei disguidi segnalati, ma fare una
manutenzione più attenta. Cosa dire d'altro? So benissimo dove lei
ci porterà con il suo ragionamento! Mi viene in mente un cartello
stradale che dice: "stiamo lavorando per voi". È chiaro che, in
attesa prossima che entrino in funzione le nuove centrali termiche,
qualche disagio vi sarà. È anche vero - bisogna darne atto a tutta
la Giunta, non solo a me - che, proprio per questi ragionamenti,
per questi disguidi, abbiamo fatto una "mise à jour" di tutto il
problema dell'edilizia sanitaria e, come lei sa, ci stiamo
lavorando.
Presidente - La parola alla Consigliera Squarzino Secondina.
Squarzino (Arc-VA) - È chiaro che il confronto che avviene fra
il nostro gruppo e la sottoscritta, in particolare, e l'Assessore
alla sanità quando si parla di "ospedale", si inserisce in un
contesto in cui - ci siamo detti con molta chiarezza, quindi
nessuno bluffa - ciascuno svolge il suo ruolo fino in fondo. Prendo
atto che con onestà intellettuale lei ha preso atto dei
disguidi.
Mi fa sorridere il fatto che nessuno, per questi 2-3 mesi, si
sia accorto che all'interno del reparto c'era qualcosa che non
andava e ha dovuto essere un paziente a rendere pubblica la
notizia, a segnalarla pubblicamente; allora, mi sembra strano non
sia stata segnalata prima in 2-3 mesi, questo mi sembra strano! Ora
mi chiedo se questo non faccia parte di un atteggiamento di
rassegnazione degli operatori, che sono al corrente dei lavori.
Chiederei all'Assessore di farsi promotore di un "libro bianco",
in cui vengono raccolti accanto a tutti i lavori svolti anche tutti
i disguidi non segnalati, oppure che dipendono da non attenzione
tecnica, oppure che veramente mettono in luce il disagio di tutti
di essere curati in una struttura in continua evoluzione. Ne
ricordo alcuni, solo così, a memoria: il soffitto che cade in
"Ortopedia" sui letti degli ammalati (per fortuna non c'era alcun
degente in quel momento!); la controsoffittatura che cade nella
zona di accesso ad "Oncologia" (e per fortuna non passava alcun
inserviente in quel momento!); le proteste dei pazienti e dello
stesso Primario di "Neurologia" rispetto al rumore impossibile. Non
faccio l'elenco di tutte le
disfunzioni… allagamenti vari al 4°
piano di anni fa… però sarebbe
interessante fare un "libro bianco" anche per altre USL che
vogliono intervenire in una vecchia struttura, per capire tutti gli
inconvenienti cui si va incontro.
Ho letto con interesse la risposta del Direttore generale
dell'USL, che dice:
"La Direzione si scusa con gli utenti per i
comprensibili disagi tecnicamente non prevedibili"
. Allora,
rispetto all'elenco di quei pochi esempi che ho fatto, per ognuno
di questi c'era una giustificazione: non era tecnicamente
prevedibile! È chiaro che il singolo episodio non è tecnicamente
prevedibile, ma sappiamo bene che operare in una vecchia struttura
implica tutta una serie di conseguenze!
Nelle linee di indirizzo dell'USL ho visto la volontà, ogni 6
mesi, di fare una verifica dei lavori; spero si faccia anche una
verifica dei disagi perché possiamo fare l'elenco degli
inconvenienti tecnici, ma l'elenco del costo del disagio per
operatori e per utenti, questo nessuno credo è in grado di
quantificarlo!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK