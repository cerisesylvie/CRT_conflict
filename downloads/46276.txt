Consiglio Regionale della Valle d'Aosta - Oggetto del Consiglio n. 2736 del 28 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2736 del 28 luglio 2023 - Resoconto
OGGETTO N. 2736/XVI - Interpellanza: "Intendimenti per il
ripristino dei servizi della navetta verde e dell'autolinea n.
3".
Bertin (Presidente) -
Punto n. 48. Per l'illustrazione,
la parola al consigliere Marquis.
Marquis (FI) -
Abbiamo presentato quest'iniziativa perché
riteniamo che sia di grande attualità la questione dei trasporti,
soprattutto in Aosta e cintura, a seguito anche della presentazione
del PUMS (Piano Urbano della Mobilità Sostenibile) che è in
discussione e che tanto fa parlare in questo periodo.
Sostanzialmente, all'interno del trasporto pubblico locale
automobilistico, il contratto prevede che ci siano delle navette
per cercare di favorire la mobilità degli utenti aostani e anche
del circondario.
In particolare, è stato sperimentato, dal 2019 in avanti,
l'utilizzo della navetta verde che sostanzialmente presta servizio
dall'area del cimitero Montfleury fino all'area Sogno, passando per
il centro. Quindi, questa navetta avrebbe sicuramente un ruolo
molto importante e rientra in quelle che sono definite nel PUMS
"Cerniere di mobilità" per favorire anche il parcheggio fuori dalla
città per poi arrivare alle mete di servizio per quelli che sono
gli utenti in centro città.
Siamo venuti a conoscenza del fatto che su questa navetta, in
particolare, che prima veniva organizzata a livello di passaggio
ogni 15 minuti, adesso si è passati ad uno ogni 30. Una navetta che
dava dei risultati di presenze credo anche significativamente
buoni, perché si parla di una media di più di 500 passeggeri al
giorno.
Quindi, il problema che riteniamo di sollevare è quello legato
alla concomitanza delle due azioni: da una parte quella di togliere
i parcheggi al centro della città (ma questo è di competenza del
Comune di Aosta), dall'altra è quella che, al posto di aumentare la
frequentazione delle navette, le si riduce a livello di
cadenza.
Sommando i due effetti, si crea un effetto combinato
negativo.
Chiediamo quali sonno le ragioni per cui per questa navetta, e
anche per l'autolinea 3, che è quella che invece collega
Beauregard, Piazza Manzetti e Montan di Sarre (che è stata portata
da tre passaggi all'ora a due all'ora), sono stati fatti questi
cambiamenti, che sono in controtendenza rispetto a quello che è il
piano redigendo, e se si ritiene che possano essere ripristinate le
corse con la cadenza precedente.
Presidente -
Risponde l'assessore Bertschy.
Bertschy (AV-VdA Unie) -
Spero di avere 20 secondi alla
fine, per poter completare il question time di ieri.
Per la prima domanda, rispetto alla riduzione della navetta
verde e dell'autolinea 29: erano tre le corse che sono state
inizialmente ridotte, la linea 29, la 3 e la navetta verde.
Rispetto alla riduzione di queste corse, il problema è quello
noto: la carenza di autisti, per il quale ci si è attivati sia a
livello pubblico che privato, e sono in corso, a livello di
Stato-Regioni tutta una serie di valutazioni, perché è un problema
che riguarda tutti i territori.
Per quanto riguarda il ripristino, è stata ad oggi interamente
ripristinata l'autolinea 29; dal 31 luglio sarà integralmente
ripristinata l'autolinea 3 e si stanno facendo delle valutazioni
per ripristinare entro l'autunno anche la navetta verde, che era
stata istituita nel 2019 ed era un progetto nato quando ero allora
Assessore, proprio con l'obiettivo di far parcheggiare nei due
punti importanti, all'arrivo della città, da entrambi i lati, le
persone, per evitare un sovraffollamento di macchine all'interno
della città, collegandoli gratuitamente con queste navette.
Per quanto riguarda la seconda azione, la SVAP (Società
Valdostana Autoservizi Pubblici), ovviamente, è stata
sensibilizzata in questi primi mesi, anche di delega al mio
Assessorato, e abbiamo cercato di sensibilizzare tutte le aziende a
fare il loro lavoro e anche come Dipartimento stiamo cercando di
fare un'opera di sensibilizzazione al riguardo del lavoro della
figura dell'autista; perché poi c'è un tema generale rispetto a
quel tipo di lavoro che le persone fanno più fatica rispetto a
prima ad interpretare.
Noi abbiamo rimesso in funzione, e nei prossimi mesi sarà di
nuovo a disposizione, anche il voucher patenti, anche se molte
delle aziende hanno lavorato addirittura con delle loro Academy.
Questo - lo dico anche grazie al lavoro che abbiamo fatto
nell'ultimo periodo con il collega Distort - ha anche fatto
emergere che le Academy che vengono fatte fuori Valle hanno poi dei
tempi di realizzazione della patente che sono superiori a quelli
che dà attualmente la nostra Motorizzazione civile, nonostante i
problemi - sappiamo - che stiamo vivendo.
La Motorizzazione civile ha intensificato i giorni di patente
superiore, cercando di dare più risposta possibile all'arrivo di
così tanta richiesta.
In questo momento, sono in formazione dodici partecipanti per un
corso per la SVAP che, se supereranno il corso e se non ci saranno
altre difficoltà e dimissioni in azienda, dovrebbero permetterci di
ripristinare anche questa navetta.
Per quanto riguarda il punto 3, quali penalità sono state
applicate: ad oggi sono in corso le valutazioni; prima di applicare
la penalità ci deve essere una certa riduzione. L'obiettivo
politico non è quello di applicare le penalità ma, evidentemente, è
quello di far ripartire i servizi tenendo conto dei problemi che
tutti vivono.
Se si ritiene di intervenire per ripristinare il servizio della
navetta verde e l'autolinea 3: come le ho detto, due su tre sono
ripristinate e si sta lavorando anche per ripristinare la terza,
che ha bisogno di una sostenibilità in termini organizzativi.
Rispetto a tutto questo, il lavoro che si sta realizzando è un
lavoro che tiene conto sia degli aspetti tecnici che di quelli
organizzativi, che della tenuta dei servizi una volta ripristinati,
perché poi la cosa importante è riabituare la gente ad
utilizzarli.
Mi permetto solo di fare questa precisazione, visto che c'è
stato l'intervento e anche un commento più di tipo politico: con
molta tranquillità, dico che, effettivamente, ieri io non ho
completato la domanda, ma è allo studio del Piano regionale dei
trasporti la valutazione di una pianificazione di un investimento
sull'autostrada, che possa permettere, per il tempo, i costi e il
chilometraggio, che verrà verificato nello studio che è in corso,
un effettivo spostamento di una corsia, di due corsie o nessuna
corsia; perché questo dovrà essere verificato anche in termini
progettuali, ma è un lavoro che se ho annunciato, è perché è in
corso di realizzazione.
Nell'autunno, quando presenteremo il Piano regionale dei
trasporti, avrete modo di verificarlo.
Mi scuso ancora per non aver completato la risposta, ieri.
Presidente -
Consigliere Marquis, a lei la parola in sede
di replica.
Marquis (FI) -
Ho ascoltato con attenzione le
considerazioni che ha portato alla motivazione dell'interpellanza,
immaginavamo che ci fosse qualche problema di personale
nell'azienda che svolge questo servizio. Ci faceva strano, però,
che in tutto il resto della Valle, nonostante ci siano
effettivamente delle difficoltà a trovare delle figure idonee per
il servizio di autisti, per quanto riguarda le autolinee, non ci
siano stati dei disservizi particolari o dei disagi per l'utenza,
perché non sono state modificate le corse. É una questione puntuale
che si è verificata in Aosta e quello che ci fa un po' strano è che
- dal momento che dovrebbe esserci una sinergia tra Regione e
Comune, visto che si interviene con degli aspetti diversi ma sullo
stesso tema - se c'era questa difficoltà nel mettere a disposizione
delle navette per garantire un servizio, che nello stesso tempo si
fosse soprasseduto a togliere i parcheggi, perché qui c'è un
problema di attuazione di scelte, il cui effetto combinato, come
dicevo prima, crea dei grossi disagi alla popolazione. Perché da
una parte tolgo il parcheggio, dall'altra tolgo le navette, quindi
la sommatoria crea il caos che si sta verificando in questo
periodo.
Auspichiamo che nel più breve tempo possibile possano essere
ripristinate queste navette, con le cadenze che avevano prima, e
perché no, se si vuole fare un passo avanti, anche migliorarle,
perché è solo con delle cadenze ravvicinate che si può convincere
chi arriva da fuori Aosta a parcheggiare nei parcheggi fuori città
e poi utilizzare i mezzi che possono portare nel centro, per coloro
che non hanno la necessità di andare in diversi luoghi ma che hanno
un unico punto di arrivo e prestano lavoro in quello durante l'arco
della giornata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK