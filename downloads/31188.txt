Consiglio Regionale della Valle d'Aosta - Oggetto del Consiglio n. 383 del 25 febbraio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 383 del 25 febbraio 2009 - Resoconto
OGGETTO N. 383/XIII - Interrogazione: "Procedure per la
prenotazione di analisi e visite specialistiche presso l'USL della
Valle d'Aosta".
Interrogazione
Preso atto che per prenotare analisi di qualsiasi tipo oppure
per prenotare visite specialistiche presso l'USL della Valle
d'Aosta è necessaria l'impegnativa redatta dal medico
curante;
Appreso che una volta che sia iniziato un iter di analisi o
di visite o di ricovero nella struttura ospedaliera pubblica le
successive prenotazioni avviate per procedura interna debbono
essere convalidate dall'impegnativa del medico curante;
Constatato che l'informatizzazione dei dati dei pazienti
consente comunque di far pervenire al medico curante tempestiva
informazione dell'iter successivo degli ulteriori esami;
i sottoscritti Consiglieri regionali
Interrogano
L'Assessore competente per conoscere se tale procedura
standard non possa essere corretta al fine di rendere meno gravoso
il percorso del paziente.
F.to: Donzel - Rigo - Fontana Carmela
Président
- La parole à l'Assesseur à la santé, au
bien-être et aux politiques sociales, Lanièce Albert.
Lanièce A.
- Grazie, Presidente. L'iter per la richiesta
di qualsivoglia prestazione sanitaria, sia essa o no a carico del
sistema sanitario nazionale o regionale, è regolato da precise
norme stabilite a livello nazionale. Non si tratta perciò di
semplici procedure
standard
soggette a possibili correzioni
per rendere meno gravoso il percorso al singolo cittadino. Ricordo
che ogni richiesta di prestazione è un atto molto serio, deve
essere conseguente ad un atto medico, che ne indichi con esplicita
richiesta l'appropriatezza della sua erogazione indipendentemente
dal fatto che sia o no a carico del sistema sanitario nazionale o
regionale. Fatta eccezione per un numero ben determinato e limitato
di prestazioni erogate nell'ambito delle attività consultoriali,
tutela alla donna e della maternità, tutela dell'infanzia e tutela
dell'adolescenza, per le quali è prevista la possibilità del
cosiddetto "libero accesso", ossia senza prenotazione, tutte le
richieste di prestazione a carico del servizio sanitario nazionale
o regionale devono essere redatte su apposito ricettario unico
nazionale, come previsto dall'articolo 50 della legge n. 326/2003.
Tale norma è stata introdotta nell'ambito del monitoraggio della
spesa sanitaria per la tracciatura informatizzata dell'erogazione
di tutte le prestazioni, siano esse prestazioni di diagnostica o la
fornitura di farmaco; questo è già un punto fondamentale. È
opportuno sottolineare come il medico prescrittore si assuma in
prima persona la responsabilità di prescrivere farmaci o
prestazioni diagnostiche, non si dovrebbe dunque parlare in questo
caso solo di convalida da parte del medico curante, perché
qualsiasi ricetta va sotto la sua precisa responsabilità. Anche al
fine di rendere più fluido il percorso e per rispettare il
principio della responsabilità della spesa attribuita a ciascun
medico prescrittore, la nostra Regione (diversamente da numerose
altre Regioni) ha optato per una distribuzione capillare del
ricettario unico nazionale (la cosiddetta "ricetta rossa") a tutti
i medici prescrittori operanti in Valle per conto dell'Azienda USL
e non come in altre realtà regionali dove questo ricettario è
distribuito solo ai medici di famiglia. Ciò rende possibile per il
medico prescrittore specialista prescrivere direttamente eventuali
prestazioni aggiuntive, quelle ritenute utili al completamento del
processo diagnostico terapeutico per il quale è stato chiamato in
causa nell'ambito della presa in carico di uno specifico quesito
clinico formulato dal medico di famiglia. Questa possibilità non va
dunque confusa con la diversa eventualità di una richiesta relativa
ad una proposta di indagine, che invece è correttamente inviata dal
medico specialista al medico di medicina generale per la sua
valutazione. Infatti il medico di medicina generale deve rimanere
il responsabile ultimo del processo di presa in carico globale
della salute del proprio assistito ed è tenuto in questi casi a
valutare l'opportunità o meno di seguire il suggerimento medico
specialistico di branca nel prescrivere o meno la prescrizione
richiesta o del farmaco consigliato. L'esito della visita
specialistica deve arrivare al medico di famiglia, altrimenti si
perderebbe la centralità della figura del medico di famiglia e si
darebbe corso ad induzione di prescrizioni inappropriate, perché il
medico di famiglia è colui che conosce meglio di qualsiasi altro il
paziente, quindi è quello che sa valutare i quesiti su cui è stato
chiesto consiglio allo specialista. A ciò si aggiunga che il
garante della protezione dei dati personali chiaramente ha
stabilito che nell'ambito delle possibilità offerte
dall'informatizzazione dei dati personali, contenuti nelle cartelle
cliniche elettroniche va rispettato il principio del consenso del
trattamento dei dati anche relativamente a singoli episodi sanitari
per prestazioni di esami invasivi o con mezzo di contrasto. Per
quanto riguarda "Cosa stiamo facendo per cercare di semplificare
queste procedure?". Innanzitutto il decreto 17 marzo 2008 ha
permesso, limitatamente nell'ambito specialistico, di erogare e di
tracciare le prestazioni erogate su richieste compilate su un
modello codice C di ricettario specialistico interno, perciò non su
ricetta rossa, non censito direttamente nell'ambito della banca
dati nazionale, ma ugualmente contenenti il
dataset
minimo
di informazioni utili al monitoraggio e al controllo della spesa.
Innovazione introdotta su sollecitazione delle Regioni e fra queste
- come risulta dai verbali delle riunioni in ambito tecnico - la
Valle d'Aosta in testa insieme con Toscana e Veneto.
La seconda iniziativa è che nello stesso ambito è allo studio il
progetto di includere prescrizioni erogate nei 30 giorni che
seguono le dimissioni dal ricovero ospedaliero, ossia in fase di
post
ricovero, per permettere di erogare prestazioni al di
fuori dell'ambito ambulatoriale. Si evitano passaggi di visite in
ambulatorio, facendo perdere tempo ai pazienti, con il vantaggio di
una semplificazione amministrativa dei percorsi per il cittadino.
Ricordo che uno degli obiettivi principali che abbiamo dato
all'Azienda USL per il 2009 è proprio riguardo alla semplificazione
amministrativa di settori a forte impatto sulla popolazione, quindi
verranno studiate e messe in atto tutte le procedure per favorire
la semplificazione dei percorsi e degli atti amministrativi
susseguenti tenuto conto dei vincoli imposti dalle normative
vigenti.
Président
- La parole au Conseiller Donzel.
Donzel (PD)
- Presidente, cari colleghi, ben consci della
delicatezza dell'argomento che stavamo trattando e del fatto che in
un ambito così delicato come quello della salute della persona
anche processi di semplificazione devono rispettare tutti i
protocolli presi e che sono resi necessari dalle norme vigenti, era
nostra intenzione sollecitare l'Amministrazione rispetto a delle
difficoltà che vivono ogni giorno le persone e che - sulla
percezione degli stessi pazienti - sono viste come delle peripezie
burocratiche. Mi fa piacere prendere atto nella risposta che ci
viene fornita dall'Assessore che è in atto anche da parte
dell'Assessorato e dell'USL una riflessione sulle possibilità di
semplificare il più possibile le procedure burocratiche. Questo è
il nostro auspicio, non mettere in discussione minimante la
garanzia delle procedure che devono garantire la tutela del
paziente e le procedure corrette, ma vedere di evitare i doppioni
di percorsi che si vengono a creare. Quello che abbiamo
sottolineato è uno di quei tanti percorsi che un paziente, colpito
spesso da grave malattia, è costretto a subire in quelle che sono
le sue peripezie per riuscire a fare tutte le analisi e le visite.
Prendo atto con favore che c'è questo tentativo di andare incontro
anche dal punto di vista burocratico... di attenzione verso il
paziente, non lo riteniamo un aspetto marginale, quindi
successivamente speriamo di avere informazioni su come procede tale
semplificazione di tipo burocratico.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK