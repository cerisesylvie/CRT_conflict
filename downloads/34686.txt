Consiglio Regionale della Valle d'Aosta - Oggetto del Consiglio n. 2412 del 16 maggio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2412 del 16 maggio 2012 - Resoconto
OGGETTO N. 2412/XIII - Interrogazione: "Determinazioni in
merito all'utilizzo dell'area di Chavonne in comune di
Villeneuve".
Interrogazione
Richiamate le nostre precedenti iniziative in merito
all'utilizzo della totalità dell'area di proprietà regionale
situata a "Chavonne" in Comune di Villeneuve;
Tenuto conto che l'area è stata oggetto di parecchi studi -
effettuati per conto della Regione, di Finaosta e del Comune di
Villeneuve - proprio in merito alle azioni da intraprendere per il
suo recupero e per favorirne lo sviluppo, con individuazione del
relativo cronoprogramma;
Rammentata la risposta data nell'aula consiliare da un
Assessore, secondo cui con il Comune di Villeneuve sarebbe stato
instaurato, non solo un confronto, ma sarebbe addirittura stato
istituito un tavolo di lavoro perché la Giunta ritiene "...che
quell'area sia strategica per la Regione, e per quella località e
per il Comune di Villeneuve.";
Visto che le varie strutture regionali hanno messo in
evidenza le loro esigenze e che anche da parte della comunità
locale e di alcune ditte artigiane si è registrato un rilevante
interesse all'individuazione di una soluzione in grado di
rilanciare e valorizzare la zona;
tutto ciò premesso i sottoscritti Consiglieri
regionali
Interrogano
l'Assessore competente per sapere:
1) a quali determinazioni è giunto il tavolo istituito con il
Comune di Villeneuve in merito alle azioni da porre in essere per
meglio utilizzare l'intera area di Chavonne da settembre 2011 ad
oggi;
2) nel caso si sia prodotto un accordo di programma o altro
documento congiunto, quali sono i tempi e i costi degli interventi
concordati per venire incontro alle esigenze generali.
F.to: Chatrian - Patrizia Morelli
Presidente
- Data l'assenza dell'Assessore Albert Lanièce
per motivi familiari, tutte le interrogazioni e le interpellanze
che lo riguardano sono rinviate al pomeriggio.
La parola al Presidente della Regione, Rollandin.
Rollandin (UV)
- Grazie Presidente.
Per quanto concerne le problematiche sottolineate con
l'interrogazione, relative all'area di Chavonne, che è un tema che
ha già fatto la sua comparsa in quest'aula a più riprese,
risponderò alle due domande che sono state fatte.
Per quanto riguarda la prima parte:
"a quali determinazioni è
giunto il tavolo istituito con il Comune di Villeneuve..."
, già
rispondendo ad un'interpellanza nel mese di settembre scorso avevo
detto che l'Amministrazione ha avviato un confronto con il Comune
di Villeneuve per definire le modalità di cessione dell'area
Chavonne allo stesso Comune. Il 9 gennaio 2012 il Comune di
Villeneuve ha formalizzato l'istanza di acquisizione gratuita delle
aree site in località Chavonne, ai sensi della legge
n.
68
, da destinare ad attività sportive, ricreative e per
l'impiego del tempo libero, assumendosi tutti gli oneri di gestione
e di manutenzione ordinaria e straordinaria relativi al
mantenimento delle stesse. Il Comune ha anche chiesto il
riconoscimento di un diritto di opzione per la futura acquisizione
gratuita di un fabbricato presente sull'area medesima, quello che è
già collegato con le aree che sarebbero destinate. La conferenza di
servizi si è riunita il 29 febbraio 2012 e ha espresso parere
favorevole accordando l'opzione di acquisire in un momento
successivo un fabbricato. La decisione è stata comunicata al Comune
con l'indicazione di procedere ai frazionamenti; non appena queste
operazioni saranno completate, la Regione provvederà alla
formalizzazione della cessione. La richiesta di cessione gratuita
non comprende i fabbricati esistenti nella zona orientale - i
capannoni che il collega conosce - che intendiamo invece
ristrutturare, ricavando se possibile nuovi volumi, per adibire
questa parte a stoccaggio e deposito di materiali e automezzi, a
tal fine gli uffici stanno valutando la possibilità di fare ricorso
a forme contrattuali anche innovative per pianificare le risorse
necessarie per un intervento immediato. Se al collega interessa,
posso dare copia della piantina con le ripartizioni di quello che
va al Comune e di quello che invece rimane alla Regione per questi
interventi, importanti, perché oggi, come lei sa, siamo in
locazione in tanti punti della città e non solo, locazione che con
questa soluzione verrebbe a ridursi notevolmente. Grazie.
Presidente
- La parola al Vicepresidente Chatrian.
Chatrian (ALPE)
- Grazie Presidente.
Più volte abbiamo sollecitato il Governo regionale, da una
parte, per conoscere gli intendimenti; dall'altra, soprattutto
legati ad un confronto serrato, perché l'area è strategica, è
importante anche a livello numerico e volumetrico e oltretutto ha
numerose potenzialità. Più volte in quest'aula abbiamo voluto
conoscere gli aggiornamenti, perché più volte ci è stato risposto,
proprio in questa legislatura
..."si rileva l'esigenza di
procedere ad uno studio di fattibilità globale che permetta di
armonizzare e razionalizzare l'uso degli spazi a disposizione"
veniva detto tre anni fa nel 2009 dall'Assessore Isabellon,
"è
in corso una verifica delle necessità delle strutture
dell'Amministrazione..."
, poi successivamente piccoli passi
sono stati fatti fino ad istituire un tavolo di lavoro con l'ente
locale. Questa è la cronistoria di questi quattro anni.
Il nostro obiettivo di oggi non è tanto quello di avere la copia
della piantina, che peraltro conosciamo, della zona e delle sue
ampie potenzialità, ma quello di capire se il tavolo sta producendo
concretezza in merito al fatto che ci è stato detto che si è
trovata una strada per alienare gratuitamente, ai sensi della legge
n. 68, una parte di patrimonio. Questo è il primo punto, invece il
secondo è legato alla ristrutturazione dei volumi già esistenti,
già più volte da noi sollecitato in quest'aula e aveva lo scopo di
sapere le esigenze mutate in quest'anno. È da poco che la scelta
dell'Amministrazione è stata quella di esternalizzare i cantieri
forestali, lei sa meglio di me che una buona parte è utilizzata dal
Dipartimento risorse naturali, quindi l'obiettivo è capire nel
merito come verranno utilizzati tali capannoni, perché la strategia
dell'Amministrazione è cambiata in quest'ultimo anno. Se fino al
2010 quindi c'erano delle esigenze di un certo peso, immagino che
le esigenze siano quanto meno mutate, è questo il secondo punto. Al
terzo punto invece si chiede se è stata valutata ulteriormente la
possibilità di valorizzare le potenzialità dell'opera legate non
solo al Comune, ma anche alle piccole e medie imprese, come più
volte è stato detto in quest'aula, mettendo a disposizione
quest'area strategica per uno sviluppo più ampio e non legato
all'ente territoriale. Ecco l'obiettivo del quesito va su tre punti
cardine: al primo ci ha risposto, quello dell'ente locale, al
secondo in parte, perché vogliamo conoscere, alle luce delle
esigenze modificate, il progetto diverso rispetto ad un anno fa,
con il terzo chiediamo se c'è uno scenario più ampio: quello di
valorizzare non solo per la parte pubblica, ma per la parte
privata. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK