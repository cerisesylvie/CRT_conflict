Consiglio Regionale della Valle d'Aosta - Oggetto del Consiglio n. 413 del 24 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 413 del 24 marzo 2021 - Resoconto
OGGETTO N. 413/XVI - Approvazione del programma di
dismissione di beni immobili di Vallée d'Aoste Structure s.a.r.l.,
ai sensi della l.r. 10/2004.
Bertin (Presidente) -
Punto 4 all'ordine del giorno. Per
l'illustrazione l'assessore Bertschy, ne ha facoltà.
Bertschy (AV-SA) -
Colgo l'occasione per segnalare e allo
stesso tempo ringraziare dell'attenzione che si sta dando al tema
legato a VdA Structure da parte del Consiglio regionale, anche
attraverso le iniziative dell'opposizione. Credo che VdA Structure,
come ci siamo detti già in più occasioni, rappresenti un punto
importante di azione politica rispetto alla possibilità della
nostra Regione di ritornare a crescere e a vedere occupati quegli
immobili che ormai da troppo tempo sono inoccupati, vuoti, non
producono, non danno lavoro e non creano sviluppo.
Nei prossimi giorni è previsto il primo sopralluogo in bassa
valle e in media valle, alla Balzano e alla Tecdis. L'altro giorno
ho avuto occasione di fare un sopralluogo a Pont-Saint-Martin in un
altro immobile che ormai da tempo è inoccupato. Credo che il lavoro
che faremo tutti insieme per ridare vigore all'iniziativa di VdA
Structure è accompagnato da investimenti che sarà necessario
mettere in campo. Devo dire che anche le associazioni di categoria,
in particolare in questo periodo con Confindustria, si sta
lavorando a iniziative che possano creare attenzione verso la
nostra attività: speriamo che possano creare le condizioni di
sviluppo necessarie, già a partire dai prossimi mesi. Ovviamente
contiamo di poter avere anche sui programmi di sviluppo strategici
a livello nazionale la nostra giusta attenzione.
Rispetto al piano di dismissioni, questo è il quinto piano che
viene portato in Consiglio regionale. Come illustrato nella
Commissione, si tratta di cinque immobili, tre a carattere agricolo
e due con destinazione artigianale/industriale. VdA Structure ha
motivato, e nella audizione abbiamo sentito il Presidente al
riguardo, la necessità di procedere in questa direzione
nell'interesse della società, soprattutto della valorizzazione
futura di queste dismissioni e della possibilità di intervenire con
operazioni invece ancora più puntuali sul patrimonio che poi rimane
in proprietà alla società. Il piano prevede appunto queste cinque
iniziative che sono dislocate a Donnas, a Saint-Marcel, a Gressan e
a Gignod, dove sono situati i cinque immobili.
Io sono a disposizione per tutte le domande necessarie e
ringrazio ancora per il lavoro e la collaborazione che è in atto
rispetto all'azione che tutti noi immaginiamo possa riprendere in
maniera vigorosa da parte di VdA Structure.
Presidente -
Vi sono altre richieste? Se non vi sono
altre richieste, mettiamo in approvazione l'atto con l'allegato. La
votazione è aperta.
Esito della votazione:
Presenti, votanti e favorevoli: 34
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK