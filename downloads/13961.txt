Consiglio Regionale della Valle d'Aosta - Oggetto del Consiglio n. 484 del 9 febbraio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
MINORANZE ETNICHE E MOVIMENTI MIGRATORI
Minoranze etniche
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 484 del 9 febbraio 1994 - Resoconto
OGGETTO N. 484/X - Solidarietà e sostegno alle popolazioni della
ex Jugo­slavia. (Approvazione di risoluzione).
Risoluzione - Nuove innocenti vittime si sono aggiunte alla
lista dei morti per la guerra che scuote la ex Jugoslavia;
Alle porte dell'Europa unita si sta consumando una strage
in­fame di fronte alla quale gli organismi internazionali ed i
sin­goli governi paiono impotenti o incapaci di proporre soluzioni
pacifiche che mettano fine al conflitto;
Il Consiglio regionale
Di fronte alla tragedia della strage al mercato di Sarajevo;
Constatando che le misure fin qui adottate dalla Comunità
in­ternazionale per mettere fine al conflitto interno non hanno
an­cora sortito risultati apprezzabili;
Considerando che le popolazioni dell'ex Jugoslavia necessitano
di gesti di concreta solidarietà;
Impegna
la Presidenza del Consiglio
- a sollecitare il governo italiano affinché a tutti i livelli
venga­no rafforzati i controlli per un fermo rispetto dell'embargo
delle armi nei confronti di tutte le forze in campo, affinché
vengano intensificati gli interventi diplomatici per l'immediata
smilita­rizzazione della zona di Sarajevo e per la predisposizione
di un piano di pace che consenta una pacifica convivenza
interetnica;
- a richiedere al governo italiano di convocare una conferenza
Stato-Regioni, per predisporre un piano straordinario di
acco­glienza di profughi;
Sollecita
il Comitato regionale per la cooperazione con i Paesi in via di
sviluppo a prevedere nel suo programma di lavoro interventi di
solidarietà e di sostegno alle popolazioni della ex Jugoslavia,
anche attraverso l'associazionismo del volontariato locale che
collabora con organismi internazionali che operano sul campo.
F.to: Parisi - Lanièce - Perrin G. Cesare - Ferraris - Dujany -
Lavoyer - Florio - Chiarello - Bich - Collé - Tibaldi
Presidente -
La parola al Consigliere Squarzino
Secondina.
Squarzino (VA) -
Credo che quest'ordine del giorno
sia il minimo che noi possia­mo fare di fronte alla tragedia che si
perpetra, tutti i giorni, di fronte ai nostri occhi. Tutto il Paese
e la società civile non pos­sono più accettare la terribile
situazione che esiste a due passi da noi.
- Noi siamo consapevoli che non è certamente un ordine del
giorno che può risolvere i problemi, quindi non è con questo
intento che vogliamo scrivere due parole in più su di un pezzo di
carta, ma a noi sembra - lo dico, credo, a nome anche degli altri
colleghi con cui abbiamo discusso quest'ordine del giorno - che con
questo ordine del giorno sia possibile almeno far giun­gere nelle
sedi istituzionali, là dove si stanno affrontando questi temi, una
volontà di pace che proviene anche da questa Valle.
L'opinione pubblica, la pressione dell'opinione pubblica che
c'è, che esiste, che è sempre più attenta e sensibile ai problemi
della pace, non accetta più di assistere così inerte a quanto,
purtroppo, la televisione ogni giorno ci propone. Quest'opinione
pubblica non può dire:" Non sapevamo" perché vediamo, quindi
sappiamo.
La speranza, dicevo, è che la pressione di quest'opi­nione
pubblica in qualche modo possa "costringere" le autorità e gli
organismi internazionali ad individuare soluzioni pacifi­che al
conflitto. Noi cerchiamo anche di individuare alcune di­rezioni che
riteniamo importanti in questa azione.
La prima è chiedere che vengano rafforzati i controlli per un
fermo rispetto dell'embargo delle armi, e questo è molto importante
perché non si può chiedere che una guerra cessi se i Paesi europei
continuano a vendere armi; chiediamo poi anche che si giunga ad una
smilitarizzazione immediata della zona di Sarajevo e che si vada in
una direzione che preveda la pacifica convivenza interetnica perché
siamo convinti che questa è la strada che consentirebbe
effettivamente un ritorno della pace in quella terra.
Ci sembra, inoltre, che anche lo studio di interventi
straordi­nari per i profughi possa essere l'oggetto di una
conferenza Stato-Regione e noi come Regione ci impegnamo a
utilizzare gli strumenti che abbiamo e che sono presenti nel
Comitato per la cooperazione con i Paesi in via di sviluppo, per
individuare in­terventi e risposte a bisogni immediati di
solidarietà che pro­vengono dai Paesi dell'ex Jugoslavia.
Presidente -
I consiglieri sono invitati ad
esprimere il loro voto.
Presenti, votanti e favorevoli: 26
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK