Consiglio Regionale della Valle d'Aosta - Oggetto del Consiglio n. 109 del 28 aprile 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 109 del 28 aprile 1969 - Resoconto
OGGETTO N. 109/69 - Sostituzione del Dottor Cristoferi
Ottorino, dimissionario quale membro esperto nel costituendo
Comitato O.N.M.I. della Valle d'Aosta. Designazione della Signora
Borrel Gilda in Tubère.
Mappelli
(D.C.)
- Dunque questo oggetto
giustamente è la nuova legge che regolamenta l'O.N.M.I. in tutta
Italia, prevede fra l'altro due esperti, di questi due esperti
erano stati eletti la Signora Siggia su proposta della minoranza e
il Signor Cristoferi per la maggioranza. Ora venendo a mancare, in
seguito alle dimissioni del Signor Cristoferi, un membro della
maggioranza, la maggioranza propone la sostituzione nella persona
della Signora Tubère Gilda.
Siggia
(P.C.I.)
- Signor Presidente, Signori
Consiglieri, non posso esimermi dalla discussione di questo
argomento che per la verità oggi riguarda soltanto la maggioranza
che deve provvedere a sostituire un suo membro dimissionario, non
posso esimermi, dicevo, dal sottolineare all'attenzione del
Consiglio tutta una situazione che mi pare davvero grave e
paradossale.
Con legge 1° dicembre 1966 n. 1081, la vecchia Federazione
provinciale dell'O.N.M.I. veniva sostituita con un Comitato
provinciale a cui erano demandati tutti i compiti di sorveglianza,
di direzione e di decisione nella gestione degli Istituti Materni
Infantili provinciali e regionali.
Inutile ricordare come detti Comitati prevedevano una
composizione mista di membri fissi e di altri eletti dalle singole
amministrazioni e tra questi, tre Consiglieri regionali e due
comunali.
E la legge prevedeva che i nominativi dei membri designati
fossero trasmessi al competente Ufficio romano per la loro
approvazione.
Insieme al dimissionario Dott. Cristoferi io sono stata
designata esperta del Comitato O.N.M.I. con provvedimento di questo
Consiglio nella seduta del 7 marzo 1967.
Poiché soltanto in data 10 dicembre 1968 il Dott. Cristoferi ha
fatto pervenire le sue dimissioni alla Regione, desidero sapere
quando l'Assessore, o per lui il Presidente della Giunta, ha
provveduto a trasmettere a Roma l'elenco completo dei membri eletti
o indicati per la composizione del Comitato Regionale O.N.M.I.. E
siccome mi consta, anche per solleciti che il Comitato Nazionale ha
indirizzato direttamente alla sede di Aosta, che l'Amministrazione
regionale non ha mai trasmesso i nominativi, non posso non
protestare vivacemente contro l'inattività dell'Amministrazione, a
cui compete la grave responsabilità di non aver permesso il
funzionamento del nuovo Comitato O.N.M.I., che è il solo organismo
che oggi per legge gestisce l'Istituto.
La crisi più o meno palese della Giunta, l'inattività di qualche
Assessore, la mancanza di senso di responsabilità di qualcun altro,
non possono in alcun modo giustificare un ritardo che allo stato è
già ben di due anni nell'adempimento di un incombente legislativo
che, non ottemperato, blocca l'attività di un Ente già di per sé
tanto malato e deficitario.
Chiedo quindi l'impegno preciso e che entro un mese da oggi la
documentazione relativa e necessaria sia trasmessa a Roma,
riservandomi sull'argomento di presentare relativa mozione se le
cose non verranno inoltrate.
Mappelli
(D.C.)
- Signora, io le dirò con estrema
franchezza che questa pratica è stata seguita dal Signor
Presidente. Le posso peraltro assicurare che avrò, questo è un mio
impegno ufficiale, di vedere e di parlarne perché ci saranno pure i
suoi motivi, adesso non so se le cose stanno esattamente così come
ha dichiarato la Signora Siggia, ad ogni buon conto stia tranquilla
che questo problema lo vedrò io direttamente, personalmente.
Montesano (P.S.U.)
- Altri che chiedono la parola? Allora
si passa alla votazione, si distribuiscono le schede.
Germano (P.C.I.)
- ...assente questa inadempienza, io
voglio solo ricordare che l'Assessore alla Sanità e all'Assistenza
è Mappelli, e quindi gli impegni che si è assunto qui li
mantenga.
Per quanto riguarda il voto, siccome è un problema di
maggioranza noi ci asteniamo.
Montesano (P.S.U.)
- Andrione aveva chiesto la
parola.
Andrione
(U.V.)
- L'ho chiesta per dichiarare
l'astensione del mio gruppo.
Montesano (P.S.U.)
- Risultato della votazione: presenti
31, votanti 19, hanno riportato voti: Tubère Gilda 17 - Bianco
2.
Il Consiglio designa quale rappresentante esperta del Consiglio
regionale, per la maggioranza, la Signora Gilda Tubère.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK