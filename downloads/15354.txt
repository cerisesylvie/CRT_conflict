Consiglio Regionale della Valle d'Aosta - Oggetto del Consiglio n. 205 del 16 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 205 del 16 dicembre 1988 - Resoconto
OGGETTO N. 205/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio): Do comunicazione dell'attività
svolta dalla Presidenza del Consiglio e dagli organi consiliari dal
5 dicembre in poi:
Disegni di legge presentati:
Proposta di legge n. 28, presentata dai Consiglieri Beneforti,
Dolchi, Louvin, Martin, Aloisi, Lavoyer, Mafrica, Milanesio, Rusci,
Stévenin e Vesan in data 6 dicembre 1988, concernente: "Modifica
dell'art. 10 bis della legge regionale 25 ottobre 1982, n. 69,
modificata con legge regionale 25 febbraio 1985, n. 6" (1^
Commissione).
Disegno di legge n. 29
, presentato dalla Giunta regionale
in data 7 dicembre 1988, concernente: "Acquisto di unità
immobiliari facenti parte di un complesso immobiliare sito in
Comune di Saint Christophe, località Grand Chemin, di proprietà
della Società COM.CE s.r.l. da destinare a nuova sede del servizio
regionale della Comunicazione e dei Trasporti" (1 Commissione).
Disegno di legge n. 30
, presentato dalla Giunta regionale
in data 7 dicembre 1988, concernente: "Modificazioni ed
integrazioni alla legge regionale 11 agosto 1975, n. 39 e
successive modificazioni ed integrazioni, concernente "Ordinamento
delle guide e aspiranti guide alpine in Valle d'Aosta" (2^-4^ e 1^
Commissione).
Disegno di legge n. 31
, presentato dalla Giunta regionale
in data 7 dicembre 1988, concernente: "Organizzazione degli
interventi regionali di promozione all'occupazione" (1^ e 3^
Commissione).
Proposta di legge n. 32
, presentata dai Consiglieri
Riccarand, Bajocco, Chenuil, Dolchi, Mafrica e Tonino in data 14
dicembre 1988 concernente: "Ricerca, apertura e coltivazione delle
cave" (2^ Commissione)
Disegni di legge approvati:
Disegno di legge n. 14
, concernente: "Rifinanziamento
della legge regionale 11 agosto 1976, n. 32, concernente interventi
della Regione a favore delle imprese consorziate al consorzio
garanzia fidi fra gli industrial) della Valle d'Aosta e successive
modificazioni".
Disegno di legge n. 6
, concernente: "Modificazioni per
l'anno 1988 nella destinazione dei finanziamenti previsti dalla
legge regionale 9 gennaio 1986, n. 4 e successive modificazioni ed
integrazioni recante interventi a sostegno dell'occupazione e a
favore dei lavoratori in cassa integrazione guadagni".
Disegno di legge n. 7
, concernente: "Modificazioni per
l'anno 1988 nella destinazione dei finanziamenti previsti dalla
legge regionale 18 agosto 1986 n. 50 recante azioni finalizzate a
qualificare l'apprendistato artigiano"
Deliberazioni vistate: n. 7
Si comunica che la deliberazione n. 130/IX in data 9 novembre
1988, concernente: "Approvazione bozza di statuto della Società per
azioni denominate "Istituto di Credito Valdostano S.p.a.",
abbreviabile in "Crédit Valdôtain" o "Credito Valdostano S.p.a.", è
divenuta esecutiva per decorrenza di termini ai sensi del 2° comma
dell'art. 60 della legge 16 maggio 1978, n. 196.
Con lettera in data 30 novembre 1988 il Consolato generale del
Sud Africa ha dato notizia di due decisioni prese dal Governo
sudafricano.
Sig. Tegoni Bruno ha inoltrato un nuovo ricorso avverso le
operazioni per l'elezione del Consiglio regionale svoltesi in data
26 e 27 giugno 1988. Il nuovo ricorso, che concerne sempre la
richiesta di annullamento dell'elezione del candidato della lista
Union Autonomiste Pensionati, è stato presentato al Consiglio di
Stato avverso la decisione di primo grado del TAR. Si rammenta che
il primo ricorso del Sig. Tegoni Bruno rivolto al Consiglio di
Stato è in discussione presso il Consiglio di Stato nell'udienza
odierna.
E' pervenuta copia della decisione pronunciata dal Consiglio di
Stato sul ricorso di appello presentato dalla SAISET S.p.a. contro
la revoca della concessione per la gestione dei giochi americani
presso la Casa da gioco di Saint-Vincent. Il Consiglio di Stato,
con questa decisione ha rigettato il ricorso, confermando la
legittimità del provvedimento consiliare impugnato (deliberazione
n. 1411/VIII in data 26.6.1985).
La documentazione è depositata in Segreteria a disposizione per
la consultazione.
Riunioni di Commissioni:
Ufficio di Presidenza: 1
Conferenza Capigruppo e Ufficio di Presidenza: 2
1^ Commissione: 1
2^ Commissione: 1
4^ Commissione: 1
La 3^ Commissione ha effettuato una visita in alcune aziende
industriali della bassa Valle.
Profonda emozione ha suscitato, come tutti avranno appreso dalla
stampa e dalle comunicazioni dei telegiornali, il violento
terremoto che ha colpito l'Armenia provocando migliaia di morti e
distruggendo interamente intere città. L'emozione per questa
disgrazia, che viene ad aggiungersi ai già numerosi patimenti
subiti dal popolo armeno, che è minoranza etnica perseguitata
crudelmente nel corso di questi ultimi anni, in particolare per il
conflitto col vicino Azerbaidjan. Nell'esprimere la solidarietà di
questo consesso, dell'intero Consiglio regionale, alle popolazioni
colpite, penso che si debba andare oltre la solidarietà morale
prevedendo un concreto intervento finanziario della Regione a
titolo di solidarietà con una minoranza duramente oppressa come
quella armena. Ricordo che già altre Regioni sono intervenute, in
particolare la Sicilia, addirittura con uno stanziamento di 15
miliardi. Le modalità di questo intervento dovrebbero essere
evidentemente concordate fra la Giunta regionale, la Conferenza dei
Capigruppo e tra gli organi regionali stessi.
Ricorre il 19 dicembre prossimo il 45° anniversario della
storica dichiarazione di Chivasso, redatta nel 1943 dai
rappresentanti delle popolazioni alpine, alla cui stesura
contribuirono il Prof. Federico Chabod, con un testo preliminare, e
quindi, direttamente alla riunione storica, il notaio Chanoux e
l'Avv. Ernest Page. Si tratta di un documento fondamentale, come
tutti sapranno, centrale per il futuro sviluppo dell'autonomia
delle popolazioni alpine, in cui si auspica un effettivo
decentramento politico-amministrativo delle comunità alpine e il
pieno rispetto delle identità e delle particolarità delle
popolazioni.
Ha chiesto di parlare il Consigliere Mafrica, ne ha facoltà.
MAFRICA (P.C.I.):
Il Presidente del Consiglio ha parlato
di alcune comunicazioni pervenuteci dal Sud Africa, poi dopo non ha
spiegato le comunicazioni stesse, che io sarei curioso di
conoscere, perché sembrava dalla sua lettura che il Governo
sudafricano ci avesse comunicato il ricorso del Sig. Tegoni. Non
credo che fosse quella la comunicazione. Siccome questo Consiglio
si è più volte espresso per combattere l'apartheid, in tutto il
mondo e ha giudicato negativamente in più occasioni gli
atteggiamenti del Governo sudafricano, io vorrei avere qualche
chiarimento sulla comunicazione fatta in proposito dal Presidente
del Consiglio.
In tema di politica internazionale il nostro Gruppo esprime la
sua soddisfazione per gli ultimi sviluppi della situazione
mediorientale. Il discorso del Presidente dell'O.L.P. a Ginevra per
unanime riconoscimento ha fatto fare dei passi in avanti sulla
strada della pace. E' di oggi la notizia di un inizio di trattativa
direttamente tra gli Stati Uniti e l'Organizzazione per la
liberazione della Palestina. Noi ci auguriamo che anche lo Stato di
Israele eviti di trovarsi isolato nel consesso internazionale e dia
la sua adesione all'inizio di una trattativa che veda coinvolte
tutte le forze, tutti gli Stati, tutti gli interessi che sono da
rappresentare in una trattativa di pace. Il nostro Gruppo si
associa alle parole del Presidente del Consiglio per ciò che
riguarda il grave lutto che ha colpito l'Armenia e auspica che al
più presto si dia una organizzazione a questa raccolta di fondi,
perché altrimenti iniziano anche raccolte in varie sedi in questa
regione. Se la Regione, come per altre occasioni, coordinasse
questo aspetto, sicuramente farebbe opera positiva.
E infine il Presidente del Consiglio ha parlato di una visita
della 3^ Commissione alle industrie della nostra regione. Io credo
che quella iniziativa sia utile perché è opportuno che i
Consiglieri conoscano anche dal punto di vista tecnico, logistico e
organizzativo l'andamento delle industrie valdostane.
Mi dispiace invece che la Giunta non abbia, in occasione, non ho
capito, dell'inaugurazione o di una prima copertura della Tecdis,
provveduto a estendere al Consiglio gli inviti per essere
informati, per conoscere lo stato di fatto di questa iniziativa
industriale che ha una sua importanza. Quindi rivolgo un fermo
invito alla Giunta perché in occasioni del genere si tenga conto
che si tratta di temi che possono interessare l'intero
Consiglio.
PRESIDENTE:
Ha chiesto di parlare il Vicepresidente
Dolchi, ne ha facoltà.
DOLCHI (P.C.I.): Colleghi Consiglieri, io certamente non voglio
commemorare l'anniversario di Chivasso, però ritengo che questa
data non possa essere lasciata passare sotto silenzio. E in
proposito ricordo che nell'agosto del 1987 l'On. Luciano Caveri
aveva detto che forse sarebbe stato utile che nel 45° anniversario
della riunione di Chivasso si facesse un momento di riflessione e
ci invitava tutti ad andare a Chivasso. Avevo risposto con una
garbata e cortese polemica che eravamo pronti ad andare a Chivasso
per discutere i valori di quella dichiarazione e l'attuale
situazione dell'autonomia delle valli alpine in generale, e ho
scritto alcuni giorni fa all'On. Caveri ricordandogli questo
appuntamento e facendo questa precisazione. Io non credo che sia
necessario andare a Chivasso; è necessario forse, riprendendo quel
suo discorso e riprendendo le parole del Presidente del Consiglio,
che si faccia questa riflessione generale su quello che è stato il
momento storico importante di Chivasso.
Io credo che a Chivasso, Torino, Ivrea o anche ad Aosta, una
iniziativa di questo genere servirebbe a rifare il punto sui
rapporti Stato-Regione, a rivitalizzare il movimento delle vallate
alpine per la loro indipendenza, per la loro maggiore autonomia,
come previsto anche dalla Costituzione. Quindi mi permettevo, in
quella lettera che diventerà pubblica, e perciò lo anticipo anche
al Consiglio regionale, di chiedere alla Giunta, in particolare
all'Assessore alla Pubblica Istruzione, se, non certamente il 19
dicembre, in occasione della giornata che ricorda il 45°
anniversario, ma nei prossimi mesi, nella primavera, con la dovuta
preparazione, non fosse utile una riunione di questo tipo, non solo
a quelli che credono nell'autonomia e nella valorizzazione delle
vallate alpine e dei loro diritti, ma anche per noi Valdostani che
a quella dichiarazione siamo particolarmente legati.
BICH (Presidente del Consiglio):
Per quanto riguarda la
lettera del Consolato del Sud Africa, io ne ho dato comunicazione
in quanto il Sud Africa è riconosciuto dalla Repubblica Italiana e
quindi una comunicazione del suo Console costituisce un atto
ufficiale, formale, quindi ne ho dato comunicazione in questo
senso. Concerne una specie di "disinformatia" sulle opere (lo
sappiamo già) di integrazione nell'ambito sudafricano e centra le
sue argomentazioni su due punti: l'accettazione del calendario
proposto in sede internazionale per il ritiro delle truppe
sudafricane dall'Angola - di cui è stata data tra l'altro notizia
in più telegiornali nei giorni scorsi - e quella per la grazia
concessa dal Presidente della Repubblica a 13 cittadini che erano
stati condannati in precedenza per atti, tra virgolette, sovversivi
nei confronti dello Stato. Il documento è agli atti in Segreteria
se se ne vuol prendere visione. Chiaramente il Console, qualche
volta anche lo stesso Ambasciatore che è venuto ad Aosta in due
circostanze, ha cercato di dare giustificazioni a questo regime di
apartheid che si sta perpetuando purtroppo in Sud Africa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK