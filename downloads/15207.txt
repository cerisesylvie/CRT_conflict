Consiglio Regionale della Valle d'Aosta - Oggetto del Consiglio n. 1728 del 20 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
Precedente
Successivo
Resoconto integrale del dibattito dell'aula
Oggetto del Consiglio n. 1728 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1728/X Revoca delle deliberazioni della Giunta
regionale n. 2306 in data 13 aprile 1984 e n. 6061 in data 23
giugno 1989, recanti l'approvazione di schemi di convenzione
successivamente stipulati con CO.IN.CA. S.p.A. e approvazione di un
nuovo schema di convenzione relativo al consolidamento e allo
sviluppo dell'attività produttiva svolta dalla medesima società in
Comune di Verrès.
Deliberazione Il Consiglio
Richiamate le deliberazioni n. 7245 in data 7 agosto 1992 e n.
8966 in data 3 ottobre 1992, recanti l'approvazione della
convenzione rep. n. 10861 dell'8 ottobre 1992, la quale modificava
la convenzione rep. n. 6803 del 18 luglio 1984, stipulata in
esecuzione della deliberazione n. 2306 del 13 aprile 1984, come
modificata e integrata dalla convenzione rep. n. 9186 del 1° agosto
1989, stipulata in esecuzione della deliberazione n. 6061 del 23
giugno 1989, per l'insediamento dell'attività produttiva svolta in
Comune di Verrès da parte della società CO.IN.CA. S.p.A.;
Considerato che la Società CO.IN.CA. S.p.A., nell'ambito dei
progetti di riorganizzazione produttiva perseguiti dal Gruppo
Lavazza, aveva espresso l'intenzione di accantonare il programma di
realizzazione di un nuovo complesso industriale, come previsto
dalla convenzione rep. n. 10861 dell'8 ottobre 1992, in quanto
riteneva sufficienti dei lavori di ristrutturazione e potenziamento
dello stabilimento già condotto in Verrès;
Richiamata la deliberazione n. 9720 del 2 dicembre 1994,
ratificata dal Consiglio regionale con provvedimento n. 1145/X del
25 gennaio 1995, con la quale, recepite le intenzioni dell'impresa
citata, si è disposta la revoca delle deliberazioni n. 7245 del 7
agosto 1992 e n. 8966 del 3 ottobre 1992, in esecuzione delle quali
era stata stipulata la convenzione rep. n. 10861 dell'8 ottobre
1992 e si dava atto che si sarebbe provveduto, previo accordo con
CO.IN.CA. S.p.A., ad esaminare un nuovo testo di convenzione
regolante i rapporti con la medesima;
Ritenuto opportuno quindi approvare un nuovo schema di
convenzione che regoli i rapporti fra la Regione e la Società
CO.IN.CA. S.p.A. per quanto riguarda i lavori di ristrutturazione e
potenziamento produttivo dello stabilimento esistente e che
ricomprenda in un unico testo gli impegni sanciti dai contratti
citati;
Ritenuto altresì di proporre la revoca delle convenzioni rep. n.
6803 del 18 luglio 1984 e rep. n. 9186 del 1° agosto 1989, in
quanto superate dal nuovo testo di convenzione, che ne riprende, in
parte i contenuti;
Visto il parere favorevole di legittimità rilasciato dal
Dirigente del Servizio dell'lndustria, Commercio e Artigianato, ai
sensi dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente deliberazione;
Visto il parere della IV Commissione consiliare permanente;
Delibera
1) di revocare le deliberazioni della Giunta regionale n. 2306
del 13 aprile 1984 e n. 6061 del 23 giugno 1989 in esecuzione delle
quali erano stati stipulati rispettivamente i contratti rep. n.
6803 del 18 luglio 1984 e rep. n. 9186 del 1° agosto 1989;
2) di approvare, nel testo allegato, il nuovo schema di
convenzione con la Società CO.IN.CA. S.p.A. relativo al
consolidamento e allo sviluppo di attività produttiva in Comune di
Verrès, che sostituisce i contratti già stipulati ed in vigore;
3) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Schema di convenzione
(...omissis...)
Presidente E' aperta la discussione generale. Se nessuno chiede
la parola, dichiaro chiusa la discussione generale.
Pongo in votazione la delibera in oggetto.
Presenti: 25
Votanti e favorevoli: 22
Astenuti: 3 (Chiarello, Linty e Marguerettaz)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK