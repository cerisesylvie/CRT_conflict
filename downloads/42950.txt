Consiglio Regionale della Valle d'Aosta - Oggetto del Consiglio n. 418 del 24 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 418 del 24 marzo 2021 - Resoconto
OGGETTO N. 418/XVI - Interrogazione a risposta immediata:
"Divieto di accesso alle seconde case per i non residenti nel
territorio valdostano.
Bertin (Presidente) -
Possiamo adesso tornare al punto
6.01 dell'ordine del giorno. Per l'illustrazione consigliere
Planaz, ne ha facoltà.
Planaz (LEGA VDA) -
Un anno fa non avevamo idea di cosa
fosse il Covid né tantomeno ci potevamo immaginare gli effetti di
una pandemia. Quando è scoppiato il caso Covid nessuno sapeva
cos'era, quali potessero essere i suoi effetti, quale la sua
potenza di sviluppo nel contagio. Un anno fa è entrato nelle nostre
vite un nemico invisibile, sconosciuto e letale. Abbiamo provato ad
arginare gli effetti devastanti del virus limitando i contatti tra
le persone, chiudendo le attività, poi chiudendone solo alcune, poi
colorando l'Italia con varie sfumature, poi a bloccare i confini
regionali e anche quelli statali, ma a distanza di un anno non
siamo riusciti a contenere questa pandemia e neanche a ridurla.
Non abbiamo ancora capito come contenere il virus anche perché
cerchiamo di limitarne gli effetti e i contagi imponendo regole e
promulgando leggi, ma non abbiamo mai provato a ragionare,
scusatemi un po' il termine banale, da virus. Il virus non ha
confini o ideologie politiche, semplicemente ragiona da parassita
intracellulare obbligato e cioè alla ricerca costante di cellule
viventi nelle quali insediarsi e riprodursi. È necessario dunque
interrompere la possibilità di moltiplicazione del virus e troncare
la catena di contagio e di diffusione. Il solo modo più immediato
per fare questo è impedire a questa particella infettiva di trovare
ospiti sui quali adattarsi.
Nel caso del Coronavirus gli ospiti in questione purtroppo siamo
noi esseri umani, da più di un anno costretti a sottostare alle
rigide imposizioni e ormai giunti allo stremo. Se dapprima i dpcm
erano visti come leggi da seguire per tornare presto alla
normalità, oggi sono vissuti come restrizioni quasi punitive che la
gente cerca di raggirare con le scuse più banali.
Se è certamente fondamentale mettere in atto ogni strategia
possibile per contenere il Coronavirus, è altrettanto necessario
tenere presente che bisogna dare alla gente un po' di libertà e di
spazio di muoversi per ritrovare momenti di normalità e serenità.
Non è facile mettere insieme le due cose, ma giunti a questo punto
credo sia doveroso arrivare a un compromesso. Mi riferisco alla
decisione del presidente Lavevaz di verificare la provenienza di
tutti gli ingressi in Valle d'Aosta durante il
weekend
del
20 e 21 marzo e alle polemiche che ha suscitato.
Presidente -
Consigliere concluda.
Planaz (LEGA VDA) -
Personalmente credo che il beneficio
per la nostra regione non sia stato quello di escludere dal
territorio i non residenti, quanto quello di far entrare soltanto
coloro che non risultano contagiati dal virus.
Presidente -
Consigliere concluda.
Planaz (LEGA VDA) -
La mia considerazione è applicabile
anche alle diverse attività da tempo chiuse e limitate la
possibilità di apertura al pubblico: non è blindando le porte o
impedendo alle persone di svolgere la loro attività di sconfiggere
il virus.
Presidente -
Consigliere concluda.
Planaz (LEGA VDA) -
Quanto invece è utile dimostrare di
non essere portatore del virus in quel momento. Oggi questo è
possibile, un anno fa invece non...
Presidente -
Le tolgo la parola. Ricordo che
l'illustrazione delle interrogazioni a risposta immediata è di due
minuti. Eravamo già quasi a tre, un terzo in più. Per la risposta
il presidente Lavevaz ne ha facoltà.
Lavevaz (UV) -
Proverò a dare una risposta. Credo di aver
comunque capito la
ratio
della richiesta del consigliere
Planaz.
Quanto contenuto nell'ordinanza 117 non è certo stato oggetto di
una decisione presa a cuor leggero, tutt'altro. È una decisione che
abbiamo cercato di prendere in seno all'unità di supporto e con gli
enti locali anche, in particolare con i Comuni delle stazioni più
turistiche, con i quali abbiamo avuto un confronto sul merito, un
confronto sulle opportunità di mettere delle restrizioni sui
movimenti. Ovviamente i ragionamenti che abbiamo fatto - non so se
abbiamo ragionato da virus o non da virus - comunque sono legati
ovviamente alle criticità che la nostra regione ha in più rispetto
ad altre, cioè il fatto di avere una densità di seconde case molto
alta rispetto ai residenti e il fatto di avere un unico
ospedale.
Le curve predittive per le prossime settimane, in particolare
per l'inizio del mese di aprile, indicano una recrudescenza, come
ho detto nell'introduzione e nelle comunicazioni. Una recrudescenza
importante del virus, in particolare con la diffusione della
cosiddetta variante inglese, che purtroppo rischia di mettere
gravemente in difficoltà il nostro sistema sanitario. Quindi la
decisione che abbiamo preso è stata quella di cercare di appiattire
questa curva di contagio con gli strumenti che abbiamo. Ovviamente
il combinato disposto - diciamo così - del fatto che le regioni
vicine sono in zona rossa e la nostra regione, con la densità di
seconde case che dicevo prima, si trova in zona arancione, peraltro
con una possibilità di muoversi su tutto il territorio, cosa che
abbiamo messo nell'ordinanza forzando un pochettino la mano per
cercare di dare la possibilità ai Valdostani di muoversi, era un
mix potenzialmente molto pericoloso che l'unità di supporto ha
ritenuto di dover in qualche modo arginare.
È di tutta evidenza e anche direi di facile comprensione che se
non fosse stata introdotta questa normativa, questa limitazione,
con le due regioni rosse dove la limitazione è addirittura
all'interno della stessa via all'interno della città e una libertà
totale di movimento all'interno del territorio valdostano, si
sarebbe creato sicuramente uno spostamento direi di massa dei
villeggianti. Quindi questa sicuramente non è una misura fatta
contro i villeggianti, tutt'altro, è una misura fatta per cercare
di averli di nuovo in Valle d'Aosta quanto prima, però in una
situazione di vulnerabilità mitigata e quindi più in sicurezza.
Presidente -
Per la replica consigliere Planaz, ne ha
facoltà.
Planaz (LEGA VDA) -
La mia non voleva essere una
polemica, era solo il valutare un attimo, prima di attuare delle
misure più stringenti di quello che sono i decreti e i precedenti
dpcm; bisognerebbe valutare un po' l'efficacia di queste
restrizioni. Poi non voglio accusare e capisco che siamo in un
periodo difficilissimo: non è sempre comodo e non è sicuramente
facile prendersi le responsabilità, però io penso che siamo qui per
quello.
Ciò che volevo far capire è che oggi abbiamo dei metodi per
poter lasciare più libertà sia nella nostra regione sia per chi può
entrare, in base ai tamponi che si possono effettuare: oggi in
quindici minuti si può avere un esito negativo o eventualmente
positivo. Ci sono i vaccini in corso che speriamo che siano
efficaci e si concluda al più presto questa campagna vaccinale, per
potere ritornare tutti alla normalità. Però io dico solo una cosa,
che quando ci prendiamo delle responsabilità per dare delle
restrizioni, allo stesso tempo dovremmo anche dare delle risposte a
chi non può esercitare le sue proprietà o il suo lavoro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK