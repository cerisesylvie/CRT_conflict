Consiglio Regionale della Valle d'Aosta - Oggetto del Consiglio n. 51 del 4 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 51 del 4 novembre 2020 - Resoconto
OGGETTO N. 51/XVI - Ordine dei lavori.
Bertin (Presidente) -
È pervenuta un'altra risoluzione,
come dicevo in precedenza, vi sarà al più presto distribuita con le
stesse modalità attuate questa mattina e la iscriveremo
successivamente. Nel frattempo passiamo all'ordine del giorno
successivo: il n. 35. Per l'illustrazione, la parola al consigliere
Manfrin.
Manfrin (LEGA VDA) -
Solo per un chiarimento
relativamente al proseguimento dei lavori. Siccome questa è una
mozione che ovviamente avrà una presentazione che ha delle
tempistiche di un certo tipo e avrà anche dibattito e una
votazione, che non so come si svolgerà e quale sarà la tempistica;
posto il fatto che, da quello che mi pare di capire, dobbiamo
chiudere necessariamente alle 20:00 per disposizioni sanitarie, è
il caso di cominciare la trattazione di quest'ordine del giorno
visto che ormai ne mancano soltanto quattro e ci sono le
risoluzioni? Oppure è il caso di fermarci e ricominciare domani?
Pongo questa questione all'Aula.
Presidente -
Possiamo fare l'illustrazione e magari
interrompere alle 20:00 comunque sia. La parola al consigliere
Manfrin.
Manfrin (LEGA VDA) -
Sì, può sembrare anche un'offerta di
un certo tipo, ma il problema è che, da quello che so, a livello
regolamentare non si può interrompere la trattazione di un ordine
del giorno, quindi se si comincia un punto all'ordine del giorno,
si deve proseguire. Evidentemente se cominciamo il punto all'ordine
del giorno poi si deve terminare, non si può fare la presentazione
oggi e poi la prosecuzione della discussione domani. Pongo
semplicemente all'Aula questa criticità. Ripeto: per noi non è un
problema, però, se dobbiamo necessariamente chiudere alle 20:00, mi
pongo questa questione.
Presidente -
La parola al consigliere Baccega.
Baccega (PA) -
Se possiamo esprimere un giudizio rispetto
alla proposta del collega Manfrin, mi sembra di buon senso, così
evitiamo di andare oltre le 20:00 e di mettere in difficoltà coloro
che devono rientrare per le 21:00. Noi quindi siamo favorevoli alla
proposta del collega Manfrin.
Presidente -
Da una rapida consultazione credo che siamo
quasi tutti favorevoli a una chiusura stasera. Vi è però la
richiesta di una comunicazione da parte del Presidente della
Regione al quale cedo la parola, ne ha facoltà.
Lavevaz (UV) -
Solo per aggiornarvi brevemente delle
interlocuzioni che ho avuto in queste ultime due ore relativamente
ovviamente alla questione che tutti aspettiamo. Allora mi hanno
comunicato sostanzialmente che quello che avevamo interpretato è
corretto, nel senso che domani entrerà in vigore soltanto
l'articolo 1 del DPCM e quindi le restrizioni di cui abbiamo già
parlato, fermo restando che la nostra ordinanza rimane valida,
quindi, ad esempio, per quanto riguarda il coprifuoco, rimane
valido l'orario delle 21:00. Nelle prossime ore, credo nel giro di
un'oretta e mezza-due, dovremmo avere comunicazione ufficiale della
suddivisione invece delle criticità sui vari territori, che
verranno applicati con tutta probabilità dalla giornata di venerdì.
Nella giornata di domani quindi il Ministro della salute Speranza
farà le ordinanze, vedendo ovviamente con le comunicazioni con le
Regioni e con tutta probabilità da venerdì ci saranno le nuove
indicazioni, quindi relativamente alle diverse suddivisioni di
criticità. Aspettiamo da qua alle prossime ore di sapere se da
venerdì sostanzialmente rientreremo nella fascia di criticità 3 o
nella fascia di criticità 2.
Presidente -
Grazie Presidente Lavevaz per la
comunicazione che risponde anche agli accordi che si erano presi
nella Conferenza dei Capigruppo. Con questa comunicazione chiudiamo
i lavori del Consiglio che riprenderanno domani mattina alle 9:00
con le mozioni. Buona serata.
---
La seduta termina alle ore
19:20.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK