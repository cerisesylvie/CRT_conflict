Consiglio Regionale della Valle d'Aosta - Oggetto del Consiglio n. 1416 del 28 giugno 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1416 del 28 giugno 1995 - Resoconto
SEDUTA ANTIMERIDIANA DEL 28 GIUGNO 1995
OGGETTO N. 1416/X Ratifica di deliberazioni adottate dalla
Giunta regionale in via d'urgenza.
Oggetto n. 3886 in data 12 maggio 1995: Approvazione di perizia
suppletiva e di variante e di nuovi prezzi, nonché concessione di
proroga di giorni 90 al termine dei lavori di adeguamento per
l'abbattimento delle barriere architettoniche dell'accesso al
presidio ospedaliero Beauregard, di Aosta. Approvazione ed impegno
di spesa.
Presidente La parola al Consigliere Florio.
Florio (VA) Questa delibera in sé non è di grande importanza, ma
mette in luce alcune curiosità che riguardano il rapporto tra
questa Amministrazione e gli incarichi professionali per
progettazione all'esterno di essa.
Il professionista che a suo tempo è stato incaricato di
progettare questa opera importante aveva avuto modo, nel passato,
di seguire direttamente anche i lavori di costruzione dell'Ospedale
Beauregard, redigendone la contabilità e prendendo parte
all'assistenza dei lavori. Nonostante questo, e tenendo conto del
fatto che la nuova opera di cui si parla oggi è prevista in stretto
rapporto fisico con opere di grande dimensioni realizzate nel
passato, e nonostante questa precisa conoscenza che sarebbe stata
scontata, in sede di avvio dei lavori si è verificato che la
stratigrafia del terreno prevista nel progetto stesso non
corrispondeva alla realtà.
Qui c'è una curiosa non precisa conoscenza del luogo da parte di
chi avrebbe dovuto comunque conoscerlo. La seconda considerazione
riguarda il fatto che leggendo la delibera si scopre che il
professionista che dovrà seguire l'opera stessa è un altro, questo
perché il precedente incaricato ha dato le dimissioni. Scelta che è
nella libertà del professionista ma che comporta per
l'amministrazione un obbligo per legge di riconoscere alla
parcellazione sia del primo, come del secondo professionista la
maggiorazione del 25 percento. E' un dettaglio ma è un costume non
positivo e credo che l'amministrazione dovrebbe tener conto di
rinunce di questo tipo comportandosi di conseguenza
nell'affidamento di nuovi incarichi.
Presidente Passiamo alla votazione.
Presenti: 27
Votanti e favorevoli: 24
Astenuti: 3 (Chiarello, Florio, Squarzino)
Il Consiglio approva
Oggetto n. 4133 in data 19 maggio 1995: Approvazione di perizia
suppletiva, proroga di 30 giorni della data di ultimazione nonché
approvazione di nuovi prezzi dei lavori di pronto intervento per il
ripristino del corpo stradale gravemente dissestato in Loc. Grand
Clapey della S.R. n. 23 di Valsavarenche. Impegno di spesa.
Presidente Passiamo alla votazione.
Presenti, votanti e favorevoli: 25
Il Consiglio approva all'unanimità
Oggetto n. 4264 in data 26 maggio 1995: Concessione, ai sensi
della legge regionale 31/1992, di un ulteriore contributo di lire
3.400.000 allo Sci Club Crammont Mont-Blanc nelle spese sostenute
per l'organizzazione dei tre gare FIS di sci alpino, svoltesi a
Courmayeur dal 12 al 14 gennaio 1995. Approvazione e impegno di
spesa.
Presidente Passiamo alla votazione.
Presenti, votanti e favorevoli: 26
Il Consiglio approva all'unanimità
Oggetto n. 4665 in data 3 giugno 1995: Correzione di errore
materiale nella deliberazione di Giunta n. 4340 in data 26 maggio
1995, concernente l'approvazione del progetto e appalto, a pubblico
incanto, dei lavori di realizzazione delle opere di protezione da
allagamento del piano seminterrato dello stabilimento Baltea Disk,
di proprietà regionale in Comune di Arnad.
Presidente La parola all'Assessore ai lavori pubblici,
Lavoyer.
Lavoyer (ADP-PRI-Ind) Visto che la delibera in oggetto fa
riferimento alla delibera principale per la quale è in programma
un'audizione domani, chiederò di rinviare questa delibera al
prossimo Consiglio.
Presidente La delibera è rinviata al prossimo Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK