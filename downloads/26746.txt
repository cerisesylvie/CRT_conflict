Consiglio Regionale della Valle d'Aosta - Oggetto del Consiglio n. 173 del 14 luglio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 173 del 14 luglio 1972 - Resoconto
OGGETTO N. 173/72 - Spesa complessiva sostenuta finora dalla
Regione per la programmazione regionale. (Interpellanza)
Montesano (P.S.D.I.) -
Chi vuole illustrare
l'interpellanza?
Bordon (D.C.) -
....il Presidente della Giunta in
particolare che diversi mesi or sono noi presentammo
un'interpellanza quasi precisa, analoga a questa e il Presidente
della Giunta allora, ebbe a dirci che ci avrebbe fatto avere questi
dati per iscritto, sono passati mesi, siccome è una cosa che
interessa, perché la Regione abbia già speso un sacco di quattrini,
e ne stia spendendo tanti ancora adesso, e avremmo gradito di
sapere un po' quale era questa situazione, e quindi in qualche
modo, Presidente della Giunta, ci faccia avere questo.
Perché un certo senso di amarezza, adesso mi ricordo come
l'avevo fatta questa interpellanza, perché arrivati a un certo
momento, ci si dice: vi daremo per iscritto la risposta, i mesi
passano, a un certo momento, si ha l'impressione che ci vogliano
prendere un po' in giro.
Quindi, io rimango a quello che dice il Presidente della Giunta,
per vedere che cosa dobbiamo fare per avere questi dati.
Montesano (P.S.D.I.) -
Allora chi risponde? La parola al
Presidente della Giunta.
Dujany (D.P.)
- ... capito bene se è sufficiente inviarvi
una relazione scritta o se è necessario rispondere verbalmente in
questa sede.
Se è opportuno rispondere in questa sede, non ho nessuna
difficoltà di rispondere in modo sintetico, rimandando poi
successivamente questi appunti.
Le spese per indagini eseguite....
Bordon (D.C.)
- ... una risposta particolareggiata ...
preferisco una risposta scritta particolareggiata che non una
risposta verbale sintetica.
Perché io vorrei che mi si rispondesse ai punti che
abbiamo chiesto, con una certa precisione, perché rispondere
sintetico, a me non garba molto, allora dovremmo chiedere
attraverso i revisori dei conti, in qualche modo, di andare a
vedere questa contabilità, desideriamo sapere chi c'è lì dentro,
che cosa fanno, che cosa fanno lo vediamo, gli stipendi che
percepiscono, insomma avere una situazione contabile di questa
Programmazione.
Ora se è più facile dare, dei dettagli per iscritto, io sono
contento che me li dia per iscritto, si capisce che sintetico
verbale, sintetico, vuol dire anche rispondere niente, ad ogni
modo...
Dujany (D.P.)
- Spese per indagini eseguite anteriormente
al 1970 SORIS - Gruppo studio Martelli, Dr. Massignan, Dr. Terni,
complessivamente: 37.582.000 più 15.695.000 per la stampa, quindi
in totale, anteriormente al 1970, sono 53.278.000; ricerche e studi
tecnici integrativi e di aggiornamento incarico al "Centre de
Recherches de Haute Montagne de Grenoble" stampa dei risultati
relativi: 34.200.000.
Mi riservo poi di mandarvi i dettagli per iscritto; spese
sostenute per il funzionamento degli organi di programmazione,
negli anni dal 1967 al 1972 sono 59.063.000.
Ecco questo è il sunto di tutte le spese sostenute dalla
programmazione anteriormente al 1970 e successivamente nel
1972.
A questo aggiungiamo l'Ufficio del piano, che è costituito da
tre dipendenti retribuiti dalla Regione più sette dipendenti
incaricati in via temporanea.
Bordon (D.C.)
- Grazie. Io ringrazio perché mi si daranno
questi dati per iscritto e chiedo se è possibile naturalmente che
mi si risponda voce per voce; cioè grosso modo, è stato risposto -
l'entità delle spese fatte per ... istituti vari, bene, l'abbiamo
visto, l'entità delle spese di pagamento di parcelle, benissimo,
l'entità di indennità date ai componenti del Comitato del piano,
quindi questo non l'abbiamo ancora avuto, perché vorrei sapere che
cosa viene a costare questo Comitato, e se è possibile l'entità
delle spese generali per le pubblicazioni.
Quindi in poche parole, a parte questa suddivisione che facilita
appunto un giudizio vedere, dire dal 1967 questo ufficio di
programmazione a noi è costato centinaia, 200-300 milioni, quello
che è, tanto per fare un totale, sapere che cos'è.
Quindi, io penso che non abbia chiesto delle cose... perché
tutto al più mi si potrebbe dire: hai chiesto troppo
dettagliatamente, ma non credo, perché sono quattro voci,
quindi....
L'essenziale è sapere quanto abbiamo speso, perché corrono voci
di 300-400 milioni per la Programmazione da allora a adesso, e
vediamo un po' dove sono andati a finire.
Nient'altro che questo, tanto più che io adesso non entro in
merito per quelli che possono essere i giudizi, perché non è
l'intenzione mia in questo momento, ma noi abbiamo avuto dei
volumi, a stangate, a pesi, a quintali, non esageriamo a
miriagrammi, e poi però i risultati quali sono io non lo so.
Ad ogni modo, questo, ne parleremo in altra sede, probabilmente
dopo aver avuto quei dati.
Quindi io ringrazio per adesso.
Montesano (P.S.D.I.)
- Allora si ritorna indietro
al...
Manganoni (P.C.I.)
- Volevo chiedere se può mandarne una
anche a me ....
Montesano (P.S.D.I.)
- Ma lei non c'entra... ah! Si
ritorna al numero 4.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK