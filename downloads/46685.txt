Consiglio Regionale della Valle d'Aosta - Oggetto del Consiglio n. 3071 del 20 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3071 del 20 dicembre 2023 - Resoconto
OGGETTO N. 3071/XVI - Interrogazione: "Modalità per la
concessione in comodato a privati di spazi e attività commerciali
presso il modulo di raccordo - Galleria Les Halles di
Pollein".
Bertin (Presidente) -
Punto n. 21. Risponde l'assessore
Grosjacques.
Grosjacques (UV) -
Con riferimento al quesito del collega
Manfrin, appare opportuno premettere che la fattispecie del
contratto di comodato è una misura esclusivamente temporanea e
transitoria, finalizzata alla valutazione del perfezionamento di
una futura locazione, che viene adottata nel solo caso in cui vi
siano spazi liberi all'interno dell'edificio, i quali comportano
costi fissi gravanti sulla società Autoporto derivanti dall'assenza
di occupazione. Tale opzione è concessa esclusivamente agli
inquilini titolari di un contratto di locazione in corso e la
manifestazione di interesse può essere formulata solamente per
iscritto. La valutazione della richiesta è sintetizzabile nelle
seguenti verifiche di merito: la regolarità dei pagamenti in corso
dell'inquilino richiedente il comodato, o quantomeno con il vincolo
che l'importo degli eventuali debiti in essere non superino
l'importo delle garanzie prestate al momento della stipula del
contratto di locazione, o che sia stato sottoscritto un piano di
rientro degli eventuali debiti, al fatto che la dimensione della
superficie richiesta in comodato e l'importo del relativo canone di
locazione non siano superiori a quelli relativi al contratto di
locazione in essere, al fatto che i locali da concedere in comodato
siano inutilizzati da almeno tre mesi.
Agli esiti della predetta verifica si procede con l'eventuale
stipula del contratto di comodato con addebito al comodatario delle
spese condominiali, oltre che degli ulteriori eventuali costi
riferiti al locale, eventualmente valutati anche in forma
forfettaria. Il contratto di comodato ha una durata massima di tre
mesi che può essere derogata dall'organo amministrativo di
Autoporto S.p.A. solamente in presenza di adeguate motivazioni e
nell'arco temporale di due anni non può essere concesso più di un
contratto di comodato allo stesso inquilino. Questo in virtù del
fatto che all'inizio di dicembre Autoporto S.p.A. si è dotata di un
atto regolamentare disciplinante la concessione in comodato degli
spazi commerciali e revocando nel corso dell'anno tutti i rapporti
di comodato in essere, che erano 5 nel 2020, 5 nel 2021, 5 nel 2022
e 4 nel 2023, per cui allo stato attuale è attivo un solo contratto
per un deposito concesso a un inquilino per ragioni d'urgenza,
sottoscritto nel mese di agosto 2023. In questo caso la
restituzione del locale, considerata l'entrata in vigore del nuovo
regolamento, dovrà avvenire entro il mese di marzo 2024.
Presidente
- Consigliere Manfrin, a lei la parola.
Manfrin (LEGA VDA) -
Grazie Assessore per la sua
risposta. Io temo però che le abbiano riferito probabilmente a una
situazione che non corrisponde a verità e quindi magari poi le
trasmetterò le stesse informazioni che io ho richiesto e che ho,
sulla base del quale appunto ho ascoltato la sua risposta.
Innanzitutto di cosa parliamo? Ci sono dei locali; quando
arrivate al Carrefour, sapete che ci sono due gallerie commerciali:
la prima galleria - quando arrivate dopo la rotonda - che trovate è
quella di cui parliamo, dove ci sono tutta una serie di negozi che
il fato, la sorte o il commercio e la legge del mercato della
domanda e dell'offerta ha posto in maniera più sfortunata rispetto
ad altre che sono poste dove c'è l'ingresso del Carrefour e quindi
evidentemente sono più partecipate. Questi negozi e queste attività
hanno avuto una sorte abbastanza travagliata e immaginate la mia
sorpresa quando, vedendo che c'erano dei locali dati in comodato,
ho preso atto che ci fossero dei locali commerciali e quindi
vengono affittati pagando o sono dati in comodato d'uso gratuito e
quindi ho voluto capire come mai. Il mistero sinceramente non si
spiega neanche guardando la spiegazione che lei ha dato, perché lei
dice che è temporanea e transitoria, probabilmente forse lei
parlava dell'attuale regolamento che si sono dati, perché in realtà
non è temporanea e transitoria perché vedo che le stesse attività,
io ho fatto una richiesta dal 2013 e dal 2013 ad oggi ci sono delle
attività che hanno degli spazi gratuiti, che partono, non durano
tre mesi ma durano tutto l'anno, quindi gratuità tutto l'anno, due
o tre spazi in contemporanea. Un'attività commerciale ha un negozio
e tre spazi dati in comodato d'uso gratuito e quindi non è
temporanea, non è transitoria, se le stesse attività che avevano
degli spazi gratuiti nel 2014 li hanno tutt'oggi, ma poi lei dice
che sono soltanto tre mesi, in realtà no, perché probabilmente nel
regolamento sempre che lei giustamente ha detto di adesso... e
quindi questo appartiene al passato, però, per esempio, io vedo che
qui ci sono delle assegnazioni che durano 12 mesi, quindi un anno
di affitto di uno spazio commerciale gratuito. Comprenderà quindi
che è un po' difficile magari per un operatore che arriva da fuori
dire: "ma vorrei questo spazio", eh no, l'abbiamo dato gratis a
quest'altra persona che ha già delle altre attività. Caspita, è
sempre di proprietà della Regione alla fine...
(interventi di alcuni Consiglieri, fuori microfono)
...certo, no, però questa è una cosa abbastanza curiosa e, oltre
a questo, lei giustamente ha detto: "si dà soltanto a chi ha già
affittato che regola con i pagamenti e quant'altro". Io qui vedo
delle società, perché poi l'elenco degli spazi è in ordine
alfabetico, che non hanno affittato e hanno un negozio in comodato
d'uso gratuito per 12 mesi, cioè quindi io sono una società che
arriva
ex novo
, non ho pagato niente. "Mi date un ufficio,
un'attività commerciale gratis?", "Certo, prego, si accomodi, i
suoi concorrenti pagano, lei si accomodi gratis in una proprietà
della Regione".
Comprenderà che per la questione, al di là della concorrenza,
per quanto riguarda la gestione di questi immobili, diventa
difficile comprendere le motivazioni che sottendono a una tale
concessione, anche perché qui bisognerebbe comprendere come mai a
una persona sì, un operatore commerciale sì e un altro operatore
commerciale no. Se io arrivo per la prima volta e dico: voglio uno
spazio, certo, eccolo qua gratuitamente, ma si fa così con tutti?
No, perché ovviamente qui si evidenza che non è così, quindi lei mi
rassicura per il futuro, perché giustamente ha detto che questo
regolamento adesso impone la necessità di partire da adesso e
quindi per il futuro evitare queste sovrapposizioni. Per il passato
queste scelte rimangono per me imperscrutabili, quindi su questo
chiederò ovviamente un approfondimento e comprendo che lei si sia
trovato questa questione, ma chi ha gestito in passato questa parte
- e parliamo del 2020, del 2021 e via indietro, fino a 2019, 2017,
2014, 2013 - evidentemente non l'ha fatto, da quel che mi pare di
capire dai dati, con la necessaria attenzione. Il problema c'è,
esiste, mi fa piacere che per il futuro sia risolto, per il passato
forse bisognerà fare un po' di luce.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK