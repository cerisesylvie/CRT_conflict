Consiglio Regionale della Valle d'Aosta - Oggetto del Consiglio n. 1860 del 14 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1860 del 14 febbraio 1991 - Resoconto
OGGETTO N. 1860/IX - Concessione di contributi ai sindacati
pensionati operanti in Valle d’Aosta, a sostegno
delle attività e delle iniziative dirette a riqualificare il ruolo
dell’anziano nella regione. Approvazione, impegno e
liquidazione di spesa.
Presidente: Do lettura della proposta di deliberazione iscritta
al punto 31 dell’ordine del giorno.
IL CONSIGLIO DELIBERA
1) di approvare la concessione a favore delle sottoindicate
segreterie delle locali organizzazioni sindacali di categoria, di
un contributo di lire 3.750.000=
(tremilionisettecentocinquantamila) cadauna a sostegno di attività
ed iniziative dirette a riqualificare il ruolo
dell’anziano nella Regione:
- SPI - CGIL - Via E. Aubert 65 - 11100 Aosta
- FNP - CISL - Via Zimmermann 7 - 11100 Aosta
- UILP - UIL - Via Porta Praetoria 56 - 11100 Aosta
- SAVT - Pensionati - Piazza I. Manzetti 2 - 11100 Aosta;
2) di approvare ed impegnare la spesa complessiva di lire
15.000.000= (quindicimilioni) e di ordinare
l’emissione dei relativi mandati di pagamento con
quietanza dei segretari regionali dei rispettivi sindacati
pensionati, con imputazione della spesa stessa al capitolo 23100
("Contributi ad Enti ed Associazioni...") del bilancio preventivo
della Regione per l’anno 1990, che presenta la
necessaria disponibilità.
Presidente:
Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC):
Ho chiesto la parola, perché è
momentaneamente assente il Presidente della Giunta.
La Giunta propone al Consiglio di approvare il provvedimento in
oggetto, che prevede l’asse-gnazione di contributi
alle organizzazioni sindacali dei pensionati che hanno svolto e
svolgono la loro attività in favore dei pensionati.
Presidente:
Assessore Lavoyer, poiché
l’imputazione è relativa al bilancio del 1990, ci
sono delle proposte di emendamento?
Ha chiesto la parola l’Assessore alla Sanità ed
Assistenza sociale, Beneforti; ne ha facoltà.
Beneforti (DC):
Il testo dell’emendamento
è tra i documenti del Presidente della Giunta, che sta presenziando
ad un concorso, ed io non posso...
Comunque, l’emendamento imputa al capitolo
21640...
Presidente:
Assessore Beneforti, poiché dobbiamo
aspettare il Presidente della Giunta che deve relazionare sulla
Casa da Gioco, credo sia opportuno sospendere per un attimo i
lavori, così possiamo anche riposarci un po’.
---
Si dà atto che la seduta è sospesa dalle ore 18,16 alle ore
18,29.
---
Presidente:
Colleghi Consiglieri, possiamo riprendere i
lavori. Stavamo affrontando la parte finanziaria
dell’oggetto n. 31.
Ha chiesto la parola il Presidente della Giunta, Bondaz; ne ha
facoltà.
Bondaz (DC):
Presento un emendamento che riguarda solo il
punto 2) della parte deliberativa, che viene così modificato:
"2) di approvare ed impegnare la spesa complessiva di lire
15.000.000= (quindicimilioni) e di ordinare
l’emissione dei relativi mandati di pagamento con
quietanza dei segretari regionali dei rispettivi sindacati
pensionati, con imputazione della spesa stessa al capitolo 21640
"Contributi ad Enti ed Associazioni.per partecipazione a mostre e
manifestazioni diverse" del bilancio di previsione della Regione
per l’anno 1991, che presenta la necessaria
disponibilità".
Presidente:
Do lettura della proposta di deliberazione in
oggetto, comprensiva dell’emendamento proposto e
letto dal Presidente della Giunta, Bondaz.
IL CONSIGLIO DELIBERA
1) di approvare la concessione a favore delle sottoindicate
segreterie delle locali organizzazioni sindacali di categoria, di
un contributo di lire 3.750.000=
(tremilionisette-centocinquantamila) cadauna, a sostegno di
attività ed iniziative dirette a riqualificare il ruolo
dell’anziano nella Regione:
- SPI - CGIL - Via E. Aubert 65 - 11100 Aosta
- FNP - CISL - Via Zimmermann 7 - 11100 Aosta
- UILP - UIL - Via Porta Praetoria 56 - 11100 Aosta
- SAVT - Pensionati - Piazza I. Manzetti 2 - 11100 Aosta;
2) di approvare ed impegnare la spesa complessiva di lire
15.000.000= (quindicimilioni) e di ordinare
l’emissione dei relativi mandati di pagamento con
quietanza dei segretari regionali dei rispettivi sindacati
pensionati, con imputazione della spesa stessa al capitolo 21640
"Contributi ad Enti ed Associazioni.per partecipazione a mostre e
manifestazioni diverse" del bilancio di previsione della Regione
per l’anno 1991, che presenta la necessaria
disponibilità.
Presidente:
Se nessuno chiede la parola, pongo in
votazione la proposta di deliberazione emendata testé letta.
Esito della votazione:
Presenti, votanti e favorevoli: 23
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK