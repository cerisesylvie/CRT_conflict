Consiglio Regionale della Valle d'Aosta - Oggetto del Consiglio n. 892 del 18 novembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 892 del 18 novembre 2009 - Resoconto
OGGETTO N. 892/XIII - Ritiro di Mozione: "Interventi per
evitare lo smantellamento degli strumenti rilevatori di
velocità".
Mozione
Appreso che una recente sentenza del TAR di Pescara ha
dichiarato illegittimi i pannelli rilevatori di velocità per
presunte ragioni di sicurezza, e che pertanto gli stessi dovranno
essere rimossi;
Ritenendo al contrario anche per esperienza diretta che dove
installati i succitati rilevatori come pure i semafori dissuasori
hanno risposto positivamente alle aspettative auspicate;
Condividendo le preoccupazioni espresse dai comuni per le
ricadute negative che tale sentenza con conseguente rimozione degli
strumenti sopraccitati provocherebbe sia in termini economici che
per il collaudato riscontro positivo ottenuto nella limitazione
della velocità a beneficio della sicurezza stradale;
Il Consiglio regionale
Impegna
il Presidente della Regione ed invita i Parlamentari ad
intervenire urgentemente nelle rispettive sfere di competenza alla
ricerca di una soluzione che possa evitare lo smantellamento ed il
divieto di posa degli strumenti sopraccitati.
F.to:
Giuseppe Cerise - Bertin - Chatrian - Louvin -
Patrizia Morelli
Président
- Nous avons encore un point à l'ordre du jour,
cela dit, il y a quatre possibilité: le discuter tout de suite, ou
bien demain matin, ou le renvoyer à la prochaine séance, ou
quelqu'un le retire. On va en avant?
La parole au Conseiller Giuseppe Cerise.
Cerise G. (VdAV-R)
- Merci, M. le Président. Abbiamo
presentato questa mozione in seguito ad un annuncio sugli organi di
stampa che una sentenza del TAR avrebbe dichiarato illegittimi i
pannelli rilevatori di velocità, e a questo seguono anche le
dichiarazioni del responsabile ANAS della manutenzione, che dice
che hanno già ad alcuni Comuni comunicato, per altri sono in via di
comunicazione, che tali pannelli dovrebbero essere smantellati.
Nella nostra mozione non ci limitiamo ai pannelli, ma facciamo un
accenno anche ai semafori dissuasori, che riteniamo siano
decisamente validi per quanto riguarda un deterrente al discorso
della velocità, di conseguenza la rimozione ci pare l'ultima strada
da percorrere. I Comuni hanno in questo contesto investito e ne
traggono sicuramente dei benefici dal punto di vista della
sicurezza. Questo problema era già nato in un incontro con l'allora
Presidente Caveri con le forze dell'ordine, allora si faceva
riferimento solamente ai semafori dissuasori, dove il Comandante
dei Carabinieri e il Questore dicevano che erano illegittimi. Noi
abbiamo qualche preoccupazione in merito, loro la ponevano dal
punto di vista della sicurezza sebbene, dobbiamo dirlo, sia il
Comandante dei Carabinieri, sia il Questore condividevano con noi
che sia i pannelli rilevatori, sia i semafori dissuasori adempivano
bene alla loro funzione di limitare la velocità, specialmente
quando siamo nei centri abitati, ma mettevano in evidenza che,
qualora ci fosse stato un tamponamento, perché quello frenava, ci
sarebbe stata la responsabilità del comune e di conseguenza del
sindaco. Qua mi ricordo avevo detto:
"preferirei essere citato
in giudizio per un incidente, piuttosto che portare sulla coscienza
il fatto che qualcuno è stato investito e ha lasciato la vita sulla
strada"
. Di conseguenza vorremmo con questa mozione impegnare
il Presidente della Giunta e invitiamo anche i Parlamentari ad
intervenire - ognuno nelle sue sfere di competenza, perché questo è
un problema generale, non unicamente valdostano, il Presidente
all'interno della conferenza unificata e logicamente i Parlamentari
a livello parlamentare - per cercare di evitare questo
smantellamento, ma anche regolarizzare per il futuro tale
questione, è un discorso di buon senso. Sappiamo che probabilmente
a livello romano il buon senso non è sempre così evidente e lo dico
per esperienza diretta, dove sono stati collocati... poi
condividiamo, perché mi è parso che anche la posizione di diversi
amministratori locali di diversi comuni... hanno una certa
resistenza a questa ingiunzione di smantellamento; ad alcuni mi
pare sia già stata notificata non so se formalmente, o se solo
annunciata verbalmente, ma partiranno le notifiche di
smantellamento. Grazie.
Président
- La parole au Président de la Région,
Rollandin.
Rollandin (UV)
- Grazie, Presidente. Vorrei solo fare
alcune precisazioni prima di annunciare quella che può essere una
presa di posizione su questo tipo di risoluzione. Non so se il
riferimento che nella mozione dei colleghi si fa alla sentenza del
TAR... qualche dato in possesso dei colleghi... perché, per quanto
ci riguarda, noi abbiamo appreso di questa sentenza da un giornale
locale, che ne faceva menzione - credo sia lo stesso giornale -,
dove un geometra rilasciava...
"responsabile
- lì si diceva
-
della manutenzione della strada dell'ANAS... relativa ad una
recente sentenza del TAR di Pescara che ha dichiarato...",
eccetera. La Direzione delle sanzioni amministrative del
Dipartimento legislativo e legale, nella difficoltà di reperire la
sentenza del TAR di Pescara, in assenza di individuazione del
numero e della data della stessa, ha contattato il TAR di Pescara,
che ha escluso l'emissione di una sentenza in tal senso. Lo dico
per correttezza, non cambia la sostanza, ma ci siamo sorpresi del
fatto che questa sentenza non ci sia, ma è un caso, non è colpa
degli interpellanti, volevo solo sottolinearlo.
Al di là della presenza o no della sentenza, la situazione
sembra riguardare due tipi di apparecchiature per la rilevazione
della velocità dei veicoli: i rilevatori luminosi di velocità, che
informano i conducenti in transito sulla velocità che stanno
tenendo; gli impianti semaforici per il controllo della velocità
che, grazie al collegamento con un sensore, fanno scattare la luce
rossa se i veicoli in avvicinamento sono a velocità elevata,
costringendoli o invitandoli... perché, sapendo che non funziona,
non tutti si fermano, comunque costringendoli o invitandoli a
fermarsi. Rispetto al primo tipo di apparecchiature, il
compartimento dell'ANAS Valle d'Aosta ha inviato nel mese di marzo
2009 ai Comuni valdostani lungo le strade statali n. 26 e n. 27 una
nota del Ministero dei trasporti in cui si evidenzia che i
dispositivi di rilevazione finalizzati unicamente a visualizzare la
velocità dei veicoli in transito non sono ricompresi fra quelli
previsti dal regolamento di attuazione e di esecuzione del Codice
della strada del 1992 e dunque non possono essere soggetti ad
approvazione e/o omologazione ai sensi del Codice della strada
stesso; di conseguenza, nulla può garantire la correttezza del
rilevamento condotto dai suddetti dispositivi. Il Ministero osserva
inoltre che, nel caso di veicoli accodati in avvicinamento, quello
che ricordava il collega, non è possibile sapere a quale di esso si
riferisca il rilevamento visualizzato, pertanto segnalazioni di
velocità eccedenti potrebbero provocare improvvise frenate da parte
dei conducenti, con conseguente potenziale pericolo di
circolazione. Secondo il Ministero, appare meno improbabile che i
conducenti ignorino la velocità alla quale procedono, avendo a
disposizione il tachimetro installato sul proprio veicolo. Nella
nota è evidenziato altresì che le rilevazioni di violazioni dei
limiti di velocità di cui all'articolo 142 del Codice della strada,
senza che vengano comminate le relative sanzioni, potrebbero
configurare l'ipotesi di omissione di atti d'ufficio a carico
dell'amministrazione procedente e che si potrebbe verificare la
possibilità che gli stessi dispositivi vengano utilizzati da parte
di alcuni conducenti, come è stato constatato in passato, per
sfidarsi in gare di velocità. In conclusione il Ministero dei
trasporti esprime parere negativo circa l'utilizzo dei rilevatori
in oggetto. Il compartimento ANAS per la Valle d'Aosta ha
evidenziato ai Comuni che non potranno più essere emesse
concessioni o autorizzazioni per l'installazione di questi
rilevatori e per quanto già autorizzati i Comuni interessati
dovranno provvedere a rimuovere immediatamente gli impianti
stessi.
Per quanto riguarda invece il secondo tipo di apparecchiature di
rilevazione della velocità, quelli collegati ad un semaforo, la
Corte di Cassazione, con sentenza 14 dicembre 2007, ha stabilito
che nessuna disposizione del Codice della strada prevede
l'installazione del semaforo al fine di regolare la velocità degli
autoveicoli, anzi, secondo la Corte di Cassazione, il Codice
attribuisce al semaforo solo due funzioni: quella di regolare il
tempo di attraversamento delle correnti di traffico in
un'intersezione o in un tronco stradale e quella di disciplinare
gli attraversamenti pedonali. Per esclusione la Corte di Cassazione
ha quindi dedotto che i semafori diretti a moderare la velocità
degli autoveicoli non sono previsti dalla legge, dichiarando per il
caso in specie su cui era chiamata a giudicare l'illegittimità
dell'installazione del semaforo e dell'infrazione rilevata dallo
stesso. Allo stato attuale pertanto né i semafori rilevatori di
velocità, né i semafori collegati ad un rilevatore di velocità sono
contemplati dal Codice della strada e dal regolamento di attuazione
dello stesso, quindi possono essere installati sulle strade facenti
parte della rete stradale nazionale. Per quanto riguarda le strade
regionali, in passato tra il 2003 e il 2005 alcuni Comuni erano
stati autorizzati dalla Direzione viabilità e opere pubbliche ad
installare impianti semaforici o i pannelli che evidenziano la
velocità rilevata; successivamente, a seguito dell'indicazione del
Ministero delle infrastrutture, le autorizzazioni sono state
revocate e i Comuni sono stati invitati a dismettere e a modificare
gli impianti. In particolare al Comune di Hône era stato precisato
che l'impianto che visualizzava la velocità dei veicoli in transito
poteva essere modificato inserendo dei messaggi su un
rallentamento, senza evidenziare la velocità rilevata. Questa è la
situazione che porta a dire che tali impianti, oggi come oggi, sono
non regolari rispetto al Codice e alla Corte di Cassazione.
Se capisco, l'indirizzo dei colleghi è quello di impegnarsi per
fare qualcosa in sostituzione, ma così com'è non è possibile
votarlo, perché va contro quelle che ho appena letto essere
sentenze di Corte di Cassazione e Codice della strada. Noi ci
asteniamo sulla votazione di questa mozione, perché capiamo lo
spirito dei colleghi di trovare delle alternative. Per quanto ci
riguarda, possiamo evidenziare la situazione di sicurezza e quindi
partecipare o immaginare di sollecitare le autorità competenti a
livello nazionale per il discorso Codice della strada di ipotizzare
delle soluzioni alternative. Noi ci asteniamo su questo - ripeto -
non perché siamo contrari all'esigenza di moderare le velocità
sulle strade, ma perché tali regolamentazioni sono contrarie al
Codice della strada.
Président
- La parole au Conseiller Giuseppe Cerise.
Cerise G. (VdAV-R)
- Il nostro obiettivo non era quello
di votare una mozione, se c'è un impegno di attivarsi per trovare
delle soluzioni che vanno nell'indirizzo di creare quelle
condizioni di limitare la velocità in prossimità dei centri
abitati... perché il problema si pone quando si arriva da una
strada di percorrenza piuttosto sciolta e poi si arriva in una zona
antropizzata, lì si crea veramente il problema. Il pericolo che
viene evidenziato... perché uno potrebbe avere una catena di
tamponamenti, perché uno non rispetta quelle che sono le
indicazioni, perché i limiti sono già esposti prima del rilevatore,
centinaia di metri prima c'è già la rilevazione della velocità e
quanto ne consegue... Di conseguenza, se c'è un impegno di studiare
in tempi più rapidi possibili... perché è un interesse di tutti la
sicurezza, di attivarsi per trovare delle soluzioni che vanno in
quella direzione, noi ritiriamo la mozione.
Président
- La motion est retirée. Sur ce point nous
avons achevé nos travaux. Je vous rappelle que demain matin à neuf
heures est convoquée la Conférence des Chefs de groupe.
La séance est levée.
---
La réunion se termine à vingt et une heures et quinze
minutes.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK