Consiglio Regionale della Valle d'Aosta - Oggetto del Consiglio n. 2501 del 22 dicembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2501 del 22 dicembre 1986 - Resoconto
OGGETTO N. 2501/VIII - PROROGA DELL'INCARICO AL DIPENDENTE
REGIONALE ELIO PAU DI COMMISSARIO REGIONALE NEI SERVIZI DI
CONTROLLO SULLA GESTIONE APPALTATA DELLA CASA DA GIOCO DI
SAINT-VINCENT.
PRESIDENTE:
Do lettura del testo della delibera:
Il Consiglio regionale
- richiamata la deliberazione di Giunta in data 9 maggio 1986,
n. 3474, con la quale si incarica, a decorrere dal 9 maggio 1986 e
fino alla ripresa del servizio da parte del Sig. Michele Rosset, il
Sig. Elio Pau, dipendente regionale con qualifica di vice dirigente
nei servizi della Presidenza della Giunta regionale, in via
provvisoria, dello svolgimento delle funzioni di Commissario
regionale nei servizi di controllo sulla gestione appaltata della
Casa da Gioco di Saint-Vincent;
- richiamata altresì la deliberazione del Consiglio regionale in
data 25 giugno 1986, n. 2109/VIII, con la quale, in seguito alle
dimissioni del Sig. Michele Rosset, viene conferito al Sig. Elio
Pau l'incarico in via provvisoria a decorrere dal 30 giugno 1986 e
fino al 31 dicembre 1986, di commissario regionale presso la Casa
da Gioco di Saint-Vincent;
- considerata la scadenza imminente dell'incarico al Sig. Elio
Pau, nonché la necessità di garantire il regolare svolgimento delle
procedure di controllo sulla gestione appaltata della Casa da Gioco
di Saint-Vincent;
- visto il ricorso in appello al Consiglio di Stato avverso la
sentenza del TAR, per la Valle d'Aosta n. 111/84 pubblicata il
13.12.1984 circa la sussistenza o meno di un rapporto d'impiego tra
l'Amministrazione regionale e l'ex Commissario regionale, Sig.
Manganone;
Delibera
di prorogare l'incarico al Sig. Elio Pau, dello svolgimento
delle funzioni di Commissario regionale presso la Casa da gioco di
Saint-Vincent, fino alla pronuncia del giudizio di appello in
ordine al ricorso in premessa specificato, nel quale sarà definita
la esistenza o l'insussistenza di un rapporto di impiego tra
l'Amministrazione regionale e l'ex Commissario della Casa da Gioco
di Saint-Vincent, sig. Eraldo Manganone.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Comme Gouvernement on a prévu de
proroger la charge qu'on a confié à M. Pau en tant que responsable
et Commissaire régional à la Maison de Jeu à Saint-Vincent. Je
crois qu'on a déjà souligné l'exigence de maintenir un dépendant
régional à cette charge, étant donné qu'on est en train d'attendre
la décision définitive du Conseil d'État dans le mérite du premier
recours à la sentence du TAR, par rapport au problème si l'ex
Commissaire M. Manganone est dépendant ou non.
A ce sujet j'avait déjà répondu à l'occasion d'une
interpellation de M. Aloisi que la ligne que l'Administration
régionale voulait suivre, c'était justement de ne plus prévoir de
confier cette charge à une personne qui soit hors de
l'Administration régionale, justement pour attendre la sentence
définitive. En même temps j'ai lu la lettre que M. Manganone a
adressée aux différents Administrateurs, à propos de la sentence du
Conseil d'État, par rapport à la "sospensiva" qui avait été
présentée de la part de l'Administration régionale.
Le Conseil d'Etat a accepté la proposition de M. Manganone et a
repoussé la présentation, de notre part, du recours de la
"sospensiva", qui se reliait à la dernière décision du Tribunal
Administratif Régional à propos de la Commission qui avait été
constituée pour examiner les différents dossiers et qui avait donné
comme résultat l'exigence de suspendre M. Manganone de cette
charge.
Comme Administration régionale on ne nous a pas encore notifié
le résultat de ce recours, mais on l'a appris de cette lettre de M.
Manganone, ainsi que de la presse, qui notamment est bien
renseignée lorsqu'il s'agit de certains problèmes; on nous a dit
même de la part des avocats qui n'ont pas encore eu officiellement
ce document et qu'il était quand même défavorable à
l'Administration régionale.
On est de l'avis qu'il est indispensable de maintenir à la
Maison de Jeu M. Pau, jusqu'au moment où il y aura la sentence
définitive par rapport aux problèmes qu'on a déjà posés maintes
fois, à savoir si selon l'interprétation qui a été donnée de la
part de différents tribunaux, M. Manganone est à considérer comme
un dépendant régional.
En ce moment on prendra une décision définitive par rapport au
problème du Commissaire, mais quand même les avocats de
l'Administration régionale sont en train d'avoir une consultation
avec les défenseurs de M. Manganone, suite à cette sentence qui
sera notifiée. Selon les conseils qui nous seront remis, on ira
examiner la position jusqu'au 20 janvier, date à laquelle il est
prévu le débat auprès du Conseil d'Etat, et en ce moment on aura la
réponse définitive.
Au moment où j'aurais des nouvelles à ce sujet, je renseignerai
le Conseil.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI (M.S.I.):
Brevemente, perchè di questa vicenda ne
abbiamo parlato a sufficienza. Ritenevo che l'Amministrazione
regionale avesse ritirato questa delibera, perchè la sentenza del
Consiglio di Stato è in data 29 dicembre, quindi ero convinto che
fosse già stata notificata a questa Presidenza. Se il Presidente
dichiara di non aver ricevuto niente, possiamo prendere atto della
volontà finalmente manifestata di vedere il problema Manganone
sotto una ottica diversa, anche perchè sono ormai 5-6 sentenze, fra
ordinanze del Consiglio di Stato e sentenze del TAR, che danno
ragione al Manganone. Mi auguro che questo "dramma umano" di un
uomo che ha pagato enormemente e continua tuttora a pagare, termini
e si faccia finalmente giustizia.
Voterò contro la delibera e rimango solo in attesa di sapere se
è stato notificato o meno a questa Amministrazione la sentenza,
perchè a me risulterebbe che sia stata già notificata.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Ci asterremo su questo oggetto perchè
abbiamo la massima stima personale del sig. Pau, riconosciamo il
buon lavoro che sta facendo presso la Casa da Gioco, ma ci sembra
ambiguo e confuso il provvedimento di oggi che si inserisce in una
vicenda che ha sempre mantenuto questo carattere di confusione e di
ambiguità e che è condizionata sostanzialmente dalla decisione di
non nominare lì un Commissario definitivo perchè si vuole tenere in
caldo questo posto non si sa per chi. Probabilmente nella
spartizione della maggioranza questo è un posto riservato alla
Democrazia Cristiana; non si capisce bene. Le decisioni prese nel
passato avevano questo carattere di ambiguità che ha portato a
tutta una serie di ricorsi; anche questa di oggi è una temporaneità
che si prolunga in modo definitivo senza che si faccia chiarezza
sull'argomento. A noi sembra opportuno pro seguire su questa
strada.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Vorrei fare due brevissime
considerazioni su questo argomento; una riguarda il discorso del
Commissario al Casinò, e qui al di là delle soluzioni definitive
vorrei che il Consiglio riflettesse sulla opportunità di mantenere
questa carica proprio per una questione di riguardo nei confronti
dell'ex Commissario Manganone, al di fuori di una lottizzazione che
a mio avviso è inopportuna. Proprio perchè riguarda il Casinò,
proprio perchè riguarda una vicenda come quella dell'ex Commissario
Manganone, che ha - come diceva giustamente il Consigliere Aloisi -
dei risvolti umani che non possono non essere presi in
considerazione, al di là della sua vicenda puramente giudiziaria,
al di là di tutta questa serie di ricorsi che denotano una certa
superficialità con cui si è affrontato il problema Manganone fin
dall'inizio.
Per tutte le implicazioni che ha questo argomento, il
considerare la vicenda del Commissario all'interno
dell'Amministrazione regionale a mio avviso è un atto di probità.
Dico questo non perchè stimo il sig. Pau più di un altro, ma perchè
ritengo che questa situazione abbia la possibilità di essere
definita in tempi migliori quando si sarà fatta chiarezza sulla
intera vicenda sul Casinò. La garanzia invece che lì sta un
dipendente regionale che è al di fuori di alcune logiche che
purtroppo sappiamo possono presiedere a certe designazioni, è un
argomento che condividiamo. Anche per dare certe garanzie all'ex
Commissario Manganone che non si sostituisce lui con un altro, ma
si dà una connotazione di tipo diverso a questa nomina.
È in questo senso che voteremo a favore della deliberazione; è
un atteggiamento che avevamo tenuto in altra occasione e che
vogliamo mantenere con le precisazioni che abbiamo cercato di
fare stamattina. Sono precisazioni che vanno nella direzione di
fare la massima chiarezza e sulla vicenda del Commissario e sulla
intera vicenda Casinò. Il discorso del Commissario Manganone -
voglio dirlo perchè ha un riferimento con il nostro atteggiamento
in sede di Commissione - per noi, per quanto riguarda la
Commissione di Inchiesta non è finito, perchè, e lo dico in aula
per evitare fraintendimenti, in sede di Commissione chiederemo una
audizione nella Commissione Casinò dell'ex Commissario
Manganone.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Sull'argomento Casinò e su quanto
interessa questa dolorosa situazione, Nuova Sinistra è intervenuta
più volte e con decisione. Credo che questa proroga sia l'ennesima
dimostrazione dei rovi e degli spini in cui si è infognata
l'Amministrazione regionale con il Casinò, e credo sia una delle
tante dimostrazioni di quale sia la strada giusta per uscire da
questi spini, che non è quella di agitarsi sempre di più e di fare
proroghe su proroghe, ma è quella di iniziare una campagna di
ritiro da questo territorio.
Credo che Nuova Sinistra non abbia mai chiesto delle disdette
immediate, ma credo sia fondamentale iniziare questa strada perchè
la zona di Châtillon e Saint-Vincent mantenga i suoi posti di
lavoro, ma con un altro tipo di iniziative.
È per queste considerazioni che Nuova Sinistra voterà contro
questo oggetto.
PRESIDENTE:
Pongo in votazione la delibera in oggetto per
scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti: 23
Favorevoli: 21
Contrari: 2
Astenuti: 6 (Bajocco, Cout, Dolchi, Mafrica, Millet e
Tonino)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK