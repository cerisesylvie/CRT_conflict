Consiglio Regionale della Valle d'Aosta - Oggetto del Consiglio n. 2950 del 11 febbraio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2950 del 11 febbraio 1998 - Resoconto
SEDUTA ANTIMERIDIANA DELL'11 FEBBRAIO 1998
OGGETTO N. 2950/X Ratifica di deliberazioni adottate dalla
Giunta regionale in via d'urgenza.
Oggetto n. 4554 in data 15 dicembre 1997: Approvazione del
progetto e dell'appalto a licitazione privata ai sensi della legge
216/1996 dell'intervento di restauro conservativo delle parti in
pietra degli archi della Porta Praetoria di Aosta. Approvazione ed
impegno di spesa.
Presidente Ha chiesto la parola l'Assessore all'istruzione e
cultura, Louvin.
Louvin (UV) La délibération en question est actuellement soumise
à l'examen de la Commission de coordination qui a demandé à ce
sujet des éclaircissements par une lettre du 30 décembre 1997, nous
demandons au Conseil de bien vouloir reporter la ratification de
cette même délibération.
Président Cet objet est renvoyé au prochain Conseil
régional.
Si dà atto che il Consigliere Lanièce lascia l'aula.
Oggetto n. 4621 in data 15 dicembre 1997: Approvazione del
progetto esecutivo, ai sensi della legge regionale 12/96, dei
lavori di adeguamento igienico sanitario e messa in sicurezza della
palestra dell'Istituto Magistrale ad Aosta. Impegno di spesa per
l'appalto dei lavori.
Presidente Ha chiesto la parola il Consigliere Marguerettaz.
Marguerettaz (Aut) Una domanda su questa delibera perché la cosa
che mi ha stupito maggiormente è il notare come questi interventi
facessero parte di un progetto il cui incarico per la progettazione
esecutiva è stato affidato ben 12 anni fa. In data 13 dicembre 1985
la Giunta dell'allora Presidente Rollandin affidò l'incarico
all'Ing. Bal per la progettazione esecutiva della sistemazione
dell'edificio sede dell'Istituto magistrale di Aosta.
Oggi andiamo a stralciare, immagino perché si tratta solo di una
parte di questo progetto, pertanto volevo sapere dall'Assessore
cosa è successo riguardo a questo progetto nel corso di questi 12
anni.
Presidente Ha chiesto la parola l'Assessore ai lavori pubblici,
infrastrutture ed assetto del territorio, Lavoyer.
Lavoyer (ADP-PRI-Ind) La risposta è molto semplice. Nel 1985
l'Ing. Bal era stato effettivamente incaricato per il progetto
esecutivo di messa a norma in base alla legislazione vigente del
1985; il progetto era un progetto generale, complessivo che
prevedeva il superamento di tutti quegli inconvenienti che dovevano
essere adeguati alle normative vigenti.
Il problema specifico - che come ha già sottolineato il
Consigliere Marguerettaz è uno stralcio di quel progetto generale -
è stato ritardato soprattutto a seguito dell'evoluzione che c'è
stata all'interno della struttura della presenza di corsi
scolastici, dello spostamento degli stessi; in particolare, il
liceo classico che prima era stato inserito all'interno di questa
struttura è stato poi portato fuori dalla struttura stessa. Questi
spostamenti hanno anche fatto sì che l'adeguamento complessivo e
definitivo fosse condizionato da situazioni particolari.
Oggi c'è una situazione stabile di organizzazione e di presenza
di alunni all'interno di questa scuola, a questo punto si può con
quest'intervento andare a definire in particolare la messa a norma
della palestrina tenuto anche conto che nel frattempo sono
sopravvenute altre norme e che quindi il progetto in esame non
tiene conto delle ultime norme di sicurezza. Dobbiamo ricordarci
che situazioni che qualche anno fa erano a norma, tipo la palestra
di questa scuola, adesso sono inutilizzabili per le nuove normative
vigenti.
In particolare, quest'intervento tiene conto di alcuni aspetti
della progettazione complessiva del 1985, ma è anche un progetto di
messa a norma rivisto prima dell'appalto per poter rispondere a
tutte le esigenze di messa a norma nel rispetto delle normative
vigenti, nello specifico l'intervento è la messa a norma della
palestrina.
Presidente Pongo in votazione la ratifica della deliberazione in
oggetto:
Presenti: 29
Votanti e favorevoli: 28
Astenuti: 1 (Rocchio)
Il Consiglio approva
Oggetto n. 4625 in data 15 dicembre 1997: Approvazione del
progetto esecutivo, ai sensi della legge regionale 12/96, dei
lavori di ristrutturazione di villa "Una Mai Cameron" a Courmayeur,
con destinazione a centro interregionale europeo di studio e
formazione per il soccorso in montagna. Approvazione ed impegno di
spesa per l'appalto dei lavori.
Presidente Pongo in votazione la ratifica della deliberazione in
oggetto:
Presenti, votanti e favorevoli: 29
Il Consiglio approva all'unanimità
Oggetto n. 4830 in data 22 dicembre 1997: Approvazione
dell'acquisto dalla "Columpnis srl" di Aosta, di immobili in Aosta,
via de Tillier, 11, da destinare a sede di uffici dell'Assessorato
del bilancio, finanze e programmazione. Impegno di spesa.
Presidente Ha chiesto la parola il Consigliere Dujany.
Dujany (Aut) Su questa delibera vorrei fare alcuni rilievi che
non riguardano il merito della scelta della Giunta, ma piuttosto
aspetti di carattere tecnico.
Devo innanzitutto denotare l'assenza di un Assessore alle
finanze, nel senso che quei rilievi che l'Assessore alle finanze
faceva con nota 17 marzo 1997, ed erano rilievi che avrebbero
dovuto nel corso della procedura essere superati, vediamo che fino
alla delibera del 22 dicembre risultavano ancora totalmente in
essere per cui abbiamo una strana delibera che tende ad approvare
l'acquisto di beni di cui addirittura si mette in dubbio la stessa
esclusiva proprietà della Società, perlomeno in parte. Quindi
quelli che erano una serie di rilievi dell'Assessore, che nel corso
della procedura avrebbero dovuto essere risolti dagli uffici o
nella trattativa fra le parti, vengono poi riproposti con il
presente deliberato. Non possiamo votare questa delibera. C'erano
altri strumenti per evitare quello che si dice nelle premesse
ovvero il rischio di perdere la possibilità di acquisto di tale
immobile; si sarebbe potuto per esempio far riferimento alla
stipula di un preliminare di compravendita e alla luce poi del
superamento di tutti questi dubbi ed incertezze stipulare in un
secondo momento l'atto di vendita.
Qui invece ci viene proposto in sanatoria di approvare una
delibera in cui non risulta ancora verificato se il vano posto al
primo piano sia di proprietà esclusiva della Società Columpnis, si
dice che nell'ipotesi in cui non fosse di proprietà della Società
Columpnis il prezzo dovrà essere ridotto, non si dice minimamente
con quali criteri e con quali modalità si farà luogo a questa
riduzione, non si conosce assolutamente quale sia il valore di
questo vano rapportato al valore complessivo del bene oggetto di
compravendita, addirittura si prevede un'eventuale riduzione
successiva del corrispettivo in quanto addirittura l'immobile non
risulta collaudato in tutte le sue strutture orizzontali e anche
questo dovrebbe, nell'ipotesi di deficienze conseguenti al mancato
collaudo, determinare un'ulteriore riduzione del corrispettivo, ma
anche qui non si conoscono assolutamente i criteri tramite i quali
gli uffici dovrebbero stabilire questa riduzione. Quindi è come
regalare a scatola chiusa del danaro pubblico ad una società
privata senza potere come Pubblica Amministrazione controllare le
modalità di quanto si acquista, di cosa si acquista e con quali
criteri controllare queste eventuali riduzioni di prezzo.
Mi pare che non sia questo un modo trasparente di azione
dell'Amministrazione. Si poteva, come dicevo prima, ricorrere allo
strumento del preliminare di compravendita per legare
contrattualmente l'Amministrazione regionale alla società
venditrice dopodiché accertare tutti questi adempimenti e solo in
una fase successiva ricorrere ad un deliberato di acquisto.
Pertanto ci asterremo.
Presidente Ha chiesto la parola il Presidente della Giunta
regionale, Viérin Dino.
Viérin D. (UV) Deux aspects ont été soulignés. Sur le premier il
y a consensus, à savoir sur l'opportunité de procéder à l'achat de
cet immeuble afin de répondre aux exigences de l'Assessorat du
budget et des finances pour l'exercice de ses fonctions.
Par contre sur l'aspect des procédures il y a divergence. Je
veux simplement souligner quant à la procédure et surtout quant à
la légalité de cette procédure que les décisions assumées par le
Responsable du dit Assessorat font foi. La raison fondamentale de
l'adoption de cette délibération avec procédure d'urgence est de
nature financière. Il était indispensable d'adopter cet acte avant
la fin de l'année pour utiliser les fonds inscrits au budget 97. La
vérification était en cours mais, compte tenu des temps liés aux
procédures, si l'acte avait été adopté au mois de janvier, à la
conclusion de cette procédure, nous n'aurions pas pu utiliser les
fonds de 97 qui, par conséquent, auraient été attribués à
l'excédent d'Administration, donc on aurait pu les utiliser
uniquement après l'approbation du bilan 97.
Quant au choix de la procédure, nous nous en sommes remis du
point de vue technique, puisqu'il s'agit d'une compétence
attribuées aux services, au choix qui a été fait par le Responsable
de ces mêmes services.
Presidente Pongo in votazione la ratifica della deliberazione in
oggetto:
Presenti: 22
Votanti e favorevoli: 15
Astenuti: 7 (Collé, Dujany, Lanivi, Linty, Marguerettaz, Parisi
e Tibaldi)
Il Consiglio approva
Oggetto n. 4834 in data 22 dicembre 1997: Approvazione
dell'acquisto di terreni in Fontainemore, all'interno della riserva
naturalistica "Mont Mars", dalla Signora Lina Marquis. Impegno di
spesa.
Presidente Ha chiesto la parola il Consigliere Marguerettaz.
Marguerettaz (Aut) Anche qui una domanda. Ho visto nella
delibera che in data 28 agosto 1997 il Servizio patrimonio stima il
valore di quest'area in 182 milioni, di cui 61 per il valore
naturalistico e poi il terzo capoverso delle premesse della
delibera rileva come la Direzione ambiente il 17 ottobre 1997
riteneva che per ulteriori interessi naturalistici la valutazione
effettuata dal Servizio patrimonio potesse essere rivalutata nella
misura del 20 percento di quanto stimato, cioè di lire 12,2
milioni. La domanda, molto semplice, è: cos'è la Direzione ambiente
e in base a quali ulteriori interessi naturalistici è stata
rivalutata l'area.
Presidente Ha chiesto la parola l'Assessore all'ambiente,
urbanistica e trasporti, Riccarand.
Riccarand (VA) La Direzione ambiente è una struttura
dell'Assessorato dell'ambiente che fa capo ad un Direttore, il
Dott. Tartaglione, che avendo esaminato e seguito tutta la
procedura e la perizia, essendoci state alcune valutazioni su
alcuni aspetti specifici che erano stati troppo bassi, anche
rispetto a valori precedenti attribuiti nell'acquisto da parte di
enti pubblici ai terreni, ha evidenziato la necessità di una
rivalutazione del 20 percento rispetto a quello che era stato
valutato. Su questa base si è poi proceduto agli atti
successivi.
Voglio evidenziare che ci troviamo all'interno di una riserva
naturale e ci collochiamo all'interno di un progetto complessivo di
valorizzazione di questa zona e di un intervento su tutto il
turismo naturalistico, fatto in collaborazione con il Comune di
Fontainemore, che prevede un'importante realizzazione che è il
Centro visitatori a Fontainemore. Si tratta di un intervento per il
quale l'Amministrazione pubblica ha un rilevante interesse, credo
che quest'acquisto permetta di estendere una proprietà pubblica che
già esiste e conseguentemente di rafforzare l'intervento che si sta
realizzando in tale zona.
Presidente Ha chiesto la parola il Consigliere Marguerettaz.
Marguerettaz (Aut) Nessuno mette in dubbio la necessità di
acquistare questo terreno, ma non è tanto chiara la procedura,
Assessore.
C'è un Servizio patrimonio che in genere stima il valore dei
beni che la Regione si appresta ad acquistare. In questo caso mi
piacerebbe sapere se vi sono precedenti in questo senso, cioè se la
Direzione ambiente ha in passato rivalutato la stima di un'area
rispetto alla stima fatta dal Servizio patrimonio.
Un'altra domanda che ho dato per scontata, di questo chiedo
scusa ma pensavo fosse stata accolta nel senso del mio primo
intervento, è la seguente: è stato necessario procedere ad una
rivalutazione dell'area in quanto non si trovava l'accordo con il
proprietario? Cioè, è il proprietario che ha chiesto una
rivalutazione della stima dell'area oppure è stato uno zelo
dell'Assessorato procedere in questo senso?
Presidente Ha chiesto la parola l'Assessore all'ambiente,
urbanistica e trasporti, Riccarand.
Riccarand (VA) Qui siamo nell'ambito di stime fatte con dei
criteri che possono anche essere a volte differenti. La Direzione
ambiente ha una funzione specifica di valutazione rispetto al
patrimonio naturalistico, quindi ha ritenuto che i parametri che
erano stati usati erano troppo bassi e che si poteva applicare un
parametro maggiore.
È chiaro che è su questa base che si è riusciti a convincere il
proprietario a cedere alla vendita perché - ripeto -
l'Amministrazione comunale di Fontainemore in passato in quella
zona aveva fatto degli acquisti da privati per dei valori
notevolmente più alti.
Presidente Pongo in votazione la ratifica della deliberazione in
oggetto:
Presenti: 24
Votanti e favorevoli: 18
Astenuti: 6 (Collé, Dujany, Lanivi, Marguerettaz, Parisi e
Tibaldi)
Il Consiglio approva
Oggetto n. 4933 in data 30 dicembre 1997: Liquidazione
all'Impresa Brambati Renato, di Novara, delle somme spettanti quale
equo compenso per i maggiori lavori realizzati durante l'esecuzione
dei lavori urgenti di sistemazione dissesti e risanamento Cimitero
di Montjovet e proroga di giorni 70 della data per il termine dei
lavori medesimi. Impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 23
Il Consiglio approva all'unanimità
Oggetto n. 4984 in data 30 dicembre 1997: Approvazione del
progetto esecutivo e dell'appalto, mediante pubblico incanto, delle
opere di consolidamento presso il cantiere del costruendo
Caseificio cooperativistico in Comune di Doues. Approvazione ed
impegno di spesa.
Presidente Pongo in votazione la ratifica della deliberazione in
oggetto:
Presenti: 22
Votanti e favorevoli: 21
Astenuti: 1 (Chiarello)
Il Consiglio approva
Oggetto n. 4985 in data 30 dicembre 1997: Approvazione del
progetto esecutivo e dell'appalto mediante procedura aperta dei
lavori di sistemazione idraulica del torrente Valeille in Comune di
Cogne. Approvazione ed impegno di spesa.
Presidente Ha chiesto la parola l'Assessore all'agricoltura e
risorse naturali, Vallet.
Vallet (UV) Pour demander le renvoi de l'approbation de cette
délibération, qui n'a pas encore eu le visa de la Commission de
coordination.
Président La délibération est renvoyée au prochain Conseil
régional.
Oggetto n. 54 in data 19 gennaio 1998: Concessione, ai sensi
della legge regionale 31/92, di un contributo di lire 13.500.000 a
favore del C.O.M.I.B. (Comitato organizzatore manifestazioni
internazionali in Brusson) nelle spese previste per
l'organizzazione della Coppa Italia di biathlon maschile e
femminile, in programma a Brusson il 24 e 25 gennaio 1998.
Approvazione ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 24
Il Consiglio approva all'unanimità
Oggetto n. 55 in data 19 gennaio 1998: Concessione, ai sensi
della legge regionale 31/92, di un contributo di lire 6.500.000 a
favore della Polisportiva Montjovet - sez. sci - nelle spese
previste per l'organizzazione dei campionati italiani giovani di
biathlon, in programma a Brusson il 31 gennaio e il 1° febbraio
1998. Approvazione ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 25
Il Consiglio approva all'unanimità
Oggetto n. 56 in data 19 gennaio 1998: Concessione, ai sensi
della legge regionale 31/92, di un contributo di lire 50.000.000 al
Dopolavoro ferroviario di Aosta nelle spese per l'organizzazione
del XV campionato europeo di sci Usic, in programma a La Thuile
dall'8 al 13 febbraio 1998. Approvazione ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 23
Il Consiglio approva all'unanimità
Oggetto n. 57 in data 19 gennaio 1998: Concessione, ai sensi
della legge regionale 31/92, di un contributo di lire 42.000.000
all'Associazione marciagranparadiso di Cogne nelle spese previste
per l'organizzazione della XX edizione della Marciagranparadiso,
manifestazione di sci di fondo, in programma a Cogne il 9 febbraio
1998. Approvazione ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 23
Il Consiglio approva all'unanimità
Oggetto n. 58 in data 19 gennaio 1998: Concessione, ai sensi
della legge regionale 31/92, di un contributo di lire 42.000.000 al
Comitato valdostano scacchi di Arvier, nelle spese previste per
l'organizzazione del torneo "Open internazionale Valle d'Aosta", di
scacchi, in programma a Saint-Vincent, dal 14 al 22 febbraio 1998.
Approvazione ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 23
Il Consiglio approva all'unanimità
Oggetto n. 148 in data 26 gennaio 1998: Concessione, ai sensi
della legge regionale 31/92, di un contributo di lire 18.000.000
all'A.N.A. - sezione di Morgex, nelle spese previste per
l'organizzazione del 63° campionato nazionale A.N.A. di sci di
fondo, in programma a Morgex il 14 e 15 febbraio 1998. Approvazione
ed impegno di spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 24
Il Consiglio approva all'unanimità
Oggetto n. 149 in data 26 gennaio 1998: Concessione, ai sensi
della legge regionale 31/92, di un contributo di lire 11.000.000 al
Comitato valdostano Fisi/Asiva, di Aosta, nelle spese previste per
l'organizzazione del Trofeo Dynastar 1998, gara internazionale di
sci - Courmayeur 4 e 5 febbraio 1998. Approvazione ed impegno di
spesa.
Presidente Pongo in votazione la ratifica della deliberazione in
oggetto:
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK