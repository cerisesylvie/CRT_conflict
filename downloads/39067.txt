Consiglio Regionale della Valle d'Aosta - Oggetto del Consiglio n. 2398 del 26 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2398 del 26 ottobre 2016 - Resoconto
OGGETTO N. 2398/XIV - Interrogazione: "Realizzazione di un
collegamento funiviario per il trasporto pubblico di persone tra
Aosta e Cogne".
Rosset (Presidente) -
Punto n. 5 dell'ordine del giorno.
Ha chiesto la parola l'Assessore Marguerettaz per la risposta; ne
ha facoltà.
Marguerettaz (UV) -
Questo è un argomento che abbiamo
avuto modo più volte di affrontare in Consiglio. Il collega Bertin
con tale interrogazione fa riferimento ad un premio che è stato
riconosciuto alla località di Cogne per una previsione e pone una
serie di questioni che ci permettono di aggiornare il tema.
Rispetto al progetto del 2004 che era stato commissionato dalla
Finaosta, noi abbiamo una serie di valutazioni fatte dalla società
Pila nel 2012 e nel 2016, previsioni che prevedono dei punti di
arrivo differenti: il primo, nel 2012, a Tsa Sèche e il secondo,
nel 2016, nei pressi dell'arrivo della seggiovia del Couis.
Rispetto a queste varie proposte sono ancora in fase di istruttoria
le soluzioni; pertanto, collega Bertin, in merito alle domande che
lei pone, ovviamente è prematuro parlare di costi e di tempi di
realizzazione.
Come avrà avuto modo di vedere nel Defr, noi abbiamo indicato un
investimento nell'ambito degli impianti a fune. Chiaramente queste
attività sono tutte collegate tra di loro, per cui certi interventi
nella Conca di Pila non potranno essere che fatti coerentemente per
i progetti che possono avere poi uno sviluppo sulla zona di Cogne.
È vero che gli impianti sono diversi: nella Conca di Pila sono
delle telecabine, nell'altra sono degli impianti denominati "3S";
però, in questo momento, siamo ancora in fase di valutazione
tecnica.
Presidente -
Ha chiesto la parola il Consigliere Bertin;
ne ha facoltà.
Bertin (ALPE) -
Questo premio internazionale che colloca
Cogne tra le cento città turistiche
green
, proprio anche in
ragione di questo progetto di trasporto pubblico locale tra Aosta e
Cogne in alternativa all'automobile, vale quello che vale. Mi pare
un modo di procedere alquanto discutibile, nel senso che sono cose
ben diverse un collegamento di trasporto pubblico locale e degli
impianti di risalita; sono due cose completamente diverse: diverse
da un punto di vista della realizzazione, delle caratteristiche,
della gestione, dell'accessibilità, e quindi anche i progetti fatti
finora non sono coordinati con questa idea. Come al solito, uno va
da una parte e l'altro va dall'altra, manca una visione generale e
un coordinamento di questa attività tra il Comune di Cogne e la
città di Aosta. Mi pare un modo di procedere un po' improvvisato,
anche perché queste cose, oltre ad avere dei costi notevoli,
richiederebbero preventivamente...
Presidente del Consiglio, può per favore permettermi di
rispondere, o devo fare io anche il lavoro di mantenere l'aula
nelle condizioni sonore accettabili? La invito ancora una volta ad
essere più attento!
Dicevo, sono cose ben diverse un collegamento di trasporto
pubblico locale oppure un impianto di risalita. Da questo punto di
vista si dovrebbe avere preventivamente un'analisi costi/benefici e
anche le prospettive e le ricadute che le diverse ipotesi hanno. Ci
va soprattutto una visione e una gestione generale che in questo
caso mi pare non emerga e, anzi, che ci siano iniziative che
partono ognuna per i fatti suoi, che non si abbia una visione
generale della situazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK