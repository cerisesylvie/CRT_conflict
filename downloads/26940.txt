Consiglio Regionale della Valle d'Aosta - Oggetto del Consiglio n. 3 del 14 gennaio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 3 del 14 gennaio 1972 - Resoconto
OGGETTO N. 3/72 - Piano di sviluppo economico e sociale della
Valle d'Aosta per il quinquennio 1971/75. (Approvazione di
Mozione)
Dolchi (P.C.I.)
- Signor Presidente, colleghi
Consiglieri, la mozione come vedete, data del 27 novembre 1971, e
aveva una sua urgenza nel contesto dei problemi sollevati allora
dalla crisi occupazionale in Bassa Valle. Non possiamo certo dire
che il problema occupazionale della Bassa Valle è stato risolto,
anzi approfitto dell'occasione per dire che alune aspettative forse
troppo ottimistiche sembra non trovino attualmente concretezza e
penso che si voglia ancora tutta la vigile azione del Presidente
della Giunta, della Giunta e del Consiglio stesso, affinché le
trattative iniziate, le iniziative prospettate possano andare a
buon fine, rimane però - anche se il tempo è passato dalla
presentazione di questa mozione - il problema del piano di
sviluppo, rimane secondo noi la necessità che il Consiglio
regionale sia interessato e possa dibattere questo importante
documento che è in via di preparazione, che è stato preparato e di
cui forse, dobbiamo lamentare il Consiglio regionale, è tenuto
all'oscuro e che quindi sia proprio il Consiglio regionale con la
sua autorità ad affrontare e dibattere le soluzioni migliori.
Riteniamo anche che la vicinanza della discussione del bilancio
1972 ci possa consigliare di rinviare al dibattito complessivo
sulle previsioni del bilancio anche quella delle scelte
necessariamente utili e delle scelte che il Consiglio dovrà fare
proprio per l'approvazione del bilancio stesso.
Riteniamo infatti che il bilancio del 1972 non potrà non tenere
conto di alcune scelte strettamente collegate agli studi di
programmazione. Già l'anno scorso in sede di discussione del
bilancio per il 1971 si auspicava che con l'abolizione del nuovo
riparto fiscale anche il bilancio di previsione della Regione si
adeguasse, non solamente alle possibilità date dalle nuove maggiori
entrate, ma si adeguasse anche nelle sue scelte agli studi di
programmazione.
Pertanto noi non abbiamo nessuna pregiudiziale se il Consiglio
ritiene che tale dibattito possa avere luogo in quella sede, cioè
in sede di discussione del bilancio preventivo 1972. Dicevo noi non
abbiamo nessuna difficoltà a ritirare la mozione stessa, vorremmo
ribadire comunque in questa occasione che la necessità che il
Consiglio affronti il problema delle scelte globali rimane, rimane
la necessità che gli studi del piano e gli studi di programmazione
non rimangano patrimonio di alcuni esperti se volete o del
ristretto gruppo che procede a questi studi e diventi patrimonio,
diventi occasione di dibattito per tutto il Consiglio regionale,
diventi quindi la via maestra su cui il bilancio 1972 e i prossimi
bilanci si ispirino.
Ecco in questo senso se la Giunta ha qualche cosa da dire noi
riteniamo che il Consiglio possa già in questa occasione affrontare
questo problema, ma se per una discussione più organica si ritiene
che il bilancio sia l'occasione per questo dibattito, noi non
abbiamo nulla in contrario a ritirare la mozione.
Tonino (P.S.I.U.P.)
- Ma, io vorrei dire che, non avendo
firmato la mozione, se è vero che la mozione impegnava la Giunta
per il mese di ottobre, non vedo perché non possa essere ancora
valida oggi, modificando magari la parte deliberativa, anziché
mettere il mese di ottobre, mettere il mese di febbraio; oppure in
occasione appunto del bilancio, però la mozione, a me pare che
dovrebbe rimanere, proprio perché questo problema a me pare che
esiste ancora, non è che sia scomparso e a questo proposito proprio
per testimoniare questo vorrei ribadire alcune cose che io ebbi già
altre volte occasione di dire sull'urgente necessità di dare alla
Regione un quadro generale di programmazione, che sia un quadro
indice di sviluppo economico e sociale e democratico della nostra
Regione e che segni la fine di certe scelte alla giornata che hanno
caratterizzato questo ultimo quinquennio. Se fino a ieri si
giustificavano certe moderate scelte dicendo che il bilancio era
quello che era - giustificazione per conto mio fin troppo comoda -
per coprire certamente la non volontà in passato, di affrontare
alcuni grandi problemi, oggi diciamo vi sono le possibilità di
guardare al di là dell'attuale situazione, situazione che si è
sempre più aggravata, specie nel settore dell'occupazione per non
parlare poi di altri settori dove poco si è fatto.
Oggi non solo vi sono gli elementi essenziali per guardare al
futuro con serenità. Direi che oltre all'approvazione del nuovo
riparto fiscale di cui dò atto all'attuale Giunta della sua
manifestata volontà e della sua conclusione positiva, la quale ci
dà ampie possibilità di portare avanti un programma avanzato, nel
senso di dare uno sviluppo generale della situazione
economico-sociale della nostra regione. Direi che vi sono anche
nuove prospettive di carattere politico, che certo hanno bisogno di
maggiore chiarezza, ma che comunque ci permettono di fare alcune
scelte nel senso dei reali bisogni del mondo del lavoro e
dell'economia della Regione, prospettive che ci possono permettere
d'impostare un'azione programmata di nuove dimensioni e di nuovi
indirizzi di sviluppo. Si tratta di buona volontà, di interpretare
tutti i bisogni e di sconfinare dai concetti ormai superati e di
marca ottocentesca. Si tratta di sconfinare anche se necessario da
certe spinte di carattere moderato e ricercare nella collegialità
di tutte quelle forze politiche ed autonomistiche che veramente
vogliono andare avanti, quell'assieme, quale volontà politica che
scongiura qualsiasi rischio di involuzione moderata. Occorre, a mio
avviso, una presa di posizione di tutte quelle forze politicamente
avanzate e disposte a rompere ogni indugio per valorizzare in
meglio l'Istituto regionalistico valdostano, nel senso che diventi
sempre più sede di grandi scelte, capaci di portare a sostanziali
miglioramenti della vita economica e sociale della nostra
Regione.
Infine vorrei affermare che il concetto della parola
programmazione non è un prodotto di difficile comprensione se la
battaglia per la sua realizzazione viene condotta dalle forze
democratiche progressiste. Certo, se per programmazione citiamo
l'esperienza che economicamente si è registrata in Italia e che è
risultata essere un grande fallimento possiamo dire che un tale
esito ha in un certo qual senso compromesso gli ideali
programmatori, ma la programmazione in Italia da chi è stata
studiata e fatta? È stata studiata e portata avanti dai
rappresentanti dei grandi gruppi monopolistici che hanno sconfinato
dalle vere esigenze della classe operaia e contadina. Vi è stato sì
uno sviluppo in Italia, ma è stato uno sviluppo che ha certamente
influito sui problemi sociali ed economici del paese in senso
positivo e chi ne ha pagato il prezzo più scottante è stato ancora
una volta la classe operaia, i ceti medi. Non si è pensato ad
assicurare un adeguato servizio sanitario funzionante, una scuola
aperta a tutti, il problema della casa, dell'occupazione e di tutti
gli altri problemi che non vi sto ad accennare, ma nella nostra
Regione della Valle d'Aosta, se soprattutto si vogliono accogliere
le spinte di quelle forze democratiche popolari, può esse la nostra
Regione all'avanguardia rispetto alla Nazione. Se soprattutto si
vogliono valorizzare la nostra autonomia regionale nel senso di
farla diventare espressione di alta democrazia popolare, strumento
di istanza democratica, espressione dei bisogni popolari, ecco che
allora la programmazione serve. Serve per l'operaio che lavora
nella fabbrica, serve per il contadino che lavoro nelle campagne,
serve per l'impiegato, serve per tutto il settore produttivo. Certo
deve essere però una programmazione che sia espressione della
volontà popolare, che si manifesti in Valle d'Aosta.
Si tratta quindi di buona volontà, di interpretare le attese del
momento. La grave crisi economica e sociale che attraversa la
nostra Regione non ci permette di attendere ancora. Vi sono
problemi sul tappeto come la situazione drammatica della Bassa
Valle che a troppo tempo subisce un'azione a rientro, mentre deve e
può essere risolta subito. A me pare che tale proposito vi sia
stata una riunione a Roma a cui io non ho partecipato, ma che
comunque non ha dato delle serie prospettive. Quindi nel ribadire
il mio consenso, direi alla mozione perché sussista ancora in
questo caso sì, si abbia di corrente di responsabilità il
Consiglio, esprimo quindi a nome mio personale e del mio partito, e
prego coloro che sono investiti di responsabilità di volere al più
presto portare la discussione generale, lo strumento di una
programmazione quinquennale o qualsivoglia, purché sia e dimostri
di essere una scelta indirizzata su obiettivi rassicuranti, che
garantiscono alla nostra Regione un progresso economico sociale e
democratico che veda partecipi in primo luogo il mondo del
lavoro.
Caveri
(U.V.)
- Mais, je suis d'accord avec une
chose qu'a dit Tonino, c'est-à-dire je ne sais pas pourquoi on veut
renvoyer la votation de cette motion. Ce serait mieux de la voter
parce que au fond elle a encore toute son actualité et peut-être on
pourrait enlever une phrase, là où on dit: "Entro il mese di
ottobre di impegnare la Giunta Regionale a presentare alla
discussione consiliare il progetto del piano di sviluppo per il
quinquennio 71-75", en enlevant "entro il mese di ottobre", phrase
qu'évidemment est amplement dépassée et sur la nécessité de
présenter ce fameux plan, et fameuses recherches économiques et
sociales, nous nous sommes bien d'accord aussi parce que nous
voyons tous les jours, que naturellement que dans l'absence d'un
plan et dans l'absence des conclusions des recherches économiques
et sociales de la programmation ont continué à aller en avant en
base à une espèce d'empirisme, nous nous sommes favorables à
l'empirisme, mais il ne doit pas être excessif.
L'autre jour à la Commission aux Affaires Générales nous avons
fait une grande discussion sur trois propositions de loi sur
l'agriculture mais cependant, en définitive, encore cette
occasion-là, en discutant ces propositions de loi, nous nous avons
vu qui faut, certains problèmes généraux, il faut les affronter
dans une discussion générale de programmation, parce que autrement
un jour on fait une proposition dans un sens, un autre jour on fait
une proposition de loi dans un autre sens opposé et on vit un peu
trop au petit bonheur et alors qu'elle arrive cette bonne
programmation dans laquelle, presque, presque nous n'y croyons
plus, mais nous espérons que finalement un beau jour ça arrive ou
pour le moins, si pas la programmation, qu'on établisse des règles
prioritaires sur l'intervention financière de la Région en certains
secteurs plutôt qu'en d'autres. Est-ce qu'on veut favoriser les
grands propriétaires agraires comme il nous semble qu'on veuille
faire à travers certaines propositions? Va bien, alors qu'on sache
dans ce Conseil quels sont les groupes qui appuient les grands
propriétaires agraires et qui sont contraires au lieu aux
interventions des petits paysans. Qu'on le sache une bonne fois,
mais alors qu'on établisse des principes prioritaires dans
l'intervention financière, dans les différents domaines de
l'Administration.
Andrione
(U.V.)
- L'Avocat Caveri m'a précédé en
large partie sur ce que je voulais dire, je crois également qui est
nécessaire que nous discutions de la planification à part,
c'est-à-dire au moment de la discussion du budget qui présente déjà
de très grosses difficultés en soi-même et qui a un côté technique
qui doit être discuté avec une certaine profondeur seulement en
dédiant la journée, ou les journées nécessaires des travaux du
Conseil au problème du budget.
M. Dolchi je crois, si j'avais bien compris, avait fait des
propositions dans le sens qu'il avait dit, nous pourrions nous ou
bien retirer la motion, ou bien accepter de la discuter.
En autre sens il serait bien qu'on la discute et que dans un
prochain Conseil, la Junte s'engage à présenter au Conseil une
discussion - évidemment se sera une discussion théorique, une
discussion de préparation aux futurs engagements du budget en
matière d'aménagement du territoire, en matière de planification et
d'intervention dans la Région, dans les différents domaines - si
nous ne faisons pas une discussion de ce genre préalable, au moment
de la discussion du budget, évidemment nous serons submergés par
les chiffres, par les côtés et les aspects positifs, par le fait
que pratiquement le budget - telle que soit la distribution de ceux
qui voteront contre ou à faveur - il est très difficile de se
déclarer sur le budget, quand on parle de planification, alors nous
nous voulons connaître un type de planification à part et d'une
façon prioritaire.
Je crois par conséquent, j'invite ceux qui ont présenté cette
motion, à la maintenir de façon que la Junte puisse s'engager à
présenter peut-être, même à dédier une journée entières des travaux
du Conseil à une discussion générale sur la planification et
l'aménagement du territoire.
Manganoni
(P.C.I.)
- Io concordo sia con la
proposta di Dolchi di ritirare la mozione o anche con quella di
spostargli la data, io penso che non abbiamo delle difficoltà, però
io volevo fare osservare una cosa. Ecco gli inconvenienti del
regolamento. Se il regolamento prevedesse che tutti gli argomenti
all'ordine del giorno e non discussi in una riunione, mozioni
comprese, fossero riportate ai primi punti dell'ordine del giorno,
noi l'avremmo discussi in tempo.
Montesano (P.S.D.I.)
- No! Adesso poi le dirò io...
Manganoni
(P.C.I.)
- Comunque ma non è su quello
che io voglio insistere. La mia preoccupazione è un'altra ed è
questa: parla la mozione di crisi economica che investe la Regione
ecc., lavoratori di industria che hanno perso lavoro ecc., ed è qui
che voglio centrare il mio intervento.
Noi abbiamo avuto a Roma delle proposte da parte della Cogne, io
penso che il Consiglio ne debba essere informato e debba anche
esprimere il suo parere su queste proposte che a mio parere
personale, non sono assolutamente soddisfacenti. Vi è il problema
degli stabilimenti per la mano d'opera femminile - perché questo
della Cogne sarebbe particolarmente per la mano d'opera maschile,
anche se prevede un certo numero di quella femminile, però i tempi
lunghi, lunghissimi - poi vi è un altro problema che è serio forse
altrettanto di quello della Bassa Valle e che noi non ce ne
accorgiamo, che l'opinione pubblica non ne è al corrente. Ebbene di
questo ve ne voglio informare io. La Cogne ad Aosta, gli
stabilimenti Sider, dal mese di maggio non assumono, hanno chiuso
le assunzioni. Conseguenze: da maggio a dicembre 196 dipendenti fra
decessi, dimissioni o licenziamenti, pensionamenti, sono diminuiti
i posti di 196 e quindi è quasi come uno stabilimento della Bassa
Valle che abbia chiuso.
Prospettive per il 1972: dice la Direzione Cogne non parlateci
di assunzione perché dovete già essere, rimanere, stare bravi se
noi non vi mettiamo in cassa integrazione. Ora di questo passo, nel
'72 sempre fra licenziamenti, decessi e pensionamenti ecc., saranno
altri 300 circa posti di lavoro in meno. 300 nel '72, 196 - 300
prevedibili - 196 di fatto già avvenuti nel '71, sono 500 posti di
lavoro in meno alla Cogne che se li sommiamo ai 500 e rotti della
Bassa Valle, noi alla fine dell'anno in corso, avremo oltre 1.000
posti lavoro in meno in Valle d'Aosta.
Ora io penso che una Regione come la nostra, con 110 mila, - se
ci arriviamo - abitanti, alla cui economia vengono sottratti circa
1.000 posti di lavoro nell'industria, io mi chiedo quali saranno le
conseguenze ed osservate mentre la chiusura degli stabilimenti
della Basse Valle ha creato un allarme nell'opinione pubblica
perché ci sono stati dei licenziamenti, l'azione che svolge la
Cogne ad Aosta, senza licenziamenti ma con l'eliminazione come io
vi ho detto pensionamenti ecc., passa quasi silenziosa, l'opinione
pubblica non ne è informata, non si allarma e questa operazione
potrebbe anche passare liscia.
Ora io penso che benissimo programmazioni, tutto, pienamente
d'accordo su tutto, ma questi sono dei fatti immediati di cui una
parte sono già avvenuti ed un'altra parte sono in corso. Vi ho
parlato dei 300 posti lavoro nel 1972, ora noi - non voglio fare
qui tutto un esame della situazione economica della Valle che
sarebbe lungo ne accenno solamente - noi sappiamo a che punto è
l'agricoltura in Valle d'Aosta.
Il turismo non è che vada a passi, che vada avanti a passi di
cavallo da corsa, in secondo luogo il turismo presenta questo
inconveniente, che procura dei posti di lavoro per un limitato
numero di mesi all'anno, cioè nelle stagioni di punta poi in
periodi di morta in cui buona parte dei dipendenti dell'industria
turistica se ne devono rimanere a casa. L'industria vi ho detto è
in una regressione preoccupante, ribadisco sui circa 1.000 posti di
lavoro in meno, ed allora dove va questa Valle d'Aosta? Io mi
chiedo cosa ne pensi il Consiglio, pensa che non sia suo dovere
esaminare profondamente e seriamente il problema? Io non dico di
risolverlo perché non sarà né il Consiglio né la Giunta che con una
bacchetta magica lo risolverà, però fare i passi necessari per
tentare di arginare questa diminuzione continua dei posti di lavoro
e se il Consiglio giudica necessario di esaminare questo problema
lo esaminiamo quando? Alla fine dell'anno in corso quando sarà
troppo tardi?
Io penso che sia una questione di estrema importanza perché qui
ci va di mezzo lo sconquasso della nostra autonomia regionale, ma
con estrema sincerità dicevo e poi con la tempestività dovuta,
questa è la domanda che io pongo alla Giunta.
Caveri
(U.V.)
- Je voulais dire deux mots aussi à
propos des industries de Verrès; malheureusement les évènements
nous donnent raison,  parce que nous avons dit et on a dit que
nous n'étions pas sincères parce que nous racontions des histoires,
mais les évènements nous donnent raison et confirment ce que nous
avons toujours dit que pour les industries de Verrès, de la Basse
Vallée, on faisait des grands mots, on faisait de grandes
promesses, on faisait de la démagogie, on faisait de la polémique,
naturellement contre  l'Union Valdôtaine bien entendu, mais en
définitive il n'y avait rien de sérieux, il n'y avait pas des
engagements précis et les dernières nouvelles que nous avons eu à
propos de la dernière rencontre à Rome confirment qu'il n'y a aucun
engagement sérieux à propos des industries de la Basse Vallée et de
Verrès, alors raison en plus de discuter et de voter cette motion,
parce que ce n'est pas avec des mots qu'on résoudre les problèmes,
il faut des faits, naturellement c'est plus difficile créer des
faits, pour seulement fabriquer des mots nous sommes tous très in
gamba à fabriquer des mots.
Fosson
(U.V.)
- Io non avrei voluto prendere la
parola su questo argomento, concordo con gli altri dell'Union
Valdôtaine che hanno detto che non dovrebbero abbinare la
discussione della programmazione con il bilancio e, d'altra parte,
quello che viene, che ha detto un momento fa il Consigliere
Manganoni ci trova consenzienti, ma ci trova consenzienti non da
oggi, perché noi questo problema anche della Cogne e della
programmazione della Cogne rispetto a quelle che dovrebbe essere la
programmazione regionale non abbiamo aspettato oggi di dirlo perché
sono anni che diciamo che la Cogne ha fatto un programma per conto
suo senza tenere conto assolutamente di quelle che erano le
esigenze regionali e certamente, io non vorrei qui risollevare
delle discussioni o ripetere cose che abbiamo detto e che sono
sancite anche in quel libro bianco, ma noi abbiamo ad un
certo  momento da questi banchi, questi banchi qui del
Consiglio Regionale, avevamo sentito che erano nominati dei
Consiglieri di Amministrazione che avevano detto: allora la Cogne è
una cosa nostra e noi cosa facciamo? Noi, come Amministrazione
regionale, la prima cosa non sono stati eletti dall'Amministrazione
regionale, però attraverso certi Partiti sono stati inseriti dei
Consiglieri d'Amministrazione della Cogne, noi abbiamo il diritto
di chiedere ad un certo momento a questi signori che rispondono un
po' di cosa si faccia alla Cogne e cosa loro pensano di fare, di
intervenire per risolvere questi problemi e per evitare
quell'andazzo che c'è qui ad Aosta.
C'è una mozione dopo anche per la questione del pubblico impiego
dei concorsi, dove noi siamo perfettamente d'accordo, ma io
desidererei far parlare anche di quelli che sono gli impieghi per
gli impiegati alla Cogne, senza... lì non c'è la questione dei
concorsi, ma cosa si fa? Da quando noi abbiamo cinque Consiglieri
di Amministrazione nella Cogne impiegati valdostani alla Cogne non
ce ne sono più, perché arrivano da Taranto, arrivano da
Cornigliano, arrivano da Bagnoli, tutta gente che arriva qui senza
esperienza e che è messa ai posti di comando in maniera che oggi
c'è un caos completo e io l'altro giorno, non so se voi avete letto
l'articolo del Prof. Jemolo, l'articolo di fondo della "Stampa", mi
sembra di due o tre giorni fa, e diceva delle grandi verità sulla
questione delle partecipazioni statali e sulla questione,
effettivamente come si può richiedere ad un certo momento agli
operai che debbano dare un maggior apporto o di non richiedere
degli aumenti salariali quando nelle altre sfere si assiste a
quelle enormità a cui si assiste.
Quindi queste cose qui bisognerebbe ad un certo momento trovare
anche il sistema, parlando forse della programmazione, di
richiamare i responsabili, quelli che almeno hanno detto che
rappresentavano la Valle d'Aosta in questo, nel Consiglio di
Amministrazione della Cogne.
Quindi io dico: si faccia pure al più presto una discussione
sulla programmazione e allora parleremo anche di questi problemi.
Io non voglio adesso parlare della Bassa Valle, ne parlerà forse il
Presidente, quello che avevamo da dire l'abbiamo detto direttamente
al sottosegretario delle Partecipazioni Statali, l'abbiamo detto
direttamente al responsabile dell'EGAM, perché noi ci siamo trovati
in quella riunione al Ministero delle Partecipazioni Statali non
più con i rappresentanti della Cogne ma con i rappresentanti di
quell'altro organismo, più grande, l'EGAM, e abbiamo sentito dalle
parole del sottosegretario alle Partecipazioni Statali
l'illustrazione dei vantaggi che ne trarrà la Valle d'Aosta con
questa nuova organizzazione.
Noi abbiamo detto direttamente al sottosegretario che siamo
ancora scettici come lo eravamo prima e che solo al momento in cui
vedremo i frutti potremo anche ricrederci e saremo ben contenti di
poterci ricredere, ma prima vogliamo vedere i fatti, per intanto i
fatti non sono in appoggio a darci delle speranze ma sono lì a
confermare che tutte le paure che noi abbiamo espresso da tre anni
a questa parte in questo Consiglio si stanno verificando.
Quindi io dico discutiamo pure ad un certo momento della
programmazione ma dovremo affrontare anche questo problema a fondo
e vedere quello che si potrà fare.
Capisco che siamo in un momento di una crisi economica che è
generale ma facciamo attenzione che a forza di parole non ci
continuino a menare per il naso perché da una parte c'è una crisi
della Bassa Valle e ci sarebbe da creare dei posti di lavoro e si
continua a rimandare alle calende greche, questi posti di lavoro
non si creano, di qui si dice: siamo disposti a mantenere
l'occupazione attuale, di non aumentarla, però in base a quello che
ha detto Manganoni, che è purtroppo verità, noi stiamo diminuendo i
posti di lavoro e praticamente noi dobbiamo qualche volta assistere
a certi giochetti di prestigio che con chi non è addentro in queste
cose possono anche riuscire, ma che ad un certo momento si dica:
noi a Verrès metteremo la lavorazione dei tondelli, è logico che la
lavorazione dei tondelli attualmente si fa ad Aosta e quindi se si
deve creare questo affare a Verrès non crea qualche cosa di nuovo,
ma non fa altro che spostare una lavorazione che è qui, già con
l'arrière-pensée, perché è la stessa caro Manganoni, è la stessa
come quella della conto terzi, sapendo che ci sono quegli operai
addetti a questa lavorazione che non vogliono assolutamente
spostarsi a Verrès e quindi si avrà buon gioco fra un anno di dire:
noi avevamo intenzione di creare quella lavorazione a Verrès, però
i Sindacati che appoggiano gli operai che sono ad Aosta e che non
vogliono trasferirsi automaticamente non vogliono andare e quindi
noi non possiamo fare niente e fra un anno ci troveremo dinanzi a
questa soluzione.
Quindi io sono dell'avviso che noi dobbiamo affrontare al più
presto questo problema della programmazione, almeno per quello che
interessa l'Amministrazione regionale e la Regione, e poi vedremo
quello che si potrà fare con queste industrie che sono a
partecipazione statale che prima avevano ancora un interlocutore un
po' più valido, perché erano ben delineate nel loro quadro, oggi
l'interlocutore viene sempre meno valido perché si è ampliato nel
quadro dell'EGAM, e quindi ad un certo momento sentiamo è compito
della Cogne o è compito dell'EGAM?
Ma la Cogne fa parte dell'EGAM e ci sarà sempre un rinvio di
responsabilità e di cose che si sposteranno la palla come in una
prima linea che sia molto ben inquadrata e noi dovremmo vedere come
farà la palla!
Io non volevo dire altro in questo momento, tanto su questo
argomento ci ritroveremo a discutere e ne discuteremo a lungo, e
bisognerà unire gli sforzi di tutti per poter smascherare quelle
che sono delle prese in giro puramente per l'Amministrazione
Regionale e per la popolazione della Valle d'Aosta.
Dujany
(D.P.)
- Vorrei rispondere brevemente ai
vari interventi e mi permetterò di rispondere in modo globale e non
personale.
Mi pare che questa mozione tende a far sì che venga discusso il
progetto di piano per il quinquennio 1971/75, che oggi potremmo
spostare al 1972/1976, e mi pare che in questi ultimi mesi è stata
costituito da parte dell'Amministrazione regionale l'Ufficio di
Piano il quale ha iniziato il suo lavoro in questo ultimo anno
1970, attraverso la pubblicazione, attraverso diciamo l'iniziativa
e la pubblicazione di una serie di documenti sulla conoscenza della
realtà socio-economica della Valle d'Aosta, questa realtà è stata
pubblicata in 13 volumi che sono stati distribuiti a tutti i
Consiglieri, io spero che tutti i Consiglieri li abbiano ricevuti e
spero anche che tutti i Consiglieri li abbiano letti.
Circa un paio di mesi fa ancora la Giunta mi pare abbia
distribuito ai Consiglieri una proposta di piano urbanistico,
alcune idee indicative su un piano urbanistico regionale, una
pubblicazione mi pare di una cinquantina di pagine e che
naturalmente faceva intravedere su un quadro generale questo
problema e che io spero che anche questo sia stato ricevuto dai
Consiglieri perché se non, naturalmente, prendiamo conoscenza di
questi aspetti informativi e conoscitivi della realtà rischiamo di
venire poi in Consiglio a discutere il piano in base a delle
opinioni personali improvvisate che potrebbero solo dar luogo a
perdita di tempo e non a serie proposte.
L'Ufficio di programmazione in questo momento sta lavorando nei
vari settori, nei settori - direi che sta concludendo questo lavoro
- della Sanità e della Scuola, dell'Industria e dell'Agricoltura.
Oramai è nella fase conclusiva di questo lavoro preparatorio e
inizieranno le riunioni delle Commissioni consuntive previste dalla
legge della programmazione con il 22 di questo mese, quindi si darà
inizio ad un primo dibattito previsto da questo Organo della
Programmazione più ampio, costituito naturalmente dalle
organizzazioni sindacali e dai rappresentanti delle Amministrazioni
comunali e dal rappresentante delle varie categorie in cui si
cominceranno naturalmente a dibattere questi problemi e si
incominceranno diciamo ad apportare altre proposte più concrete a
quelle direi così lanciate dall'Ufficio di programmazione a nome
della Giunta, su indicazione della Giunta regionale,
successivamente questo problema verrà portato in Consiglio. Quindi
grosso modo potremmo prevedere entro lo spazio di un paio di mesi,
che questo problema possa essere discusso in Consiglio già col
parere anche delle categorie interessate in modo che il Consiglio
successivamente possa già definire delle priorità, possa fare delle
scelte politiche su cui deve basarsi poi il nostro nuovo bilancio
regionale e il bilancio futuro.
Questo per quanto attiene al problema del piano di sviluppo del
quinquennio 1972-1976. Vi dirò anche questo, si parla molto di
piano di sviluppo, mi pare che il Ministero della programmazione
aveva parlato del piano di sviluppo 1965-1970 e finito il
quinquennio 1965-1970 e il piano di programmazione sul piano
nazionale non ha avuto nessun esito positivo. Si è incominciato a
parlare del 1971-1975, il '71 è passato e non si è arrivati a
nessun risultato.
Spesse volte il Ministero della programmazione aveva iniziato
quest'anno un dialogo con i rappresentanti delle Regioni sul
problema della programmazione in quanto era avvenuto in questo
ordine di idee che una programmazione non può essere una
programmazione seria, reale e concreta, non può scendere dall'alto,
ma deve bensì salire dal basso, cioè è dalle Regioni che debbono
essere prospettate le varie realtà concrete poi attraverso
naturalmente a queste varie realtà concrete si può costruire
naturalmente una programmazione più generale, mentre non si può far
l'inverso, partire solo ed esclusivamente da enunciazioni astratte
di carattere generale e poi senza calarle in una realtà o perlomeno
senza conoscere questa realtà. Quindi diremmo il discorso credo,
della programmazione che anche per noi è un discorso oramai
iniziato fino dal 1960-61-62, dovrebbe iniziare ad arrivare ad
alcune delineazioni, ad alcune indicazioni concrete grazie
naturalmente al lavoro iniziato in questi ultimi tempi.
In occasione di questo oggetto, molti Consiglieri hanno
sollevato il problema occupazionale, è una realtà nostra, è una
realtà nazionale ancora peggiore in alcune zone di quanto non si
prospetti da noi, è una realtà ancora più ampia naturalmente che
quella nazionale. È una crisi, direi, economica dell'Italia, i cui
motivi sono molteplici ed è inutile enunciarli in questa sede.
Basta aprire la Stampa quotidiana di questi tempi e naturalmente
vediamo questi problemi svilupparsi in un modo sufficientemente
esteso.
Per quanto riguarda il nostro problema, vorrei dire questo: per
quanto riguarda la Bassa Valle e per quanto riguarda
l'industrializzazione della Valle d'Aosta, questo lo potremo vedere
discutendo meglio e approfondendo il problema dell'occupazione in
sede di programmazione, la conclusione a cui siamo arrivati è la
conseguenza naturalmente di tutto un tipo di politica fatta in
questi ultimi 20-25 anni perché la casa crolla dopo una serie di
anni di mancata manutenzione o di mancato intervento.
Non è che crolli, difficilmente crolla appena è costruita.
Quindi, questo ci impone di esaminare questa realtà in rapporto
all'esigenza della popolazione della Valle d'Aosta, in rapporto
alla sua preparazione culturale, in rapporto alla sua ubicazione,
in rapporto a determinati indirizzi che vogliamo dare
all'occupazione e allo sviluppo del nostro Paese, in modo da creare
una struttura industriale che sia più adeguata alla realtà del
momento.
Quindi, direi questo: per quanto riguarda Verrès, l'unico lato
positivo acquisito in questo ultimo mese, è la non chiusura dello
stabilimento Brambilla Costruzioni, non chiusura che è stata
evitata attraverso l'acquisto dello stabilimento da parte della
Cogne di continuare questa lavorazione, in attesa naturalmente
della presentazione di un programma di strutturazione nuova di
quell'azienda per creare nuovi posti di lavoro del prossimo
futuro.
Il 17 settembre, se non vado errato, il Ministero delle
Partecipazioni, aveva presentato questo programma.
Non ho voluto presentare questo programma in Consiglio, in
questo momento, perché volevo sentire il parere della
programmazione, d'altra parte noi lo porteremo in questo Consiglio,
in occasione della liquidazione dell'eventuale contributo alla
Società Cogne, il quale contributo deciso dal Consiglio è
subordinato all'approvazione del programma che la Cogne intende
eseguire in quella zona.
Quindi la Giunta è vincolata, direi, da questo impegno,
stabilito nella legge che ha deliberato il contributo dei 350
milioni alla Cogne, previo, naturalmente esame e approvazione del
programma che intende realizzare in quella zona.
Per quando riguarda l'occupazione femminile, continuano dei
contatti, l'azienda che avrebbe dovuto rilevare lo stabilimento di
Arnaz, direi che oramai riposa tranquilla sull'Aventino, in quanto
la situazione sindacale del momento non gli permette di spostarsi
dalla zona di Genova perché in questi ultimi anni, in questa zona,
che era uno dei tre centri del triangolo con eccessiva quantità di
posti lavoro, in questi ultimi anni si sono trovati dinanzi ad una
decurtazione di lavoro per la chiusura o il ridimensionamento di
altre industrie e quindi le organizzazioni sindacali in questo
momento in quella zona sono strettamente vigili affinché le
industrie esistenti non se ne vadano via e naturalmente non
diminuiscano i posti occupazionali, quindi questa ditta, teme, in
caso di spostamento nella nostra zona, l'occupazione dello
stabilimento e la sua immobilità.
Ecco il motivo, per cui in questo momento non ritiene di
spostarsi in Valle d'Aosta.
Per quanto riguarda invece altre iniziative sono in corso altre
iniziative con altre industrie, non voglio dirvi di più perché non
vorrei naturalmente domani, non essere in condizioni di poter
portare delle proposte concrete al Consiglio in modo da creare
veramente dei posti di lavoro sul piano concreto. Però, iniziative
ce ne sono, contatti ce ne sono.
Spero solo che queste iniziative, questi contatti possano
arrivare a dei risultati effettivi per creare veramente dei nuovi
posti di lavoro, e soprattutto iniziative serie perché oggi quando
si parla di iniziative serie è sempre un problema estremamente
difficile.
Chi avrebbe detto che lo stabilimento di Arnaz sarebbe stato
chiuso, con un potenziale economico e finanziario di estrema
solidità, con una organizzazione diciamo, quale si pensava che ci
fosse, nessuno riteneva naturalmente di trovarsi dinanzi alla
realtà innanzi alla quale ci siamo trovati.
E direi che le iniziative serie saranno anche in rapporto agli
interventi dell'Amministrazione regionale.
Ecco questo sarà il modo, diciamo, saranno i criteri che dovrà
esprimere il Consiglio regionale.
Ritengo che il nostro intervento finora attuato di contributi di
questo tipo siano stati degli interventi che non abbiano favorito
un'industrializzazione valida in prospettiva di tempo, a favore
della nostra Regione, quindi dovremmo assolutamente trovare degli
strumenti di natura diversa, oppure accanto a quegli strumenti ne
dovremmo trovare degli altri che cautelino gli interessi
dell'Amministrazione regionale e che non ci facciano trovare di
fronte all'amara constatazione che dopo avere concesso contributi
di decine di milioni a determinate attività industriali ci troviamo
dinnanzi allo stabilimento chiuso e alla popolazione
disoccupata.
Questo è quanto volevo dirvi per quanto riguarda il problema
della Bassa Valle e per quanto riguarda il problema della Cogne,
sul piano occupazionale e quanto è stato affermato dal Consigliere
Manganoni, risponde alla verità.
Questo è stato naturalmente sottolineato all'amministratore
della Cogne, il quale mi dice, il quale ha risposto, non solo a me,
anche ad altri membri della Commissione e questo è il minor dei
mali, in rapporto ai momenti che viviamo.
Montesano (P.S.D.I.)
- Consigliere Caveri, è già
intervenuto due volte Lei. Va beh.
Caveri
(U.V.)
- Le seul qui a eu le courage de
dire la vérité sur la programmation en Italie, a été M. Fanfani,
qui a dit: "la programmazione in Italia è il libro dei sogni", en
effet c'est vrai, parce que le plan qui a été fait par le
Gouvernement Central sur la programmation en Italie a été démenti
par les évènements qui ont subi.
On avait prévu des grandes augmentations et au lieu il y a eu
des diminutions de revenus national.
L'unique qui a su faire en Italie, jusqu'à présent une
programmation sérieuse c'est Monsieur Gianni Agnelli, le Patron de
la FIAT et les ministres lisent sur le journal, apprennent de la
lecture du journal la fusion de la... quand il y a eu la fusion de
la FIAT et la CITROEN, les ministres, le matin après, comme nous
autres, ont lu sur le journal qu'il y avait eu la fusion de ces
deux sociétés.
Pour ce qui concerne la programmation en Vallée d'Aoste, il y a
eu l'intention précise de la part de la Junte précédente d'exclure
de la préparation de la programmation les représentants des groupes
politiques conciliaires, comme dans la question du biennio plus
tard, la Junte actuelle a voulu exclure, on avait mis cinq ou six
syndic naturellement n'étaient pas taillés pour s'occuper de ces
problèmes, représentants des syndicats, etc. nous sommes pas
contraires à ce qu'il u ait des représentants des syndicats soit
pour étudier le biennio, soit pour étudier la programmation
d'autres mois, mais, cependant, en parlant de la Junte précédente
on avait voulu exclure les représentants politiques des Groupes
conciliaires et les résultats on le voit maintenant, parce qu'on
est en train de faire de la grande théorie, mais de pratique - pour
le moment - ont bien peu de choses.
Je dis encore un mot: pour ce qui concerne la Basse Vallée,
malheureusement les informations directes que nous avons sur les
derniers pourparlers de Rome sont des renseignements que nous
avons, sont des renseignements négatifs pour le moment il n'y a
rien de concret, il n'y a rien de sérieux et l'unique chose
sérieuse qui a été dite, a été dite par M. Einaudi parce qu'il a
été obligé de le dire, devant 40-50 personnes qui faisaient du
grand "bla-bla-bla-bla" qui ne sert à rien. J'ai demandé à M.
Einaudi s'il avait la volonté, s'il avait la possibilité de créer
une industrie à Verrès, M. Einaudi devant 40 personnes, il m'a
répondu textuelle qu'il avait ni la volonté, ni la possibilité de
fonder une industrie à Verrès.
Ça c'est la vérité, tout le reste c'est blanc-manger, tout le
reste c'est une tentative de tromper l'opinion publique et c'est
comme une, encore là, il y la fameuse "elettoranite acuta" et on
croit, qu'en faisant de grandes promesses et des représentations
roses de la réalité, on s'attire la sympathie des gens, et des gens
sont des saint-bénis (?) tant des fois, et puis il vient le moment
qu'ils ouvrent les yeux et ils s'aperçoivent qu'on les a bonnement
trompées.
Montesano (P.S.D.I.)
- La parola al Consigliere
Tonino.
Tonino (P.S.I.U.P
.
)
- Vorrei approfittare
brevemente di quanto è stato detto dal Presidente della Giunta,
quando ha parlato dell'industria della Bassa Valle, ricordare 
questo: mi pare che siano trascorsi ormai due mesi o forse tre da
quell'incontro avuto con il Ministro della Compartecipazioni
Statali, Piccoli, il quale aveva detto: "cercatevi un industriale
serio, tessile che è capace di rilevare, o impiantare un nuovo
stabilimento tessile in Bassa Valle, che il Ministero avrebbe
compartecipato con il 30-40%", quindi un affare che noi abbiamo
giudicato molto buono.
Vorrei sapere se questo industriale serio, bravo si è cercato,
si è trovato.
Noi avevamo avuto contatti con la Commissione Industria e
Commercio, con un certo industriale, il quale pareva che poteva
corrispondere alle nostre aspettative.
Ora, però, non abbiamo più saputo niente, i contatti come sono
stati portati avanti con questo industriale.
Montesano (P.S.D.I.)
- Consigliere Manganoni, cerchiamo
di non uscire dall'argomento, vero, perché, altrimenti...
Manganoni
(P.C.I.)
- A parte che le
raccomandazioni del Presidente del Consiglio, sia sul numero degli
interventi che sul contenuto, si rivolgono quasi sempre a me, o no?
Io le accetto, però lo inviterei ad essere molto imparziale, da
rivolgerle a tutti quelli ...
Montesano (P.S.D.I.)
- La ringrazio di questo
rilievo.
Manganoni
(P.C.I.)
- Io concludo solo con questo:
è vero, inizio del dibattito, dice il Presidente, degli organi
della programmazione, dei piani di sviluppo, fra alcuni mesi si
porteranno in Consiglio, tutto lì...
Noi da dieci anni che ci riempiamo la bocca della
programmazione, dei piani di sviluppo, che portiamo in Consiglio,
stampiamo tonnellate di carta, tutto bene ... tutto utile, tutto
quanto, no?
Io non mi auguro di non continuare per altri dieci anni su
questa via, cioè lassù quando la realtà è quella che vi ho
detto.
Oggi 700 posti di lavoro in meno alla fine del 1972, almeno
1.000 posti di lavoro in meno, questa è la realtà, non sono delle
chiacchiere, sono fatti reali.
Secondo me, è questo che deve preoccuparci, ma ci deve
allarmare, perché io mi chiedo di questo passo dove va a finire
l'economia della Regione e penso che non so, non è che io voglia
giudicare male i miei colleghi, ma ho l'impressione che questa
situazione, per me disastrosa, specialmente poni in prospettiva,
non so, non interessi sufficientemente, non colpisca
sufficientemente i miei colleghi.
Non so, io forse vedrò tutto nero, io forse sarò un pessimista,
ma io mi baso su delle cifre, non su delle chiacchiere, su dei
dati.
Montesano (P.S.D.I.)
- Il Consiglio è d'accordo nel
chiudere la discussione sulla mozione? Bene. La parola
all'Assessore Chantel.
Chantel
(P.S.I.)
- Io ripigliando una parte del
discorso del Presidente, che quando una casa crolla, non crolla
quando è nuova, ma crolla perché per anni e anni nessuno ha pensato
di fare le riparazioni necessarie, trovo strano una parte dei
discorsi che ci sono oggi in questo Consiglio, perché mi sembra che
al periodo delle vacche grasse, mi sembra che al periodo in cui gli
industriali volevano le espansioni, non tutti quelli qui presenti,
che oggi protestano, e dicono: "stufate l'opinione pubblica, state
raccontando delle balle, ecc. ecc.", a loro tempo si siano
preoccupati di questi problemi non solo, ma per una strana ragione,
che io non voglio discutere qui in Consiglio, ogni qualvolta ci sia
stato un tentativo di iniziativa seria, di industrializzazione
della Valle, mi riferisco anche al tentativo dell'Olivetti, è stato
regolarmente repoussé e purtroppo oggi, forse, si pagano le spese
di una politica assurda, fatta nel 1918, quando l'Ansaldo Cogne
portatosi ad Aosta - non è bene ricordarle queste cose e non parlo
specificatamente dell'uno più dell'altro, - invece di aver trovato
un'amministrazione anche allora comunale, perché non esisteva
un'Autonomia, ecc. che avesse cercato di contrattare con questa
società, dei miglioramenti e delle condizioni, abbia detto
perfettamente il contrario, abbia invitato allora i valdostani a
non entrare nello stabilimento, e di accettare di andare a lavorare
all'estero, questa è la verità perché una buona parte della
manodopera comune ce la siamo portata, a suo tempo addirittura
complete dello stesso paese, e parlo dei primi veneti che sono
venuti qui, hanno fatto bene a venire, ma ad ogni modo non è che
allora si siano preoccupati che i valdostani avessero una
trattazione o un possibilità di entrare nell'industria.
Non solo, ma dovrei dire anche che dal 1947 in poi con una
politica di previsione industriale, una politica che prevedesse a
un bel momento, la calata di reddito già esistente allora, perché
non è da oggi che l'agricoltura è nelle condizioni in cui è.
Io mi ricordo 50 anni fa, e anche oltre, si diceva:
Oue
, le campagnard dei betti de part le sous pe pay le
taille, d'atro en secotze, la pà,
questa è la realtà.
E noi questa realtà l'abbiamo dimenticata, l'abbiamo dimenticata
nel '47, nel '48, nel '49 e via di seguito, dimenticando che il
passaggio sfarzoso (?) tra un'agricoltura che impegnava il 30-33%
della popolazione valdostana non era sufficiente nelle condizioni
economiche per mantenere questi valdostani, noi ci siamo
preoccupati già da allora di creare un posto di lavoro per queste
persone.
È logico che oggi in tempo di crisi ci troviamo nelle situazioni
in cui ci siamo, ed è logico che oggi è altrettanto difficile dal
lato industriale sistemare la questione della Valle d'Aosta, quando
prima di noi, anni indietro i Comuni e le Provincie...
gratuitamente i terreni per poter importare un'industria e un
lavoro.
Oggi naturalmente queste sono le verità, a cui molti in questo
momento qua, passano sopra così allegramente perché probabilmente a
queste cose o non ci hanno pensato o non hanno voluto portarle
avanti.
Non voglio saperne le ragioni, potrebbero anche essere
politiche, non voglio saperne, io cito solo dei dati di fatto.
Il dato di fatto è questo, l'Amministrazione, è inutile, deve
mettersi in testa che se gli indizi (?) li vuole sul posto dovrà
marciare con quell'apporto di capitale di legge finanziaria come
marciano le altre regioni e come marciano le altre provincie e gli
altri Comuni.
Questa non è una novità, bisognerà aver pazienza se si vuol
risolvere il problema, di metterselo in testa e se sarà necessario,
bisognerà spendere i 300 milioni, eventualmente anche il miliardo
per arrivare allo scopo.
Dolchi (P.C.I.)
- Il Signor Presidente diceva che la
discussione era conclusa, io non avevo ben capito se il Presidente
della Giunta...
Montesano (P.S.D.I.)
- Permette Consigliere Dolchi, è
chiusa la discussione; il regolamento permette di avere la parola
uno per gruppo, quindi perciò, quando ci siamo messi d'accordo di
chiudere la discussione... (
Voce
) ...ma ne ha fatti tre Lei,
eh! Già, dopo la chiusura di discussione ci sarà l'intervento per
gruppo.
Lei, può senz'altro... la parola al Consigliere Dolchi.
Dolchi (P.C.I.)
- Quindi, indipendentemente dalla
possibilità di parlare ancora come gruppo, io come primo
presentatore se volete, volevo, siccome il Presidente della Giunta
ha riconfermato direi così, l'intenzione di presentare con
sollecitudine all'esame del Consiglio il piano, riaffermare che
condivido le opinioni che sono state espresse dal Consigliere
Caveri, Andrione, e Manganoni, dicendo forse sarebbe opportuno
dedicare una giornata intera del Consiglio regionale all'esame del
piano.
Ricordo per inciso al Consiglio che il nostro gruppo è escluso
dagli organismi che stanno, è ancora escluso dagli organismi che
stanno elaborando il piano e quindi l'unica possibilità di
intervenire nel dibattito è quella della discussione
consiliare.
Infatti nel Comitato tecnico noi siamo presenti, saremo
indirettamente presenti come forza politica nei comitati
consuntivi.
Ecco, questo per dire, che forse si rende necessario anche se
non definitiva la discussione nel Consiglio, affinché le forze che
non hanno rappresentanti o non sono rappresentate negli organismi
che elaborano la documentazione e il piano, possano non solo
pronunciarsi in sede definitiva accettare o non accettare ma anche,
così in una fase intermedia, esprimere la loro opinione
sull'elaborazione del piano, pertanto se il Consiglio è d'accordo,
io manterrei la mozione a nome del gruppo comunista, togliendo solo
"entro il mese di ottobre" che effettivamente sarebbe
anacronistico, mantenendo però la richiesta di impegno alla Giunta
di presentare per il dibattito consiliare il piano, sarà da
discutere poi fra i Capi gruppo, e l'Ufficio di presidenza, con una
apposita discussione.
Quindi conclusione per quanto riguarda il gruppo comunista,
mantenimento della mozione con l'abolizione "entro il mese di
ottobre".
Montesano (P.S.D.I.)
- Modifica anche gli anni, però,
1972-1973.
Dolchi (P.C.I.)
- Quello direi che va oltre il nostro
potere, direi che è chiaro, automatico, anche gli anni, in modo,
che, io vorrei però questa raccomandazione alla Giunta, anche se è
terminato tutto il lavoro di preparazione, anche se non è terminato
da parte dell'ufficio del piano, tutta quell'azione di ricerca, di
consigli, di dibattito a livello consultivo con le altre forze
sociali, economiche della Regione, forse non sarebbe male che il
Consiglio, anche in questa fase interlocutoria, di studio, fosse
interessato al piano e non solamente in sede decisionale.
Montesano (P.S.D.I.)
- Allora, prima di chiudere la
discussione generale, diamo la parola al Vice Presidente Fosson,
dopo di che ci saranno le dichiarazioni di voto.
Fosson
(U.V.)
- Io non avrei più preso la parola,
ma dopo l'intervento dell'Assessore Chantel, mi sento in dovere di
fare una garbata polemica sull'Assessore Chantel, perché a un certo
momento si sentono fare delle affermazioni in quest'aula, l'altro
giorno sentivo fare delle affermazioni categoriche sulla questione
che non avevamo mai sanato la questione del football della società
Aosta, e io mi ero permesso di dire: "guardate che l'abbiamo già
sanata una volta", qualcuno dai banchi, allora, della sinistra, ha
detto: "no, non l'abbiamo mai fatto".
Io ho fatto che cercare tutti i documenti, e ho potuto
dimostrare che la mia memoria non mi aveva tradito e quindi quello
che avevo detto era logico, era giusto.
Adesso ho sentito dall'Assessore Chantel che andando al 1918, si
capisce che nessuno si ricorda del 1918, ha fatto un'altra
affermazione categorica che è completamente sbagliata e io sarò
lieto di dare al Consiglio o direttamente al Sig. Chantel,
all'Assessore Chantel, un documento in cui il Comune di Aosta, con
la Cogne, aveva richiesto per chiedere alcune cose, che ci fosse la
priorità dell'impiego per la manodopera locale, nella Cogne, quindi
una cosa totalmente diversa dall'affermazione che ha fatto in
questo momento l'Assessore Chantel e questo documento io l'ho fatto
presente e mi sono fatto forte di questo documento quando ero nella
Commissione interna della Cogne, dopo la Liberazione, quando certe
persone non volevano assumere la manodopera valdostana e ho fatto
presente proprio, ho tirato fuori questo documento della Città di
Aosta, e mi è servito almeno in quel momento come appoggio.
Quindi andiamo adagio a fare, a dire certe affermazioni perché
noi dovremmo ricordare tante cose e anche quando si dice: non si è
mai intervenuti in passato per la questione
dell'industrializzazione, o per la programmazione della Cogne, ma
noi non abbiamo aspettato nel 1972 di parlare, di sollevare certi
argomenti sulla questione Cogne, ad esempio, perché non andiamo
adesso qui a fare tante storie, rivangare tutto, però abbiamo
discusso nel 1954, in questo Consiglio, abbiamo più volte, quando
eravamo ancora nell'Amministrazione regionale, nella Giunta,
abbiamo più volte richiesto che la Cogne seguisse certe linee, si
sono sempre disinteressati completamente di quello che diceva
l'Amministrazione regionale, ma questo allora Assessore Chantel,
non bisogna dare una colpa al Consiglio regionale, bisogna
eventualmente dare la colpa a chi stava più in alto e a chi
dirigeva, eventualmente individuare le responsabilità politiche di
chi ha diretto la Cogne in un dato senso piuttosto che in un altro,
perché la questione, ad esempio che la Cogne, doveva dare la
possibilità di vita a delle industrie satelliti nella Regione. È
una cosa che è stata richiesta subito, al momento della Liberazione
e qualche industria era sorta lì in Valle d'Aosta per lavorare gli
acciai e portare a finitura gli acciai della Cogne, ma cosa è
capitato? Che per gli interessi non certamente sollevati
dall'Amministrazione regionale, queste industrie locali sono state
boicottate, a queste industrie gli si faceva aspettare il
materiale, sei-sette mesi, in maniera che pur lavorando per
l'estero, a un certo momento non potevano far fronte alle loro
promesse, e questo stesso materiale che veniva negato a delle
industrie locali, veniva spedito, in quel momento che c'era carenza
di materiale, a delle industrie fuori valle che avevano certamente
dei collegamenti con certi interessi della Cogne; quindi questo, da
parte dell'Amministrazione regionale è stato fatto presente molte
volte, perché l'Amministrazione regionale è intervenuta in appoggio
di questi piccoli industriali, ma ha sempre trovato un muro di
incomprensioni in quel senso. Non veniamo alla storia più recente,
perché la storia più recente l'abbiamo discussa qui, quando abbiamo
discusso del problema della Cogne ed eravamo in diversi che eravamo
consenzienti dicendo e mettendo a raffronto quella che era la
programmazione, l'indirizzo indicato dalla società in un certo
momento con la Commissione di programmazione e quello che è stato
invece l'indirizzo applicato immediatamente dopo sei mesi, dopo,
senza assolutamente interessare gli organi della programmazione
regionale, facendo una scelta completamente diversa da quella che
era stata fatta insieme con gli organi di programmazione regionale
e questo parlo di tre-quattro anni fa, cinque anni fa, quindi in
questo campo. In certe altre cose siamo perfettamente d'accordo, si
sono fatte anche delle scelte sbagliate, la questione, adesso non
vogliamo fare qui una discussione sull'economia generale, io l'ho
anticipato anch'io, e concordo con quanto ha detto il Presidente
della Giunta, c'è un momento di crisi generale che automaticamente
si fa sentire, in altre zone dove avevano fatto delle scelte
migliori che le nostre e si fa sentire anche qui, e basterebbe
citare il caso della SIRCA-DAVIT, dove praticamente c'era
un'industria che dava tutti gli affidamenti, era quella invece,
anche quella, per delle ragioni contingenti si è trovata in
crisi.
Ci sono altri esempi, forse meno probanti che non potete fare
carico, certamente a quella parte a cui si era rivolto l'Assessore
Chantel, perché a un certo momento, se noi parliamo di altri
stabilimenti che sono stati creati a St. Vincent, stabilimenti
industriali, non parlo di quelli turistici, praticamente c'era già
da pensare fin dall'inizio e si era detto in quest'aula quali erano
le condizioni di questo... quindi a un certo momento io dico:
dovremo studiare tutto questo, ma facciamo solamente attenzione - è
questa la conclusione di tutto - facciamo solo attenzione,
cerchiamo pure delle industrie serie, ma non facciamo un'equazione
che si tende un po' a fare, industria seria = intervento regionale
di una certa, molto importante, perché probabilmente ci sono delle
industrie che vogliono esclusivamente approfittare del momento e
fanno delle richieste che sono pazze, quindi abbiamo tutto il
dovere di vagliare queste richieste e se sono industrie serie, ci
troveremo tutti concordi, ma facciamo attenzione di non farci
bidonare, perché c'è un sacco di gente in giro che cerca solo di
tirare il massimo profitto per poi fregarci a un certo momento come
già capitato per altre volte.
Questa è la conclusione.
Montesano (P.S.D.I.)
- Allora chiusa la discussione
generale, potrete parlare poi dopo, cioè io leggo, insomma perché
tutti siano al corrente, dopo la chiusura di discussione sono
ammessi a parlare un oratore per ciascun gruppo, gli Assessori
competenti e infine il Presidente della Giunta, quindi tu hai la
possibilità di parlare Chantel.
Allora chi chiede la parola in rappresentanza dei gruppi?
Assessore Chantel.
Chantel
(P.S.I.)
- Io non voglio fare della
polemica, non ho voglia nemmanco che si interpelli ad uso e consumo
personale, o si interpreti i miei discorsi su una sola strada.
Io ho affermato che nel periodo delle vacche grasse, per
l'industria, c'era la possibilità di portare delle industrie in
Valle d'Aosta al di fuori della Cogne, non ho mai discusso di
industrie che dovessero essere legate alla Cogne, anzi, la
prospettiva era proprio diversa, portare in Valle d'Aosta
un'industria che non fosse legata alla Cogne. Questa era proprio la
prospettiva.
Ripeto ancora una volta, senza scendere nei particolari che se
effettivamente le Amministrazioni precedenti lo avessero voluto
fare avevano la possibilità di farlo.
Alla risposta di quel documento che Fosson vuole sottomettermi
della deliberazione comunale, qualcosa forse mi potrei ricordare
anch'io.
Io so un fatto solo che qualunque valdostano allora avesse
voluto entrare alla Cogne, aveva la possibilità perché prima di
Fosson e di qualcheduno altro, alla Cogne ci ho lavorato
anch'io.
Chiaro come il sole e non ho avuto nessuna difficoltà ad
entrarci, assoluto, domanda: il giorno dopo occupato, perciò
continuo ad affermare quello che ho affermato prima che se anche ci
fosse o non ci fosse questo documento, all'inizio quando è venuto
l'Ansaldo Cogne ad Aosta la possibilità di impiego di manodopera
per i valdostani esisteva, bastava che l'avessero voluto.
Questo è solo un... (
voce)
...in quanto può confondere
quel (?) che io ho detto che c'era la possibilità di procurare del
lavoro industriale diminuendo quella quota che si era dimostrata in
diminuzione perché allora gravava sull'agricoltura il 33% della
popolazione, oggi da sola, questa percentuale è diminuita, vero, è
a dimostrazione che prevedendolo fin dal principio si sarebbe già
potuto allora dare il via ad altre industrie che non avevano niente
a che vedere con la Cogne e questa è un'affermazione che credo sarà
molto difficile confutare sia da parte di Fosson che di chiunque
altro.
Sono d'accordo anch'io che i responsabili della politica della
Cogne, allora, avrebbero dovuto fare qualcosa di più per la Valle
d'Aosta, tutto quelle che ha detto Fosson sulla lavorazione degli
acciai, sulla produzione di ghisa, superiore al necessario, perché
la ghisa poi fosse passata ad altri stabilimenti per la lavorazione
degli acciai sono cose che credo che chiunque si fosse occupato
dell'economia della Valle d'Aosta e dei lavoratori sappia a
memoria, di tutto quello che è capitato nella Cogne, nelle vecchie
amministrazioni. Questa è un'altra cosa non confutabile.
Ma io ribadisco ancora una volta che se si fosse voluto, a un
dato periodo c'era la possibilità di portare altre industrie serie
in Valle d'Aosta e di preoccuparsi di dare un lavoro a tutti e
probabilmente di dare questo lavoro anche a quelli emigrati che
probabilmente si trovavano meglio in Valle d'Aosta che fuori della
Valle d'Aosta.
Montesano (P.S.D.I.)
- Allora la parola al Consigliere
Caveri per l'Union Valdôtaine.
Caveri
(U.V.)
- Per me l'intervento, o meglio gli
interventi, un po' più chiaro il secondo, ma il primo intervento
dell'Assessore Chantel è stato assolutamente incomprensibile. Non
ho capito se parlava in esperanto o se parlava in volapük, comunque
era molto scuro il suo discorso.
Ho capito una cosa: che lui, Chantel, appartiene al periodo
delle vacche grasse, lo ha detto un momento fa.
Purtroppo dissento da molte cose dette da lui, quando invoca
l'esempio delle altre Provincie, ma, in altre provincie la crisi
industriale è altrettanto grave, anzi ancora più grave che in Valle
d'Aosta, ha fatto un accenno, ha fatto parecchi accenni più o meno
velati alla Cogne, accennando a presunte responsabilità, non si è
capito di chi, certamente non responsabilità da parte nostra perché
noi non abbiamo mai amministrato la Cogne. Noi siamo stati i primi,
con altri partiti già nel 1953 a denunciare la mala amministrazione
della Cogne, con il risultato che alcuni aderenti sono stati
cacciati dalla Cogne e altri trasferiti, traslocati, e allora nel
1953, quindi 19 anni fa, noi denunciavamo i sistemi di cattiva
amministrazione della Cogne, che con l'aiuto di altre cause
nazionali e internazionali, hanno portato alla disastrosa
situazione attuale.
Quindi non so a chi ha voluto alludere Chantel quando ha parlato
di responsabilità per quanto riguarda la Cogne.
Chantel ha voluto parlare, ha fatto un accenno molto scuro alla
questione della cessione dei terreni gratuiti, la cessione dei
terreni gratuiti è stata fatta proprio quando eravamo
all'Amministrazione noi, quando erano all'Amministrazione altre
Giunte. I Comuni hanno ceduto terreni gratuiti a iosa in Valle
d'Aosta. Vi sono stati altri interventi a favore delle industrie,
con quale risultato? Con il bel risultato di trasformare la Valle
d'Aosta in una specie di cottolengo di
bru-bru
e di
falliti - le varie Fera - si direbbe invece che Chantel voglia
continuare in quei modi sbagliati della concessione dei
terreni.
Evidentemente il problema dell'industria deve essere studiato
con maggiore serietà e non serve a niente parlare con il tono
dell'oratore da comizio, parlando persino troppo vicino al
microfono, in modo che anche per quella ragione non c'è nessuno che
capisca niente di quello che dice il Dr. Chantel.
Ad ogni modo noi votiamo a favore della mozione Dolchi per le
ragioni che già abbiamo detto nei nostri troppo numerosi
interventi.
Montesano (P.S.D.I.)
- Altre dichiarazioni di voto?
Allora chiudiamo passando alla votazione. Chi approva la mozione
alzi la mano.
Vuol rispondere? Ah! Va beh.
Chi è contrario? Astenuti? Il Consiglio approva all'unanimità,
mi pare.
Ora sono le 12,10. Cosa vogliamo fare, facciamo un'altra
mozione? Cosa dice il Presidente? Ecco, il Presidente mi dice che
aveva un appuntamento a mezzogiorno.
Se mai, possiamo cominciare alle sedici.
Allora la seduta è tolta e il Consiglio è convocato per le ore
16.
---
La seduta è tolta alle ore 12,10.
[e1]
[e2]
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK