Consiglio Regionale della Valle d'Aosta - Oggetto del Consiglio n. 872 del 18 novembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Fabbricati rurali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 872 del 18 novembre 2014 - Resoconto
OGGETTO N. 872/XIV- Interpellanza: "Predisposizione di un
unico manuale contenente gli standards costruttivi e gli elementi
di riferimento per il dimensionamento dei fabbricati
rurali".
Presidente
- Per l'illustrazione la parola al Consigliere
Nogara.
Nogara (UVP)
- Merci Président.
Bene, è ormai da anni e anche in questa legislatura che si parla
di eliminazione della burocrazia a livello regionale, ma non solo
di questo, ma anche di tutte quelle iniziative che aiutano o
possono agevolare il lavoro nelle nostre aziende agricole. Ed è
solo giustificato un ragionamento del genere. Da diversi
agricoltori ho avuto numerosissime segnalazioni che succede invece
proprio il contrario di tutto quello che ho detto fino adesso. E
allora ho voluto andare a verificare per quello che riguarda i
manuali, soprattutto per gli standard costruttivi e per
autorizzazioni varie a livello agricolo. Mi son trovato di fronte a
un manuale fatto dall'Assessorato dell'Agricoltura, supportato da
una delibera di Giunta, e devo dire sinceramente che me lo sono
consultato, mi sembra un buon lavoro. Poi, però, succede che vado a
vedere all'USL dove hanno un altro manuale, un manuale operativo,
non supportato da nessuna delibera, un manuale operativo da parte
dei...questi qua sono...mi scusi, chi lo usa sono i veterinari...
dico non è riduttivo, è un po' una...è stato scopiazzato il manuale
dell'Agricoltura, però in questo manuale mancano dei pezzi, nel
senso come vi ho detto prima, il manuale dell'agricoltura è fatto
bene, glielo dico sinceramente, Assessore, trovo che sia fatto
bene. Perché vi dico che è fatto bene, perché prevede delle regole
per la costruzione dei nuovi fabbricati, ma prevede anche le regole
per l'esistente. É chiaro che ci troviamo di fronte a delle
problematiche quando qualche giovane o qualche persona che decide
per necessità, deve cambiare lavoro, o non ha più un lavoro, che si
rimette nell'agricoltura, nell'allevamento, va a cercarsi una
stalla che è vuota, ormai ce ne sono tante, si trova con questo
manuale dell'agricoltura che dà delle misurazioni per il benessere
animale che sono valide, allora dà delle misurazioni per il nuovo,
le parlo delle poste, delle mangiatoie, delle canalette di scolo,
poi fa tutto com'è scritto nel manuale dell'agricoltura, chiama il
veterinario dell'USL e il veterinario lo guarda e gli dice che no,
qui no, perché in questa stalla vecchia la mangiatoia, qua c'è
scritto nel manuale, ci sono poche cose diverse, eh, però ce ne
sono e ti possono limitare l'apertura della stalla. Qui c'è
scritto: mangiatoia bovine da latte, centimetri 70-75. Basta. Non
si sa se è altezza, larghezza, profondità, quello che è. É chiaro
che nelle vecchie stalle non ci sono mangiatoie 75 centimetri. E un
veterinario zelante ti dice: tu questa stalla se non hai la
mangiatoia da 75 centimetri non la apri. Questo è un problema, ma
poi, così, andando a fondo delle cose mi sono ritrovato che
l'ufficio prevenzione e sicurezza degli ambienti dell'USL di Aosta
sta mettendo in piedi un manuale per la sicurezza nelle stalle.
Adesso non lo so, se ci troveremo gli allevatori legati con una
corda per non scivolare nella stalla o cosa, però, diciamo, che
tutte queste cose sono una complicazione e una spesa per i nostri
agricoltori. Mi auguro che questa cosa si fermi, fino a un certo
punto, che non si vada avanti con queste iniziative, perché come ci
ha detto lei giustamente, Assessore Fosson, nell'audizione che
abbiamo fatto ieri, quando le ho posto la domanda su quanto si
spende per i veterinari, e per il numero che c'è, lei subito mi ha
detto che mi dava ragione e che è una cosa assurda, poi si è
corretto dicendo che è esagerato un po' un numero e la spesa.
Non vorrei che tutto questo personale, che non sa come andare
avanti, si inventasse nuovi manuali o nuovi prontuari che vanno
solo a discapito del lavoro, perché la cosa principale mi sembra
che ci sono tante persone all'interno di queste strutture che forse
non hanno mai lavorato, hanno forse studiato tanto, allora forse
bisognerebbe mischiare un po' le due cose, per capire
effettivamente qual è il meglio per i nostri agricoltori
nell'agricoltura valdostana. Poi, oltre a questo, ci ritroviamo in
un'altra situazione. E queste son tutte, vi sto enunciando delle
situazioni che mi son venuti a portare, non ci fermiamo solo al
manuale agricoltura e al veterinario USL, no, c'è il veterinario
USL e c'è l'ufficiale sanitario.
Allora, c'è un allevatore che mi ha fatto tutta questa storia,
si è fatto la stalla in base al manuale, è arrivato il veterinario
e gli ha fatto fare i cambiamenti, ha fatto i cambiamenti ed è
arrivato l'ufficiale sanitario che gli ha detto no, no, devi
buttare giù quella parete e devi fare una porta. Allora, capite che
qui incominciamo un po' a esagerare, secondo me si è perso un po'
il controllo, secondo me la funzione del politico è anche quella di
mantenere un po' il controllo e noi forse qua, soprattutto, e mi
riferisco a lei Assessore Fosson, sotto l'aspetto sanitario a
livello di USL e di veterinari abbiamo perso un po' il controllo
della situazione, perché qui ci ritroviamo con manuali, con altri
manuali che si vogliono fare, con ufficiali sanitari che ti dicono
il contrario di quello che ti dice il veterinario. Probabilmente
nelle cose che vi ho detto avrò fatto qualche errore sicuramente,
però la situazione è questa.
Allora, gli agricoltori sono a un livello che alla fine non
sanno più cosa fare. E riporto un altro esempio. C'è un manuale di
autocontrollo, che tutti devono avere. Un allevatore mi ha detto:
sono andato al patronato, all'EPAC, come la vogliamo chiamare. Me
l'hanno fatto, ho speso 100 euro, mi hanno fatto il manuale, è
arrivato il veterinario e mi ha detto: no, questo manuale non va
bene. Si son messi...è stato gentile il veterinario, in questo
caso, dovrebbe essere la cosa che fanno i veterinari, proprio per
agevolare un po' questi agricoltori, si è messo lì con questo
agricoltore e si son rifatti tutto il manuale. Perché questo
manuale aveva molte cose che non andavano. Gli ha detto: se tu hai
questo manuale e fai queste cose sono obbligato a sanzionarti.
Noi abbiamo anche una associazione di categoria come l'AREV,
secondo me, queste sono suggestioni che vi do, secondo me sarebbe
anche il caso che l'AREV si interessasse anche di queste cose, di
fare dei manuali, come quello dell'autocontrollo per...c'è un
manuale dell'agricoltura e le riconosco Assessore che è fatto molto
bene, teniamo quel manuale, ma quel manuale che sia per tutti.
Perché nel manuale dell'agricoltura c'è scritto tutto. Poi non
dimentichiamoci una cosa, noi abbiamo un grosso patrimonio che è
formato da queste vecchie stalle, fatte a volta anche molto belle,
con delle colonne. Adesso come adesso se un veterinario entra in
una stalla del genere non ti può...non ti rilascia le
autorizzazioni, non puoi mettere mucche, non puoi mettere animali.
Allora, vi chiedo e ve l'ho chiesto, nell'interpellanza, che ho
fatto e mi rivolgo all'Assessore Testolin e all'Assessore Fosson.
Insieme a voi, con la III e la V Commissione si riesce a fare un
documento congiunto o un manuale congiunto o quello che volete, per
arrivare ad avere...per dare soprattutto una risposta a queste
persone?
Assessore Fosson con lei anche in commissione abbiamo parlato
del...come si chiama?...del veterinario d'azienda. Sarebbe
l'ideale, il veterinario di azienda si deve vedere tutte queste
cose, con l'USL. É lui che deve trattare, non deve essere
l'agricoltore che fa il giro del mondo per sapere se deve fare una
porta, se deve fare l'antibagno, se deve fare sei finestre, se deve
fare la mangiatoia larga, stretta, alta, bassa, ognuno va per la
sua strada. Ripeto, abbiamo perso un po' il controllo della
situazione. E chi ci rimette, come al solito, sono gli ultimi e in
questo caso sono gli agricoltori. Grazie.
Si dà atto che dalle ore 11,54 assume la presidenza il
Vicepresidente Rosset.
Rosset (Presidente) -
Per la risposta ha chiesto la
parola l'Assessore Testolin, ne ha facoltà.
Testolin (UV) -
Grazie Presidente.
Mi rendo conto che dall'impostazione dell'interpellanza, così
come è stata presentata, diciamo sia una problematica che
ricomprende entrambi gli assessorati e che qualche criticità in più
viene a evidenziarsi nel momento in cui ci sono le verifiche dal
punto di vista sanitario.
Mi ero preso carico di rispondere a quest'interpellanza, per cui
la mia risposta sarà più improntata verso quello che è il discorso
del manuale dell'Agricoltura e con alcune considerazioni che
evidentemente sono state condivise con la sanità.
Innanzitutto per ricordare, così come peraltro già sottolineato
dal collega Nogara, che la Valle d'Aosta è una delle poche regioni
italiane, se non forse l'unica, ad avere un manuale di riferimento
per scopi urbanistici e per l'ammissibilità ad aiuti finanziari nel
settore dei fabbricati rurali. L'utilizzo del manuale ha nel tempo
rappresentato un'opportunità per il settore agricolo, per uno
sgravio, appunto, burocratico, in quanto disciplinando i parametri
per l'edificabilità nelle zone agricole, ha permesso di superare le
restrittive e difformi indicazioni poste in essere dalle singole
norme di attuazione dei piani regolatori comunali, dando così una
visione più unica ed organica di quelli che erano gli adempimenti
da assolvere. Gli uffici dell'Assessorato all'agricoltura si
avvalgono di tale strumento ormai a partire dal 1994, tale
dotazione ha sicuramente contribuito negli anni a rendere
trasparente l'azione amministrativa e a garantire che i contributi
erogati e gli interventi in generale fossero destinati a strutture
razionali dal punto di vista agricolo.
É evidente che il manuale degli standard costruttivi dovrebbe
essere uno strumento in continua evoluzione, in grado di dare
risposte alle esigenze del territorio, in riferimento all'evolversi
delle tipologie produttive e delle normative veterinarie, sanitarie
e di sicurezza degli ambiti di lavoro. Di queste problematiche
siamo ben consci e negli ultimi anni sono stati organizzati
effettivamente degli incontri tra i tecnici dell'Assessorato
all'agricoltura, dell'Assessorato alla sanità e le organizzazioni
quali appunto l'AREV, citata anche in presentazione, per un
confronto sui nuovi obblighi previsti dalle nuove normative in
ambito sanitario e di sicurezza sul posto di lavoro, al fine di
concordare le linee di indirizzo per un aggiornamento del manuale
degli standard costruttivi, che tenga conto anche di queste
esigenze.
Le attività di revisione, pertanto, iniziate, proseguiranno nel
corso dei prossimi esercizi e va chiarito che un manuale unico di
riferimento dovrà differenziare, comunque, chiaramente quelli che
sono i requisiti minimi obbligatori, per il rispetto delle norme
veterinarie e sanitarie di sicurezza degli ambiti di lavoro dalle
indicazioni tecniche volte a raggiungere un livello qualitativo di
progettazione superiore ai minimi previsti, per chi è intenzionato
a realizzare nuove costruzioni o a sistemare fabbricati già
esistenti. Si ritiene che il confronto e la collaborazione con la
III e la V Commissione consiliare possa vertere in particolare sui
criteri generali di applicazione del manuale piuttosto che sui
contenuti di natura prettamente tecnica, che sarà, invece, più
opportuno condividere con gli operatori del settore.
Detto questo, condivido il fatto che si debba cercare di dare
delle informazioni più precise possibile agli agricoltori nel
momento in cui investono sulle loro aziende, l'obiettivo appunto
del manuale dell'agricoltura che dovrà essenzialmente, diciamo,
cercare dei punti di contatto e di condivisione con il discorso
sanitario, è un lavoro che come detto è già stato iniziato e che
dovrà proseguire sicuramente con il supporto anche tecnico di
associazioni quali l'AREV che possono indicare le difficoltà
nell'attuazione di interventi. Raccogliamo, quindi, in pieno questo
suggerimento per quanto ci concerne, grazie.
Presidente -
Per la replica chiede la parola il
Consigliere Nogara, ne ha la facoltà.
Nogara -
Grazie, merci Président.
Penso che lei abbia colto quello che volevo dire, non discutevo
sulla validità del modello, che è stato fatto dall'Agricoltura.
Anzi, l'ho detto diverse volte, mi sembra un buon manuale, le stavo
dicendo non mi sento di dover fare una risoluzione perché il
Consiglio prenda una decisione di doverci riunire in commissione
oppure di obbligarvi a fare qualcosa. Direi che è ora di finirla,
basta con gli incontri, passiamo ai fatti perché di incontri so che
se ne stanno facendo, ne sono stati fatti. Passiamo ai fatti, non è
una cosa molto difficile, se abbiamo una base di un manuale che
come le ho detto è un manuale valido, penso che in commissione o
tra voi l'incontro tra gli Assessori e tutti gli attori che
lavorano in questo settore, si possa addivenire in poco tempo a una
soluzione che possa andare bene per tutti, a costo zero, questo è a
costo zero, ed è un servizio che diamo all'agricoltura che in
questo momento, come sapete tutti, è in grossissima difficoltà. Non
mettiamoli ancora di più in difficoltà con queste complicazioni.
Questo era lo scopo della mia interpellanza, non voleva essere
altro. Allora, le chiedo e vi chiedo, sia a lei Assessore Testolin
che all'Assessore Fosson, se fosse il caso magari di trovarci in
III Commissione e in V Commissione, per fare almeno il punto...e
decidere chi convocare, cosa fare, però quello che volevo dire è
basta con gli incontri, ormai penso che si siano incontrati quelli
dell'USL con quelli dell'agricoltura, i dirigenti si saranno
incontrati mille volte. Andiamo un po' ai fatti, abbiamo una base
solida, che è un bel manuale, ben fatto, lavoriamo su quello, se
c'è qualche appunto da parte dell'USL e dei veterinari da fare, lo
valutiamo e lo si inserisce, per una volta, come dice lei,
invitiamo anche gli attori principali, che sono gli agricoltori,
non dico gli agricoltori in genere, ma l'associazione degli
agricoltori, l'AREV, che possa dire la sua su qualcosa. Cerchiamo
di fare un lavoro che dia un servizio una volta tanto per gli
allevatori, che serva a qualcosa. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK