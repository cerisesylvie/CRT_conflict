Consiglio Regionale della Valle d'Aosta - Oggetto del Consiglio n. 3051 del 23 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3051 del 23 gennaio 1992 - Resoconto
OGGETTO N. 3051/IX Disegno di legge: "Disciplina del
personale delle aziende di promozione turistica (A.P.T.)."
Presidente
La parola al Consigliere Viérin per mozione
d'ordine.
Viérin (UV)
Il me semble qu'au cours de la réunion de
la quatrième Commission, au sujet de la solution définitive du
nombre et des sièges des A.P.T. au Val d'Aoste, l'Assesseur ou un
représentant du Gouvernement, avait présenté la possibilité de
modification de la définition même de ces A.P.T..
De ce point de vue, je pense qu'il serait peut être mieux, avant
de discuter sur un projet de loi qui réglemente le statut juridique
du personnel devant être affecté à ces agences de promotion
touristique, avoir le cadre définitif ou la solution finale quant
au nombre et à la localisation des A.P.T. en Val d'Aoste.
Aussi, demanderais-je de bien vouloir renvoyer ce projet de loi
pour le discuter lorsque les problèmes que j'ai cités auparavant
auront été définis.
A cet effet j'ai pris la parole pour motion d'ordre.
Presidente
Ha chiesto di parlare l'Assessore
Pascale.
Pascale (PSI)
Mi è stato riferito che nella quarta
Commissione, nel corso dell'audizione dei rappresentanti della
comunità montana "Gran Paradis", visto anche il mancato accordo
all'interno della stessa comunità sulla sede dell'A.P.T., qualcuno
ha avanzato l'ipotesi di ridiscutere il problema delle A.P.T., il
numero e le loro localizzazioni.
Quando poi andrò in Commissione esamineremo questo problema, ma
quello che voglio dire oggi è che, al di là del numero delle A.P.T.
e della loro costituzione, la disciplina del personale appartenente
alle A.P.T., come previsto dall'articolo 21 della legge, è una cosa
indipendente.
Che si facciano otto A.P.T., che se ne facciano venti o che se
ne faccia una, comunque il personale dipendente dalle aziende di
soggiorno, già dal 1985, ha una situazione di fatto tale che viene
equiparato al personale dell'Amministrazione regionale.
Si tratta solo di dare una disciplina normativa a questa
situazione di fatto che esiste da alcuni anni e che, ripeto, non va
ad intaccare quelle che possono essere, anche in prospettiva, le
diverse soluzioni da dare alla costituzione delle A.P.T., se ci
saranno delle ipotesi diverse in materia.
Presidente
C'è stata una proposta di rinvio, io chiedo
se questa viene mantenuta. Votiamo sulla proposta di
rinvio.
I consiglieri sono chiamati a votare, la votazione è aperta.
Tutti i consiglieri hanno votato, la votazione è chiusa.
Esito della votazione:
Presenti: 29
Votanti: 29
Favorevoli: 11
Contrari: 18
Il Consiglio non approva.
Presidente
Si passa quindi alla discussione del
disegno di legge in argomento. Do lettura dell'articolo unico del
disegno di legge n. 348:
Articolo 1 (Personale delle aziende di promozione turistica -
A.P.T.)
1. Il personale di ciascuna A.P.T., di cui all'art. 21 della
legge regionale 29 gennaio 1987, n. 9, concernente "Riforma
dell'organizzazione turistica della Regione", è inquadrato in
apposito ruolo organico.
2. Al personale delle A.P.T. si applicano le disposizioni in
materia di stato giuridico e trattamento economico previste per il
personale dell'Amministrazione regionale; eventuali disposizioni
particolari, che si rendessero necessarie per la specificità
dell'attività delle singole A.P.T., saranno approvate con
regolamento dell'azienda interessata, previo accordo con le
organizzazioni sindacali.
Presidente
Ha chiesto la parola il relatore
Consigliere Trione.
Trione (DC)
Anche se l'Assessore mi ha già
bruciato la relazione. Con la legge n. 9 del 9 gennaio 1987 veniva
definita la riforma dell'organizzazione turistica della nostra
Regione.
L'articolo 21 della stessa legge rinviava a successivo
provvedimento la definizione dello stato giuridico e del
trattamento economico del personale delle aziende di promozione
turistica. Questo disegno di legge presentato dalla Giunta
regionale ha appunto lo scopo di provvedere in merito e sanziona
tale definizione recependo la raccomandazione della Presidenza del
Consiglio dei ministri, Ufficio per la funzione pubblica, circolare
del 14 marzo 1984, per l'accordo, già siglato sin dal 1985 - lo
citava appunto l'Assessore - tra il Presidente dell'azienda di
soggiorno e le organizzazioni sindacali con l'assenso
dell'Assessore al turismo, sport e beni culturali, relativamente al
personale allora in forza presso le aziende di soggiorno
turistico.
Al personale delle aziende di promozione turistica si
applicheranno infatti, come previsto dai precedenti accordi e
sancito da questo provvedimento legislativo, le disposizioni in
materia di stato giuridico e trattamento economico previste per il
personale dell'Amministrazione regionale.
Restano peraltro aperte ulteriori e diverse disposizioni
derivanti dall'eventuale specificità operativa delle attività delle
aziende di promozione turistica. Le aziende di promozione turistica
stesse potranno e dovranno definire ed approvare, con apposito
regolamento, tali peculiarità e le relative diversità di
trattamento.
I contenuti del disegno di legge in discussione sono stati
oggetto di accordo tra i rappresentanti delle organizzazioni
sindacali e l'Assessore competente, che l'hanno sottoscritto a
settembre del 1991.
Per aggiungere qualcosa alla richiesta fatta dal Consigliere
Viérin, credo anch'io che la definizione della disciplina del
personale non abbia niente a che vedere con la definizione degli
ambiti territoriali. Credo che comunque questa vada fatta al più
presto possibile, quindi invito il Consiglio a farlo; grazie.
Presidente
I consiglieri intendono intervenire? Il
Consigliere Viérin.
Viérin (UV)
La requête de renvoi qu'on avait présenté
ne se rapportait pas au contenu du projet de loi qui est en
discussion, mais simplement aux réflexions qui ont été faites au
sein de la quatrième Commission, pour éviter la contradiction -
éventuelle il est vrai - d'approuver un projet de loi où l'on fait
référence au personnel
"di ciascuna A.P.T."
. En effet, cette
réflexion de la quatrième Commission pourrait entraîner une
modification de la loi actuelle et donc un changement du nombre des
A.P.T..
Ce n'est pas, il est vrai, un problème fondamental; il s'agit
d'un problème de logique et de cohérence.
Pour ce qui est, par contre, du projet de loi, nous présenterons
un amendement au deuxième alinéa, afin d'éliminer les mots
"in
quanto compatibili".
A cet effet, nous avons fort apprécié le
rapport présenté par monsieur Trione, où, pratiquement, il met déjà
en relief les raisons de la présentation de notre amendement.
Nous trouvons en effet contradictoire d'affirmer qu'au personnel
des A.P.T. sont appliquées
"in quanto compatibili"
les
normes en matière d'état juridique et de traitement économique
prévues pour le personnel de l'Administration régionale, quand
successivement on précise qu'il y a la possibilité d'appliquer
d'autres dispositions qui se rendaient nécessaires en vertu de
l'activité spécifique des A.P.T. et que ces dispositions seront
approuvées par un règlement de l'A.P.T. elle-même, après accords
avec les Organisations syndicales.
Je vois que monsieur Trione dit exactement les mêmes choses
parce qu'il a carrément gommé
"in quanto compatibili",
en
lisant son rapport.
Donc nous présenterons cet amendement qui, je crois, peut être
accepté.
Presidente
C'è un emendamento proposto dal Consigliere
Viérin che chiede di togliere al punto 2 dell'articolo unico del
deliberato le parole
"in quanto compatibili"
, che
consideriamo distribuito.
La parola all'Assessore Pascale.
Pascale (PSI)
L'emendamento è accettato.
Presidente
Chiedo al Consiglio, se nessuno chiede
d'intervenire, di votare l'emendamento che è stato
proposto.
Se il Consiglio è d'accordo consideriamo approvato il testo
emendato con l'emendamento proposto che dice di togliere al punto 2
dell'articolo unico le parole
"in quanto compatibili"
e
passiamo alla votazione sull'articolo unico della legge.
I consiglieri possono votare. Tutti i consiglieri hanno votato,
la votazione è chiusa.
Risultato della votazione:
Presenti, votanti e favorevoli: 29
Il Consiglio approva all'unanimità l'articolo 1 emendato.
Per ciò che riguarda la votazione sul testo complessivo della
legge, che andrebbe votato, consideriamo che è stato votato con lo
stesso risultato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK