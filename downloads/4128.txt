Consiglio Regionale della Valle d'Aosta - Oggetto del Consiglio n. 470 del 5 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 470 del 5 ottobre 1981 - Resoconto
OGGETTO N. 470/81 - CONCESSIONE AL PARROCO DI
CHALLAND-SAINT-VICTOR DI UN CONTRIBUTO NELLE SPESE PER L'ESECUZIONE
DI LAVORI DI RESTAURO DELLA CAPPELLA IN FRAZIONE ISOLLAZ -
APPROVAZIONE ED IMPEGNO DI SPESA.
Presidente
- La parola all'Assessore al Turismo,
Urbanistica e Beni culturali, Pollicini, che ne è relatore.
Pollicini
(DP)
- Vi sono tre proposte che
interessano un medesimo argomento, cioè c'è la sistemazione, in
particolare dei tetti, di tre cappelle: quella di Isollaz, a
Challand-Saint-Victor, la Chiesa di La Magdeleine e la cappella
della frazione di Crétaz, a Cogne. Sostanzialmente si tratta di
restaurare questi edifici, che sono tra l'altro beni vincolati, con
lavori autorizzati dalla Sovrintendenza ai sensi della legge del
'39 sulla protezione di immobili di interesse storico, artistico e
ambientale. È un intervento parziale, infatti la Regione interviene
a coprire circa il 50% della spesa, per la ripartizione in
particolare del tetto e per altri lavori vuoi di risanamento lungo
tutto il perimetro della muratura d'ambito, vuoi di restauro degli
intonaci.
Presidente
- Do lettura della proposta di delibera il
oggetto:
Il Consiglio regionale
DELIBERA
1) di approvare la concessione di un contributo di L.
6.000.000 al parroco di Challand-Saint-Victor, Rev. Don Alberto
Careggio, per l'esecuzione dei lavori di restauro della cappella
sita in frazione Isollaz, del Comune di
Challand-Saint-Victor;
2) di approvare e di impegnare la relativa spesa sul Cap.
46900 del bilancio preventivo della Regione per l'anno 1981
("Contributi per restauri di beni immobili di interesse artistico e
storico o ambientale notificati ai sensi della legge 1.6.1939 n.
1089"), che presenta la necessaria disponibilità;
3) di disporre che la somma venga liquidata, anche
ratealmente ai sensi dell'art. 57 della L.R. 7.12.1979, n. 68 a
cura dell'Assessorato al Turismo, a lavori ultimati e collaudati
dalla Sovrintendenza per i beni culturali.
Presidente
- È aperta la discussione generale
sull'oggetto n. 23.
Nessuno chiede di intervenire? Vi sono dichiarazioni di
voto?
Metto in approvazione l'oggetto n. 23:
Esisto della votazione:
Presenti: 26
Votanti: 24
Astenuti: 2 (Consiglieri Faval e Viberti)
Maggioranza: 13
Favorevoli: 24
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK