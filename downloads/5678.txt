Consiglio Regionale della Valle d'Aosta - Oggetto del Consiglio n. 101 del 26 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 101 del 26 ottobre 1983 - Resoconto
OGGETTO N. 101/VIII - GARE DI APPALTO DEI LAVORI DI
COSTRUZIONE DI UN PRIMO LOTTO DELLA MICROCOMUNITA' PER ANZIANI DI
SAINT-PIERRE. (Interrogazione).
PRESIDENTE:
Do lettura dell'interrogazione presentata dai
Consiglieri Bajocco e Mafrica:
INTERROGAZIONE
CONSIDERATO che con delibera n. 5656 del 23 settembre
venivano aggiudicati i lavori di costruzione di un primo lotto
della microcomunità per anziani di Saint-Pierre all'Impresa
Impreval, che ha offerto un ribasso dell'8,35% sui prezzi base di
capitolato;
CONSTATATO che nelle premesse della delibera compaiono le
offerte di altre cinque imprese che hanno offerto ribassi
rispettivamente dell'8,70%, del 9,28%, del 9,87%; del 10,19% e del
17,52%;
i sottoscritti Consiglieri regionali
INTERROGANO
l'Assessore ai Lavori Pubblici per conoscere i motivi per cui
sono state scartate le imprese che hanno presentato offerte di
ribasso a prima vista migliori di quella risultata
vincitrice.
PRESIDENTE:
Ha chiesto di parlare l'Assessore ai Lavori
Pubblici Chabod, ne ha facoltà.
CHABOD - (D.C.):
Nelle premesse della deliberazione
citata dagli interroganti risulta chiaramente che la gara di
licitazione privata per il lavoro di costruzione di un primo lotto
della microcomunità per anziani in Comune di Saint-Pierre, si è
svolta con il metodo di cui all'art. 1 della lettera b). Questo
perché nella scorsa legislatura era venuta fuori quella famosa
questione per cui voi dicevate che gli impresari si mettevano
d'accordo e poi facevano dei ribassi minimi; di conseguenza,
abbiamo adottato questo metodo cercando di migliorare un po' il
sistema degli appalti. Purtroppo anche così non si risolve il
problema. E' risultata vincitrice la ditta Impreval con sede in
Aosta; è quella che si è avvicinata di più, in questo caso, con
l'8,35% di ribasso (le percentuali della Regione erano da 4,05% a
11,95%). Se volete, posso darvi copia dei nominativi di tutte le
ditte che sono state invitate.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Prendiamo atto che la Giunta ha
tentato perlomeno di utilizzare un metodo diverso per gli appalti
pubblici di lavori regionali.
Non abbiamo elementi per sapere se questa soluzione si sia
rivelata più conveniente o meno; si tratta di vedere, alla fine, i
risultati dell'opera. Crediamo che sia opportuno continuare a
differenziare, quanto è possibile e necessario, il metodo degli
appalti anche per evitare quel tipo di accordo fra le ditte che
appariva - almeno dalla ricerca che abbiamo fatto - come
probabile.
In questo senso quindi la risposta dell'Assessore non doveva
restare sulla difensiva, bastava che dicesse che si è cercato di
usare un metodo diverso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK