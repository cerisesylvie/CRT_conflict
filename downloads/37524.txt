Consiglio Regionale della Valle d'Aosta - Oggetto del Consiglio n. 1275 del 10 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1275 del 10 giugno 2015 - Resoconto
OGGETTO N. 1275/XIV - Interpellanza: "Tempi di attesa degli
esiti di esami di laboratorio ai fini della ripresa dell'attività
scolastica".
Presidente
- Per l'illustrazione, la parola al
Consigliere Gerandin.
Gerandin (UVP)
- Merci Président.
Quest'interpellanza parte dalla volontà di...mi auguro che alla
fine di queste risposte, anche nell'intervento di replica,
riusciremo magari con l'Assessore a capire quali sono le effettive
difficoltà. Per illustrare i contenuti dell'interpellanza, le
voglio raccontare cos'è successo ad una famiglia della Bassa Valle
con un bimbo che ha presentato sintomi per quel che riguarda il
discorso legato alla...con la febbre, una serie di elementi legati
a dei disturbi...e va dal medico di base, che dice che potrebbe
trattarsi di mononucleosi infettiva, gli prescrive un'analisi, un
monotest. Prima difficoltà: va...lei lo sa meglio di me, Assessore,
che la mononucleosi infettiva è una malattia infettiva virale molto
contagiosa, per cui a questo bimbo che frequentava la scuola
dell'obbligo viene detto di andare al più presto a fare le analisi,
gli vengono prescritte le analisi. Si reca al centro di prelievo
della Bassa Valle e gli viene detto che non è prenotato, per cui
dovrebbe tornare presumibilmente la settimana dopo. Trattandosi di
un caso piuttosto urgente, la famiglia prende questo bimbo e si
reca ad Aosta dove...e la famiglia mi ha detto di sottolineare il
fatto che ha trovato un servizio con del personale molto gentile,
molto preparato - trattandosi di bambini, come lei sa, Assessore,
non è facile a volte fare questi tipi di prelievi - e soprattutto
ha detto molto disponibile, nel senso che non ha fatto neanche
coda, perché, avendo un bimbo, aveva anche diritto di precedenza.
Di fronte ad un servizio che ha funzionato, con del personale
valido, ebbene, fa questo monotest e gli vengono dati dei tempi di
consegna degli esami che sono di 11 giorni, dico questo perché?
Perché l'interpellanza va in questo senso, vorremmo capire:
"quali sono i tempi di laboratorio necessari per un esame:
monotest...; dopo quanto tempo i dati sono accessibili e visibili
dal medico di base e i motivi per cui intercorre un notevole lasso
di tempo prima di poter avere il responso ufficiale di tali
analisi; quali azioni si intendono mettere in campo affinché si
evitino assenze prolungate da scuola dovute al ritardo con cui tali
analisi vengono consegnate in modo che il medico curante possa
certificare la possibilità di riprendere l'attività
scolastica"
.
Premetto che al medico di base le analisi gli arrivano prima,
nel senso che alcuni giorni prima gli arrivano, però sono analisi
che non sono firmate. Allora la mia domanda è: come mai per una
firma digitale, dopo un test che...aspetterò la sua risposta, ma mi
sono documentato e parliamo non di giornate, ma di minuti per avere
il test di un monotest su quello che riguarda il discorso della
mononucleosi infettiva...come mai si debbano aspettare 11 giorni
per capire, tenendo un bambino a casa, tenuto conto che, lei me lo
insegna, per la mononucleosi, qualora fosse mononucleosi, la
terapia è il riposo a letto fino a scomparsa della febbre e che è
necessario e fondamentale evitare attività fisica pesante al fine
anche di scongiurare eventuali problematiche alla milza...come mai
si debbano aspettare 11 giorni per avere un responso ufficiale per
una firma digitale. Grazie.
Presidente
- Per la risposta, la parola all'Assessore
Fosson.
Fosson (UV)
- Sì, grazie.
Io le rispondo in modo altrettanto cordiale. Lei ha presentato
un caso particolare riferito a errore del medico curante, perché
c'è una normativa ben precisa sui casi, come cita lei, di
toxoplasmosi e di mononucleosi, nel senso che la riammissione a
scuola non è condizionata dal risultato dell'esame. Questa non è
una risposta politica, ma è una risposta tecnica, c'è una circolare
ben precisa a livello nazionale, tra l'altro, la toxoplasmosi è una
malattia infettiva non contagiosa, dal momento che non è descritto
nessun caso di trasmissione interumana, invece...
(interruzione del Consigliere Gerandin, fuori
microfono)
...no, qui c'è scritto: "toxoplasmosi e mononucleosi"...posso?
Lei quindi, scusi, dice:
"toxotest"
e
"monotest"
. La
mononucleosi nella sua domanda...c'è scritto:
"toxotest"...
(nuova interruzione del Consigliere Gerandin, fuori
microfono)
...sì, io ho messo prima il toxotest, adesso arrivo alla
mononucleosi, che è una malattia infettiva, ma infettiva
soprattutto nei primi tempi di incubazione e la riammissione a
scuola non dipende da un test, ma da un giudizio clinico del
medico, perché non è una malattia che necessita di periodo
contumaciale. Se lei mi permette, poi le darò i periodi
contumaciali, circolare del Ministero della salute, del 4-3 marzo
1998, non esiste la mononucleosi tra le malattie di pertinenza
contumaciale, nel senso che, come ha detto lei, la mononucleosi è
una malattia per cui il paziente deve essere tenuto a letto,
probabilmente, quando ha già i sintomi: le ghiandole gonfie,
eccetera e non è più nel periodo infettivo, ma la diagnosi di
riammissione o non riammissione a scuola è una diagnosi clinica,
per cui è il medico curante che decide se riammetterlo o non
riammetterlo a scuola.
Per il ritardo degli esami, io le rispondo dicendo che i tempi
necessari sono i seguenti: per il toxotest, il risultato è
disponibile da una a quattro giornate dopo il prelievo; la
mononucleosi, gli anticorpi anti-HB risultano disponibili da una a
tre giornate dopo il prelievo, il monotest è risultato disponibile
da una a due giornate. I referti di laboratorio sono accessibili e
visibili al medico di base il giorno stesso che gli esami sono
refertati se il referto è firmato digitalmente entro le 14, oppure
il giorno successivo se il referto è firmato digitalmente dopo le
14. Rispetto al problema degli 11 giorni, c'è da sottolineare che
il referto viene firmato digitalmente e consegnato solo che dopo
tutti gli esami compresi nella richiesta del medico di medicina
generale vengono effettuati e refertati; di conseguenza, ogni
referto è firmato e disponibile con un tempo più lungo degli esami.
Probabilmente in questo caso il medico curante non ha solo chiesto
il monotest, ma ha richiesto tutta un'altra serie di esami e questi
esami non hanno necessità...
(nuova interruzione del Consigliere Gerandin, fuori
microfono)
...beh, allora poi vediamo questo caso, però io le rilascio la
circolare e, come dicevo, la malattia, la mononucleosi e la
toxoplasmosi non necessitano di un periodo di contumacia e
soprattutto è il medico che per riammetterli a scuola o non
riammetterli deve valutare dal punto di vista...
(nuova interruzione del Consigliere Gerandin, fuori
microfono)
...lei mi dice di no, ma la mia non vuole essere una risposta
politica, ma tecnica e le consegno ben volentieri il risultato. È
chiaro che può essere che la mononucleosi sia protratta, ci sia
febbre, eccetera, e allora il medico giustamente per un aspetto
clinico lo terrà sotto osservazione; il problema della
splenomegalia può essere, ma il rientro a scuola per legge non
dipende dal referto della mononucleosi. Altra cosa è che gli esami
vengano consegnati il più presto possibile e magari scissi e
firmati digitalmente. Io le lascio poi questa documentazione,
perché questa non è una risposta politica: è una risposta tecnica e
mi dispiace perché il problema non è sorto dalla famiglia ma c'è
l'errore del medico curante, che ribadisco non poteva legare la
riammissione a scuola al risultato del test diagnostico; così dice
la legge.
Presidente
- Per la replica, la parola al Consigliere
Gerandin.
Gerandin (UVP)
- Merci Président.
Prima di tutto sa io che sono molto profano in merito, ma mi
sono un po' documentato, ecco, i tempi, quelli che vengono chiamati
TAT, lei li conosce? Conosce i TAT? Sono i tempi di risposta delle
analisi. Ebbene, quanto tempo per avere il referto dalla ricezione
del campione in laboratorio per il monotest? Trenta minuti, non uno
o tre giorni, trenta minuti! Sono sulla circolare nazionale, quella
che lei cita...per cui, per favore, non venga qua a raccontare che
ci vanno da uno a tre giorni...ci vanno trenta minuti per avere il
risultato. In questo caso non è ammissibile, al di là di quello
che...lei può anche aver ragione sul fatto che la mononucleosi non
sia obbligatoriamente uno di quei casi per cui non può ritornare a
scuola, ma io, quando leggo che è necessario evitare l'attività
fisica pesante, il riposo a letto fino alla scomparsa della febbre,
io ringrazio quel medico che mi ha detto: "stai a casa e non vai a
scuola", io lo ringrazio...ma, vede, no, io lo ringrazio per
cui...
(interruzione dell'Assessore Fosson, fuori microfono)
...no, Assessore, io lo ringrazio quel medico e, per fortuna,
che abbiamo ancora dei medici di base...
(nuova interruzione dell'Assessore Fosson, fuori
microfono)
Presidente
- Assessore per cortesia.
Gerandin (UVP) -
...perché quello che non è ammissibile è
che, per un esame di laboratorio di trenta minuti, uno debba
aspettare l'esito 11 giorni...
(nuova interruzione dell'Assessore Fosson, fuori
microfono)
...no, c'era anche il toxotest. Va bene, però per il toxotest e
la mononucleosi 11 giorni, Assessore, non è ammissibile. È questo
che non è ammissibile, non il fatto che il medico si sia preso la
responsabilità...e torno a dire: io fossi un parente di questo
bambino lo ringrazierei, perché me lo ha tenuto a riposo in attesa
di avere un test definitivo, perché non mando un bambino magari
perché qualcuno è in ritardo di 11 giorni...non dico in ritardo,
chiedo scusa, perché ci vanno 11 giorni per avere una risposta
definitiva. Questo è quello che non è accettabile, in un sistema
informatico dove abbiamo più volte pubblicizzato la firma digitale,
facevamo prima se dicevate alla famiglia di andare a prendere nel
laboratorio di analisi e fare il giro dei vari medici a firmare, ma
molto prima facevano, altro che firma digitale! Se questo significa
velocizzare, per fortuna, abbiamo medici di base così e, per
fortuna, abbiamo operatori sanitari gentili e responsabili. Chi non
funziona è qualcuno che dovrebbe organizzare un po' meglio questo e
lì non c'entrano, non è colpa loro, eh, attenzione, non è colpa
loro, ma neanche non è corretto scaricare sul medico di base.
Presidente
- Punto 24 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK