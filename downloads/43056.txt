Consiglio Regionale della Valle d'Aosta - Oggetto del Consiglio n. 502 del 21 aprile 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 502 del 21 aprile 2021 - Resoconto
OGGETTO N. 502/XVI - Interrogazione a risposta immediata:
"Proposte inviate alla Conferenza delle Regioni sul tema delle
riaperture".
Bertin (Presidente)
- Punto n. 15.01 dell'ordine del
giorno. Ha chiesto la parola il consigliere Aggravi, ne ha
facoltà.
Aggravi (LEGA VDA) -
Come già tra le righe questa mattina
lo stesso presidente Lavevaz aveva preannunciato, questa
interrogazione a risposta immediata ci permette di fare un
approfondimento relativamente a quello che è stato fatto o comunque
che è avvenuto in seno alla Conferenza delle Regioni. L'iniziativa
prende spunto dalle dichiarazioni che sono state fatte in
particolare successivamente poi all'annuncio da parte del
Presidente del Consiglio sul ritorno delle zone rosse e, in
particolare, il fatto che appunto si apprende che le Regioni hanno
inviato al
Premier
il 15 aprile un piano per le riaperture,
ovviamente un lavoro che è stato condotto in seno alla Conferenza
delle Regioni. Aveva fatto poi e fa ancora particolarmente
discutere tutta una serie di prerogative sul discorso delle
modalità di riaperture, sui distanziamenti, anche sulla possibilità
di slittamento delle ore di coprifuoco, comunque tutta una serie di
aspetti che sicuramente il Presidente ci potrà dettagliare
meglio.
L'obiettivo quindi è quello di capire quali sono le proposte che
l'Amministrazione regionale ha trasmesso o comunque formulato
insieme alla Conferenza delle Regioni sul tema delle riaperture
tenuto in particolar modo conto della nostra specificità
territoriale e lo dico soprattutto in termini della
querelle
relativa allo svolgimento all'aperto di tutta l'attività di
somministrazione, che, come ben tutti noi sappiamo, è
particolarmente problematica tenuto conto dell'andamento climatico
tipico del nostro territorio.
Presidente -
Per la risposta, ha chiesto la parola il
Presidente della Regione, ne ha facoltà.
Lavevaz (UV) -
Confesso che non mi è troppo chiaro quale
sia il vero intento di questa interrogazione essendo ovviamente noi
parte della Conferenza delle Regioni e quindi parte attiva nella
discussione all'interno della stessa, dunque non mi è chiaro cosa
si intenda "per trasmettere le richieste della Valle d'Aosta".
Comunque, detto questo, la Conferenza delle Regioni, come
abbiamo già discusso brevemente stamattina, già nella riunione del
15 aprile ha approvato un documento che è quello a cui fa
riferimento il collega Aggravi, che, tenendo conto della situazione
epidemiologica in evoluzione, conteneva le prime proposte per la
riapertura delle attività di ristorazione, di palestre, delle
strutture termali, di cinema, eccetera. Il documento è stato già
inviato al Presidente del Consiglio dei ministri, nei giorni
successivi, ai Ministri competenti con la richiesta di portarlo
all'attenzione del Comitato tecnico-scientifico per le validazioni
e quindi poi di ritornare eventualmente nella discussione sul
tavolo della Conferenza delle Regioni.
Intanto per ognuna delle tre macroaree il documento precisava in
maniera abbastanza chiara che, se venivano rispettate le
indicazioni, anche in un ambito di scenari epidemiologici definiti
ad alto rischio, quindi anche in zona rossa, purché con strategie
commisurative di
testing
, di
screening
, eccetera, si
poteva consentire anche di poter attuare delle misure di aperture
ulteriori.
In secondo luogo queste stesse misure che prevedono, come detto,
degli scenari diversi e delle tipologie diverse, in particolare per
quanto riguarda l'attività di ristorazione che è stata citata dal
collega Aggravi, che è il settore ovviamente più oggetto di
attenzione giustamente in questo documento, il testo che abbiamo
concordato all'interno della Conferenza dice: "laddove è possibile,
occorre privilegiare l'utilizzo degli spazi esterni", quindi
plateatici piuttosto che terrazze,
dehors
, eccetera, questo
sempre nel rispetto di stanziamento di almeno un metro. Ancora il
documento prevede che sia obbligatorio mantenere le porte aperte e
le finestre a meno che le condizioni meteorologiche non lo
consentano, quindi abbiamo cercato di mettere in piedi un documento
che fosse sostenibile, ma che desse la possibilità di essere
applicato dove le condizioni lo permettano. Questo tiene conto in
maniera chiara delle condizioni meteorologiche della Valle d'Aosta
ma non solo. Ora, la questione è la valutazione del Comitato
tecnico-scientifico e poi la decisione politica che ne segue da
parte del Governo. Come dicevo stamattina, da questo punto di
vista, la discussione è ritornata ieri in particolare all'interno
della Conferenza delle Regioni, dove le Regioni hanno ribadito le
richieste e l'attenzione in particolare su questo punto di rivedere
la questione delle aperture all'aperto della ristorazione.
A seguito poi dell'invio della prima bozza del decreto-legge di
ieri sera, ho scritto al presidente Draghi e alla ministra Gelmini
per chiedere l'aggiunta di un piccolo punto legato allo sci estivo,
che non era stato inserito nella prima bozza, e ho ancora
ulteriormente ribadito la richiesta di revisione di questo punto,
come già ampiamente detto ieri.
Io quindi credo che le Regioni abbiano fatto veramente ogni
sforzo possibile e stiano facendo ogni sforzo possibile per cercare
di motivare questo impegno, però, sul piano politico, vista anche
l'ampia maggioranza che sostiene il Governo Draghi... penso che
anche i tanti partiti e movimenti presenti anche in quest'Assemblea
possano e debbano in qualche modo contribuire a sostenere le
esigenze e le particolarità del nostro territorio sui tavoli
politici.
Presidente -
Per la replica, ha chiesto la parola il
consigliere Aggravi, ne ha facoltà.
Aggravi (LEGA VDA) -
Vede, Presidente, sul discorso della
trasmissione io nell'esposizione ho cercato di specificare qual era
l'obiettivo, cioè capire, visto che spesso si parla di specificità
del nostro territorio, se lei aveva fatto presente in seno della
Conferenza delle Regioni le problematiche legate al nostro
territorio tenuto conto della problematica climatica. Poi
sicuramente ogni partito che sostiene il Governo Draghi dovrà fare
la sua parte, però questo non è che esclude il fatto che chi è a
capo dell'istituzione ovviamente non abbia un peso maggiore.
Mi riservo quindi sicuramente di essere molto più preciso nelle
prossime richieste, però questo non fa venire meno l'oggetto del
contendere, nel senso che appunto si voleva precisamente capire - e
penso che la sua risposta sia stata abbastanza esaustiva - se
questo tema era stato portato all'attenzione della Conferenza delle
Regioni, sicuramente dovrà essere fatto e la invito a essere molto
più forte nella proposizione dello stesso, come farà penso ognuno
di noi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK