Consiglio Regionale della Valle d'Aosta - Oggetto del Consiglio n. 1493 del 25 settembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1493 del 25 settembre 1985 - Resoconto
OGGETTO N. 1493/VIII - NECESSITA' DI UNA DISCIPLINA REGIONALE
IN MATERIA DI ARTIGIANATO. (INTERPELLANZA).
PRESIDENTE
: Do lettura dell'interpellanza presentata dal
Consigliere Berti:
INTERPELLANZA
VISTA la legge nazionale n.443 del-l"8.8.1985 meglio
conosciuta come legge-quadro dell'artigianato attesa dalla
categoria da oltre un decennio;
CONSIDERATA la competenza legislativa
primaria in materia di artigianato per la Regione Valle
d'Aosta;
INTERPELLA
l'Assessore regionale all'Industria, Commercio, Artigianato e
Trasporti per conoscere:
1)
quali provvedimenti intenda adottare per eliminare
le lacune dell'attuale L.R. n. 5 del 10.5.1957 ormai inadeguata
alle esigenze applicative ed operative nell'ambito della nostra
Regione;
2)
se non ritiene opportuno presentare con urgenza un
disegno di legge regionale considerate le molteplici novità
migliorative per le imprese artigiane introdotte già dalla
legge-quadro statale, rilanciando così sul piano qualitativo
l'immagine dell'imprenditore artigiano.
PRESIDENTE
: Ha chiesto di illustrare l'interpellanza il
Consigliere Berti, ne ha facoltà.
BERTI (Art. e Comm. vald.):
Con l'emanazione del
provvedimento legislativo nazionale, il n. 443 dell'8 agosto, le
Regioni si sono date un nuovo strumento legislativo in materia di
artigianato, la cosiddetta legge-quadro. Purtroppo - e diciamo
così, anche se per un verso può andar bene perché è stato un
riconoscimento alla nostra autonomia in materia legislativa di
artigianato - da questa legge è stata esclusa la nostra
Regione.
Fatta questa doverosa premessa, con questa interpellanza ho
voluto sollecitare l'organo esecutivo e l'Assessore competente per
conoscere e la volontà e i tempi per predisporre una legge-quadro
regionale al fine di riordinare tutto il settore dell'artigianato,
poichè da parecchi anni (25 o 27, mi pare) non è stata più
modificata l'attuale legge.
Noi, a suo tempo, avevamo presentato quella proposta di legge -
io ero uno dei firmatari - approvata poi all'unanimità dal
Consiglio regionale nel 1981, ma non vistata dalla Commissione di
Coordinamento (per motivi conflittuali Regione-Stato). Abbiamo
fatto numerose riunioni, anche con un costituzionalista per
sbloccare questa situazione, ma a tutt'oggi non se n'è saputo più
niente di questa legge. Tra l'altro, oggi come oggi, sono
penalizzate le imprese regionali che operano in valle, poichè con
la nuova legge nazionale, le altre Regioni hanno dei benefici del
tipo fiscale e di carattere commerciale migliori rispetto a quelli
dell'attuale nostra legge. Anche nei vari articoli che riguardano
la costituzione e composizione delle varie Commissioni, ormai è
inevitabile, dobbiamo darci uno strumento moderno che rispetti la
necessità di quello che è il nuovo artigianato regionale.
Con questa interpellanza ho voluto sollecitare la questione e
sapere dallo Assessore come stanno le cose, poichè so che sono
stati fatti incontri con le organizzazioni sindacali di categoria.
Vorrei sapere anche se ha intenzione di predisporre una nuova legge
tenendo presente, in linea generale, quella nazionale, con alcuni
accorgimenti, oppure se dobbiamo tenerci ancora quella vecchia,
ormai decaduta, per cui da 15 anni a questa parte non ci sono stati
più rinnovi nè di Commissioni nè di altro. La Commissione
istituzionale, che ha il compito di tenere l'albo regionale, ha
delle funzioni che oggi come oggi i vari componenti non sono più in
grado di assicurare, quindi anche questo è un ulteriore
penalizzazione nei confronti delle ditte.
Si dà atto che alle ore 10,54 assume la Presidenza il
vice-Presidente Franco DE GRANDIS.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Voglio assicurare il Consigliere Berti
che è intenzione della Giunta regionale arrivare nel più breve
tempo possibile all'approvazione, da parte di questo Consiglio, di
una nuova legge regionale sull'artigianato.
In effetti la legge dello Stato approvata ribadisce le
competenze regionali in materia. Il Consigliere Berti ha ricordato
come in questo Consiglio avesse già legiferato in materia, ma che
il provvedimento non aveva ottenuto il visto da parte della
Commissione di Coordinamento; ora abbiamo un punto di riferimento
preciso che è la legge approvata dal Parlamento. Abbiamo già tenuto
una prima riunione con le categorie, nella prossima settimana e
nelle successive avremo una serie serrata di incontri con le
categorie, in modo che gli stessi interessati forniscano
all'Amministrazione regionale il quadro delle loro esigenze, da
trasferire nella nuova legge regionale.
Se il senso dell'interpellanza era quello di conoscere
l'intendimento del Governo regionale, posso affermare che
l'intendimento è questo: la presentazione in questo Consiglio, al
più presto, di una legge per l'artigianato in Valle d'Aosta.
PRESIDENTE
: Ha chiesto di parlare il Consigliere Berti,
per la replica, ne ha facoltà.
BERTI (Art. e Comm. Vald
.): Per ringraziare l'Assessore
della risposta soddisfacente che ho avuto. Vedo che ha già
programmato per il futuro eventuali altre riunioni per dedurne,
agli effetti locali, delle modifiche possibili, pur non uscendo
dalla direttiva imposta dalla legge-quadro nazionale per non avere
di nuovo la sorpresa che la legge venga rinviata dalla Commissione
di Coordinamento.
Nell'occasione volevo anche ricordare il problema societario e,
se possibile trattarlo in tempi brevi, magari anzichè in una legge
regionale, con un provvedimento... ecco, va bene, quella era una
materia molto importante che poneva come termine di scadenza il 30
settembre.
Mi auguro quanto prima di veder pervenire questo disegno di
legge per poi dibatterlo con le varie forze politiche. Anche il
Partito Comunista ha presentato, precedentemente all'emanazione
della legge nazionale, una proposta di legge; possiamo quindi fare
un confronto per arrivare ad un disegno di legge più adattabile
alla nostra realtà.
PRESIDENTE
: Al punto 18 è iscritta l'interpellanza
presentata dai Consiglieri Millet e Bajocco "Iniziative relative al
piano integrativo delle ferrovie dello Stato". La Presidenza chiede
agli interpellanti se sono disponibili a discutere l'argomento
insieme all'oggetto n. 53, trattandosi di argomento analogo, nella
mozione del Consigliere viberti.
I proponenti sono d'accordo; si passa alla trattazione
dell'oggetto n. 19.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK