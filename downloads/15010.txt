Consiglio Regionale della Valle d'Aosta - Oggetto del Consiglio n. 1493 del 25 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 1493 del 25 luglio 1995 - Resoconto
SEDUTA ANTIMERIDIANA DEL 26 LUGLIO 1995
OGGETTO N. 1493/X Aggiornamento del canone demaniale ai sensi
dell'articolo 18 della legge 5 gennaio 1994 n. 36 dovuto dal comune
di Valsavarenche per la subconcessione in via precaria di
derivazione d'acqua dal torrente Levionaz, in comune di
Valsavarenche, per produzione di energia elettrica concessa con
deliberazione di Consiglio
n. 1359/VIII in data 23 maggio 1985.
Deliberazione Il Consiglio
Richiamata la propria deliberazione n. 1359/VIII in data 23
maggio 1985, con la quale si approvava la subconcessione, in via
precaria, al comune di Valsavarenche, giusta la domanda presentata
in data 25 febbraio 1983, di derivare dal torrente Levionaz, a
quota 1730 m.s.m., moduli medi 0,60 (litri al minuto secondo
sessanta) di acqua per produrre, sul salto di metri 185 la potenza
nominale media di Kw. 108,80, da utilizzare per produzione di
energia elettrica da destinare al riscaldamento degli Uffici
Comunali e delle Scuole, nonché per alimentare l'impianto di
risalita a fune detto "Sciovia Payel" ed altri servizi
comunali.
Premesso che con deliberazione di Giunta n. 7265 in data 4
agosto 1989 sono state temporaneamente sospese le istruttorie sulle
domande di subconcessione di derivazione d'acqua, in attesa della
predisposizione del Piano regionale dello sfruttamento delle acque,
e che, a tale data, il comune di Valsavarenche non aveva ancora
sottoscritto il disciplinare di subconcesssione, pertanto è stata
sospesa l'istruttoria anche sulla domanda 25 febbraio 1983, in
ottemperanza a quanto prescritto nella deliberazione sopra
menzionata.
Precisato che, successivamente, la Giunta regionale, con
provvedimento n. 5947 in data 21 giugno 1991, ha deliberato, a
parziale modifica della precedente deliberazione n. 7265 in data 4
agosto 1989, di impegnare gli uffici regionali competenti a
procedere all'istruttoria delle pratiche per il rilascio o rinnovo
di subconcessioni di derivazioni d'acqua ad uso idroelettrico con
potenza nominale media annua inferiore a 220 KW., nonché delle
piccole derivazioni ad uso diverso dall'idroelettrico, presentate
all'Ufficio Concessioni Acque dell'Assessorato dei LL.PP. entro la
data del 1° giugno 1991, e che, di conseguenza, anche l'istanza 25
febbraio 1983 del comune di Valsavarenche è rientrata tra quelle
liberalizzate con la succitata deliberazione.
Rilevato che in data 2 luglio 1992 il comune di Valsavarenche ha
presentato domanda di variante all'istanza 25 febbraio 1983 e che
sulla medesima non è stata esperita l'istruttoria, in ottemperanza
a quanto stabilito dalla deliberazione di Giunta n. 5947 del 21
giugno 1991 sopra menzionata, in quanto presentata in data
posteriore al 1 giugno 1991.
Tenuto presente che, con nota in data 15 aprile 1993, il comune
di Valsavarenche ha comunicato di voler rinunciare all'istanza di
variante in data 02 luglio 1992 ed ha chiesto di proseguire
nell'istruttoria sulla domanda iniziale del 25 febbraio 1983.
Visto che, nel frattempo, il canone annuo per derivazioni ad uso
idroelettrico che le ditte subconcessionarie devono corrispondere
all'Amministrazione regionale, di anno in anno, anticipatamente, è
variato, passando da lire 10.496 a lire 15.744 per Kw., in
applicazione dell'articolo 32 della Legge 25 agosto 1991 n. 282,
con decorrenza dal 1° gennaio 1990, e successivamente a lire 20.467
per Kw., in applicazione dell'articolo 18 della Legge n. 36 del 5
gennaio 1994.
Rilevato, quindi, che si devono adeguare gli articoli 11 e 12
del disciplinare di subconcessione del Comune di Valsavarenche
inerenti rispettivamente al Canone e ai Pagamenti e Depositi, alle
disposizioni della sopra menzionata legge n. 36 del 5 gennaio
1994;
Vista la legge 5 gennaio 1994 n. 36;
Visto il parere favorevole rilasciato dall'ingegnere
vicedirigente reggente del posto di ingegnere capo dirigente del
servizio Assetto e Tutela del Territorio dell'Assessorato dei
LL.PP., ai sensi del combinato disposto dell'articolo 72 della
legge 3/1956 e successive modificazioni e dell'articolo 21 della
legge regionale 18/1990 e successive modificazioni, in ordine alla
legittimità della presente proposta di deliberazione.
Visto il parere delle Commissioni consiliari permanenti III e
IV;
Delibera
1) di modificare l'articolo 11 del disciplinare di
subconcessione allegato alla deliberazione di Consiglio n.
1359/VIII in data 23 maggio 1985, specificando che il canone annuo
sarà di lire 2.226.810
(duemilioniduecentoventiseimilaottocentodieci) in ragione di lire
20.467 per Kw. (20.467 x 108,80 = lire 2.226.810), in applicazione
dell'articolo 18 della legge 05 gennaio 1994 n. 36;
2) di modificare il punto a) dell'articolo 12 del medesimo
disciplinare di subconcessione, specificando che la mezza annualità
del canone di cui all'articolo 11 sarà, di conseguenza di lire
1.113.405 (unmilione-centotredicimilaquattrocentocinque);
3) di approvare l'allegato aggiornato disciplinare di
subconcessione;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Disciplinare di subconcessione
(...Omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti: 30
Votanti e favorevoli: 28
Astenuti: 2 (Chiarello e Linty)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK