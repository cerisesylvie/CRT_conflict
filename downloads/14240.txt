Consiglio Regionale della Valle d'Aosta - Oggetto del Consiglio n. 763 del 22 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula
Oggetto del Consiglio n. 763 del 22 giugno 1994 - Resoconto
OGGETTO N. 763/X - Disegno di legge: "Integrazione alla legge
regionale 14 giugno 1989, n. 30 (Interventi della Regione per
l'attuazione del diritto allo studio nell'ambito universitario) e
alla legge regionale 20 agosto 1993, n. 68 (Interventi regionali in
materia di diritto allo studio).
Articolo 1 - 1. Dopo l'articolo 10 della legge regionale 14
giugno 1989, n. 30 (Interventi della Regione per l'attuazione del
diritto allo studio nell'ambito universitario) sono inseriti i
seguenti:
"Articolo 10 bis
1. A studenti che, per l'elaborazione di tesi di diploma, di
laurea, di specializzazione e di dottorato, devono sostenere spese
straordinarie conseguenti a soggiorni fuori sede, di durata non
superiore a tre mesi, per il reperimento di dati in centri
specializzati, la Giunta regionale può concedere un sussidio,
erogabile anche ratealmente.
2. Per il conferimento di tale sussidio, lo studente deve
presentare all'Assessorato della pubblica istruzione apposita
domanda con descrizione del lavoro da compiere e preventivo di
spesa.
3. L'entità del sussidio non può superare il settanta per cento
della spesa sostenuta e documentata.
4. I requisiti di reddito e di merito per l'ammissione al
sussidio, per la fruizione dello stesso e la documentazione da
allegare alla domanda sono stabiliti con deliberazione della Giunta
regionale.
Articolo 10 ter
1. I titolari di diploma universitario o laureati, residenti
nella regione, che hanno presentato una tesi o un lavoro di ricerca
ad essa assimilabile sulla Valle d'Aosta ovvero su un argomento di
interesse regionale possono ottenere un contributo a titolo di
premio e aiuto nelle spese per la redazione della stessa.
2. Il contributo è concesso una sola volta nel corso di tutta la
carriera universitaria del candidato ed è cumulabile con la
provvidenza di cui all'articolo 10 bis.
3. Con deliberazione della Giunta regionale vengono stabiliti
l'ammontare del contributo, i requisiti di merito per l'ammissione
al contributo e la documentazione da allegare alla domanda.
4. La concessione del contributo è disposta dalla Giunta
regionale ed è subordinata al deposito, in via definitiva, di una
copia della tesi."
Articolo 2 - 1. L'articolo 12 della legge regionale 30/1989 è
sostituito dal seguente:
"Articolo 12
1. La Regione favorisce l'associazionismo universitario rivolto
all'organizzazione ed allo sviluppo in Valle d'Aosta di cicli di
lezioni, seminari di studio e conferenze destinati a studenti
universitari valdostani.
2. La Giunta regionale può concedere contributi fino al settanta
per cento della spesa sostenuta per le iniziative e le attività di
cui al comma 1.
3. Al fine di accedere ai contributi, le associazioni
studentesche devono presentare ai servizi scolastici
dell'Assessorato della pubblica istruzione domanda corredata
di:
a) dettagliata relazione illustrante l'articolazione, le
caratteristiche organizzative ed i contenuti scientifici
dell'iniziativa;
b) dettagliata previsione delle spese e delle entrate.
4. Il contributo è corrisposto al termine delle attività previa
presentazione dei rendiconti documentati."
Articolo 3 - 1. L'articolo 13 della legge regionale 30/1989 è
sostituito dal seguente:
"Articolo 13
1. A studenti universitari che si siano distinti particolarmente
negli studi possono essere attribuite, per concorso, borse al
merito scolastico istituite alla memoria di personalità valdostane,
nei limiti degli stanziamenti annuali di bilancio.
2. Possono accedere al beneficio gli studenti valdostani
iscritti presso università italiane o estere o istituti di
istruzione superiore di grado universitario che rilasciano titoli
aventi valore legale nonché agli studenti iscritti ai corsi di
filosofia e teologia presso il Seminario di Aosta o altro istituto
similare e che non fruiscano di provvidenze analoghe.
3. Al fine di determinare la graduatoria dei beneficiari in base
al requisito di merito posseduto si tiene conto del voto del
diploma di maturità che non può essere inferiore a 44/60. A parità
di merito, la posizione in graduatoria è determinata con
riferimento alle condizioni economiche degli aspiranti individuate
sulla base della natura e dell'ammontare del reddito, della
situazione patrimoniale e dell'ampiezza del nucleo familiare.
4. Per la conferma della provvidenza negli anni successivi al
primo, i beneficiari devono avere superato non oltre il 28 febbraio
di ogni anno tutti gli esami degli anni precedenti a quello di
iscrizione previsti dal piano di studi del rispettivo corso di
studi.
5. Nei bandi di concorso, emanati con decreto dell'Assessore
alla pubblica istruzione, sono stabiliti:
a) l'ammontare delle borse;
b) termini per la presentazione delle domande;
c) la documentazione da allegare alla domanda;
d) le modalità di liquidazione;
e) le ulteriori modalità procedurali."
Articolo 4 - 1. Dopo l'articolo 7 della legge regionale 20
agosto 1993, n. 68 (Interventi regionali in materia di diritto allo
studio), è inserito il seguente:
"Articolo 7 bis
(Borse di studio intitolate alla memoria di personalità
valdostane per studenti delle scuole secondarie)
1. Le borse di studio al merito scolastico, intitolate alla
memoria di personalità valdostane, possono essere assegnate, anche
in deroga al requisito di reddito di cui all'articolo 3, a favore
di studenti:
a) residenti in Valle d'Aosta da almeno un anno;
b) iscritti e frequentanti regolarmente una scuola secondaria di
secondo grado della Regione;
c) che non siano beneficiari di analoghi contributi erogati
dall'Amministrazione regionale o da altri enti.
2. Per le ulteriori modalità procedurali ai fini
dell'attribuzione delle borse al merito valgono i criteri indicati
all'articolo 4."
Articolo 5 - 1. Dopo l'articolo 14 della legge regionale 68/1993
è inserito il seguente:
"Articolo 14 bis
(Finanziamenti a enti locali o ad altre istituzioni educative
per la realizzazione di interventi a supporto della normale
attività didattica)
1. Compatibilmente con le disponibilità del bilancio della
Regione, possono essere disposti, su specifica richiesta,
trasferimenti ad enti locali e ad istituzioni aventi finalità
educative per la copertura, anche totale, degli oneri sostenuti per
l'organizzazione di iniziative di assistenza agli alunni in
attività parascolastiche o di doposcuola, rientranti in un progetto
educativo di integrazione della normale attività didattica.
2. Al trasferimento dei fondi per gli interventi di cui al comma
1 si provvede con deliberazione della Giunta regionale, su
presentazione di fatture ovvero di documentato rendiconto delle
spese sostenute.
Articolo 6 - 1. Dopo il comma 2 dell'articolo 16 della legge
regionale 68/1993 è aggiunto il seguente:
"2 bis. Possono altresì essere assegnati, secondo le modalità
indicate al comma 2, ulteriori fondi per l'attuazione da parte
delle istituzioni scolastiche di progetti educativo-didattici a
carattere linguistico.
Tali fondi sono destinati:
a) a copertura totale delle spese derivanti dal supporto di
esperti e dall'acquisto di materiale didattico e di facile
consumo;
b) a copertura parziale qualora la quota di fondi disponibili
non risultasse sufficiente a sovvenzionare il totale delle spese;
in tal caso l'ammontare della provvidenza è stabilito
proporzionalmente al numero di richieste pervenute al fine di
assicurare il finanziamento di almeno una iniziativa per
scuola."
Articolo 7 - 1. Dopo l'articolo 16 della legge regionale 68/1993
sono inseriti i seguenti:
"Articolo 16 bis
(Finanziamenti per attività ed iniziative parascolastiche ed
interscolastiche promosse dalle scuole della Regione)
1. Possono essere concessi finanziamenti integrativi alle scuole
di ogni ordine e grado della Regione per l'effettuazione di
soggiorni di studio all'estero, di scambi scolastici, di attività a
carattere sportivo-ricreativo e di altre iniziative analoghe.
2. I modi e i tempi di presentazione delle domande per l'accesso
alle provvidenze sono stabiliti con circolari annuali
dell'Assessore regionale alla pubblica istruzione.
3. L'entità dei finanziamenti, il cui ammontare è compreso tra
il trentacinque per cento ed il settanta per cento della spesa
globale effettivamente sostenuta, è determinata in base ai seguenti
criteri:
a) numero di richieste presentate, con priorità per le
iniziative da svolgersi in paesi francofoni;
b) tra più attività programmate da una stessa scuola, è
accordata la priorità a quella iniziativa che riveste carattere
sussidiario e complementare di sperimentazioni in atto;
c) in caso di insufficienza di fondi disponibili, è accordata la
precedenza alle iniziative proposte da scuole che in passato non
hanno fruito o hanno fruito in misura minore di finanziamenti
integrativi per le stesse attività.
4. Al trasferimento dei fondi per l'attuazione delle iniziative
di cui al comma 1 si provvede con deliberazione della Giunta
regionale, sentita la competente sezione del Consiglio scolastico
regionale, in due rate: un acconto, in misura non superiore al
settanta per cento della sovvenzione, all'atto dell'ammissione a
finanziamento, il saldo a spese avvenute, su presentazione di
rendiconti.
Articolo 16 ter
(Finanziamenti alle scuole della Regione per viaggi di
istruzione di valenza naturalistica ed ambientale)
1. Nei limiti degli appositi stanziamenti annuali di bilancio
possono essere assegnati fondi alle istituzioni scolastiche della
Regione per la realizzazione di viaggi di istruzione di valenza
naturalistica ed ambientale.
2. Le indicazioni sugli obiettivi e lo svolgimento dei viaggi di
cui al comma 1, nonché le modalità e i tempi di presentazione delle
domande per l'accesso alle provvidenze sono stabilite con circolare
annuale dell'Assessore regionale alla pubblica istruzione, d'intesa
con l'Assessore regionale all'ambiente, territorio e trasporti.
3. L'entità dei finanziamenti è compresa tra il trentacinque per
cento e il settanta per cento delle spese globali effettivamente
sostenute.
4. L'ammissione a concessione delle provvidenze e l'entità delle
stesse sono proposte dal Servizio tutela dell'ambiente, che cura
l'istruttoria delle domande, alla competente sezione del Consiglio
scolastico regionale e sono determinate in base ai seguenti
criteri:
a) numero di richieste presentate;
b) pertinenza con le indicazioni di cui al comma 2;
c) entità del fondo disponibile.
5. Al trasferimento dei fondi di cui al comma 1 si provvede con
deliberazione della Giunta regionale, sentita la competente sezione
del Consiglio scolastico regionale, in due rate: un acconto in
misura non superiore al settanta per cento della sovvenzione
all'atto dell'ammissione a contributo, il saldo a spese avvenute,
su presentazione di rendiconti."
Articolo 8 - 1. Dopo il comma 5 dell'articolo 18 della legge
regionale 68/1993 è aggiunto il seguente:
"5 bis. Possono essere disposte, secondo le modalità indicate al
comma 4 e nei limiti del fondo disponibile, ulteriori assegnazioni
di finanziamenti integrativi alle scuole di ogni ordine e grado
della Regione per l'acquisizione di particolari sussidi didattici
non inventariabili al fine di attuare, nell'ambito di progetti ad
estensione regionale, esperienze metodologiche ad integrazione
della normale attività didattica."
Articolo 9 - 1. Dopo il comma 3 dell'articolo 2 della legge
regionale 6 settembre 1991, n. 62 (Disciplina della gratuità dei
trasporti, delle tariffe preferenziali e agevolate e dei servizi
integrativi di trasporto - Integrazioni e modifiche delle leggi
regionali 15 luglio 1982, n. 32, 23 giugno 1983, n. 64 e 16 giugno
1988, n. 49), è aggiunto il seguente:
"3bis. La possibilità di istituzione di servizi di noleggio con
conducente è estesa anche alle esigenze di trasporto di studenti
frequentanti scuole secondarie di secondo grado di tipo non
esistente in Valle d'Aosta".
Articolo 10 - 1. Per i concorsi e gli interventi di cui alla
legge regionale 30/1989 banditi o avviati alla data di entrata in
vigore della presente legge si applicano le disposizioni
anteriormente vigenti.
2. Le domande relative alla concessione di premi per tesi di
laurea di cui alla legge regionale 30/1989 presentate anteriormente
alla data di entrata in vigore della presente legge sono istruite
ai sensi della disciplina fissata nella deliberazione del Consiglio
regionale n. 1444/IX in data 1° ottobre 1990."
Articolo 11 - 1. L'onere derivante dall'applicazione della
presente legge grava sugli stanziamenti già iscritti ai seguenti
capitoli del bilancio di previsione della Regione per l'anno 1994 e
del bilancio pluriennale 1994/1996:
a) applicazione articolo 1 e 2 cap. 55560;
b) applicazione articolo 3 cap. 55580;
c) applicazione articolo 5 cap. 55540;
d) applicazione articolo 6 cap. 56660;
e) applicazione articolo 7 cap. 55250;
f) applicazione articolo 8 (16 bis) cap. 55120;
g) applicazione articolo 8 (16 ter) cap. 67390;
h) applicazione articolo 9 cap. 55140.
Articolo 12 - 1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président -
La parole au Conseiller Perrin Joseph
César.
Perrin G.C. (UV) -
L'application de la loi n° 59 du 6
septembre 1991
(Norme in materia di procedimento
amministrativo, di diritto di accesso ai documenti amministrativi e
di autocertificazione) oblige la Région à réglementer par loi une
série de contributions dans différents secteurs qui, jusqu'ici,
étaient attribuées par de simples actes administratifs du
Gouvernement valdôtain ou du Conseil régional.
Le projet de loi qui nous est soumis veut discipliner toutes les
interventions prévues par la loi régionale n° 30/89 et la loi
régionale n° 68/93, portant intervention en matière de droit à
l'étude.
L'article 1er prévoit l'élargissement des subsides et des primes
pour l'élaboration des thèses dans les quatre titres universitaires
(diplôme, licence, spécialisation et doctorat) qui aient un intérêt
scientifique régional. L'intervention permet de couvrir jusqu'à 70
pour cent des dépenses documentées. Une prime est aussi décernée
pour la rédaction des thèses ou des travaux de recherche.
L'article 2 permet de donner des contributions aux associations
des étudiants universitaires pour l'organisation de cycles de
leçons en Vallée d'Aoste.
Les articles 3 et 4 disciplinent les bourses d'études instituées
à la mémoire de personnalités valdôtaines dont l'attribution sera
faite selon un classement de mérite et d'après les conditions
économiques de l'étudiant.
Les articles 5 et 6 permettent d'attribuer des financements aux
collectivités locales ou aux institutions éducatives qui organisent
des actions de support à l'activité éducative, tandis que l'article
7 concerne les financements pour les activités parascolaires et
interscolaires promues par les écoles de la Région ou pour des
voyages d'instruction dans le domaine de la nature et de
l'environnement.
Une norme transitoire concerne les concours pour l'attribution
des bourses d'étude déjà lancées et les demandes des primes pour
les thèses déjà présentées, pour les thèses qui suivront les
dispositions en vigueur jusqu'ici.
A la requête de l'Assesseur Riccarand on a inséré aussi une
modification à la loi régionale du 6 septembre 1991, n° 62 qui
permet d'intervenir aussi pour les étudiants qui fréquentent
ailleurs les écoles secondaires de deuxième degré qui n'existent
pas en Vallée d'Aoste.
On votera sur le nouveau texte prédisposé par la Vème Commission
permanente du Conseil qui a introduit des amendements présentés
soit par l'Assesseur à l'instruction publique soit par l'Assesseur
Riccarand.
Si dà atto che, dalle ore 19,21, presiede il Vicepresidente
Aloisi.
Presidente -
É aperta la discussione generale. La
parola al Consigliere Tibaldi.
Tibaldi (LN) -
La legge come finalità è senz'altro
da condividere e da votare. L'unica osservazione che riteniamo
opportuno fare - e per tale ragione abbiamo presentato un
emendamento - riguarda i criteri secondo i quali vengono erogati i
finanziamenti a favore dei richiedenti. A prescindere dal fatto che
già anch'io, in Commissione, quando ho partecipato all'incontro con
l'Assessore, avevo sollevato una perplessità sulla possibile
incompatibilità tra la lettera a) e la lettera c) del comma 3
dell'articolo 7 che va ad introdurre l'articolo 16 bis alla legge
n. 68 del 1993. In che senso incompatibilità? Nel senso che,
dinanzi ad un numero di richieste presentate nel caso in cui ci sia
insufficienza di fondi e ci siano diverse richieste, di fronte ad
una scuola che ha presentato tante iniziative di cui una od alcune
in Paesi francofoni ed un'altra scuola- che fa un'iniziativa di
questo tipo ma non è indirizzata verso un Paese di area francofona
- bisognerebbe capire bene a quale di queste due scuole viene data
priorità, perché potrebbe crearsi una sorta di conflittualità di
questo tipo per l'applicazione di criteri che potrebbero essere
anche interpretati in un senso sbagliato.
Anche per questa ragione è stato proposto questo emendamento che
sostanzialmente toglie la seconda parte della lettera a) del comma
3 relativa alla priorità delle iniziative da svolgersi in Paesi
francofoni.
Questa è la prima ragione, che è molto tecnica; ma c'è poi anche
una ragione che è molto più importante e profonda, ed è quella che
la priorità non deve essere esclusivamente rivolta verso i Paesi
francofoni, ma anche verso i Paesi anglofoni, germanofoni e così
via, cioè la dimensione culturale che deve essere tenuta in
considerazione non deve essere solamente quella dell'area
francofona, ma dev'essere estesa anche ad altre aree culturali che
sono degne di interesse.
So benissimo che la nostra autonomia, la nostra particolarità
linguistica, ha strette connessioni con la francofonia;
assolutamente non voglio negare questo fondamentale principio, ma
mi sembra che l'apertura all'Europa e al mondo debba tenere in
considerazione anche altre aree culturali che possono essere
portatrici di iniziative, di messaggi e di apporti,che sono molto
positivi anche per i nostri scambi culturali.
Presidente -
Dichiaro chiusa la discussione
generale e do la parola all'Assessore dell'istruzione pubblica,
Louvin.
Louvin (UV) -
J'interviens uniquement au sujet de cet
amendement qui vient d'être proposé et qui fait suite à une
discussion que nous avons eue en Commission au sujet des critères
de priorité dans les financements en question.
Il s'agit de financements qui concernent les séjours d'études à
l'étranger, les échanges scolaires, les activités à caractère
sportif et récréatif ainsi que d'autres initiatives.
Or, si nous avons estimé utile d'introduire, par subsidiarité,
ce critère de priorité, dans la mesure où il intervient là où
d'autres critères et notamment celui du nombre des requêtes n'est
pas applicable au préalable, c'est pour donner au fond une ligne
d'adresse de caractère général. L'orientation de notre système
scolaire va dans le sens d'essayer de rétablir la parité culturelle
et linguistique entre deux domaines qui sont également présents
dans notre réalité et aussi dans le sens de renforcer certaines
liaisons qui existent déjà. Je tiens à rappeler qu'actuellement
presque toutes les écoles moyennes de la région ont des jumelages,
des initiatives de liaisons avec des écoles frontalières dans les
régions francophones et que cela est en train de s'étendre à un bon
nombre d'établissements supérieurs.
Il nous paraît utile, non pas
ad excludendum
par rapport
à d'autres initiatives mais en tant que ligne d'adresse générale,
de privilégier ces liaisons et ces relations. Cela nous paraît
utile dans la mesure où nous estimons que l'intérêt que nous
pouvons susciter à l'intérieur des établissements scolaires pour ce
genre d'échanges peut être un instrument important de soutien, de
support à l'action didactique que l'on mène en faveur du français
dans nos écoles.
Nous croyons que cela ne jouera pas d'une façon pénalisante,
d'ailleurs la possibilité que nous avons de jouer à l'intérieur des
limites au maximum et au minimum de financement, du 35 au 70 pour
cent, nous permet largement d'effectuer cette oeuvre de rééquilibre
de façon qu'il y ait un large accès à ces financements et qu'il n'y
ait pas d'exclusions mais nous estimons utile que l'on garde à
l'intérieur de cette loi et à la faveur du Gouvernement régional
qui devra s'y adapter une ligne de conduite générale. Cela me
paraît cohérent également avec les adresses que nous avons en
matière d'éducation et d'affirmation d'un système d'éducation
bilingue notamment. C'est la raison pour laquelle j'estime que
l'amendement qui est proposé, et dont je comprends les raisons, ne
pourra pas être accepté.
Presidente -
Passiamo all'esame dell'articolato
del progetto di legge secondo il nuovo testo approvato dalla V
Commissione. Articolo 1. I consiglieri possono votare.
Presenti, votanti e favorevoli: 26
Presidente -
Passiamo alla votazione dell'articolo
2.
Presenti, votanti e favorevoli: 26
Presidente -
Passiamo alla votazione dell'articolo
3.
Presenti, votanti e favorevoli: 26
Presidente -
Passiamo alla votazione dell'articolo
4.
Presenti, votanti e favorevoli: 26
Presidente -
Passiamo alla votazione dell'articolo
5.
Presenti, votanti e favorevoli: 26
Presidente -
Passiamo alla votazione dell'articolo
6.
Presenti, votanti e favorevoli: 26
Presidente -
Passiamo alla votazione dell'articolo
7.
Per questo articolo è stato presentato un emendamento da parte
del gruppo della Lega Nord di cui do lettura:
Emendamento - La lettera a) del comma 3 dell'articolo 16 bis è
sostituita dalla seguente: "a) numero di richieste presentate".
Presenti: 27
Votanti: 27
Favorevoli: 5
Astenuti: 22 (Agnesod, Bionaz, Borre, Chenuil, Dujany, Ferraris,
Florio, Lavoyer, Louvin, Mafrica, Parisi, Perrin C., Perrin G.C.,
Perron, Piccolo, Riccarand, Rini, Squarzino, Aloisi, Vallet,
Vicquéry e Viérin D.)
Presidente -
L'emendamento non è stato accettato.
Passiamo ora alla votazione dell'articolo 7.
Presenti: 27
Votanti: 27
Favorevoli: 24
Astenuti: 3 (Linty, Marguerettaz e Tibaldi)
Presidente -
Passiamo alla votazione dell'articolo
8.
Presenti, votanti e favorevoli: 27
Presidente -
Passiamo alla votazione dell'articolo
9.
Presenti, votanti e favorevoli: 27
Presidente -
Passiamo alla votazione dell'articolo
10.
Presenti, votanti e favorevoli: 27
Presidente -
Passiamo alla votazione dell'articolo
11.
Presenti, votanti e favorevoli: 27
Presidente -
Passiamo alla votazione dell'articolo
12.
Presenti, votanti e favorevoli: 27
Presidente -
Se non ci sono dichiarazioni di voto
passiamo alla votazione del disegno di legge nel suo complesso.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK