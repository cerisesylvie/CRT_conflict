Consiglio Regionale della Valle d'Aosta - Oggetto del Consiglio n. 747 del 16 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
COOPERAZIONE
Precedente
Successivo
Resoconto integrale del dibattito dell'aula
Oggetto del Consiglio n. 747 del 16 luglio 1999 - Resoconto
SÉANCE DU 16 JUILLET 1999 (APRÈS-MIDI)
OGGETTO N. 747/XI Affidamento a cooperative agricole della
gestione di ulteriori due strutture collettive di cui agli articoli
17 e 20 della legge regionale 6 luglio 1984, n. 30 e successive
modificazioni, ad integrazione della precedente deliberazione
consiliare n. 616/XI del 12 maggio 1999.
Deliberazione Il Consiglio
Richiamata la propria precedente deliberazione n. 616/XI del 12
maggio 1999 concernente l'approvazione della convenzione - tipo da
stipularsi tra la Regione Autonoma Valle d'Aosta e n. 19
cooperative o associazioni agricole alle quali è affidata la
gestione delle strutture collettive di cui agli articoli 17 e 20
della legge regionale 6 luglio 1984, n. 30 e successive
modificazioni;
Considerato che il Servizio produzioni agricole dell'Assessorato
agricoltura e risorse naturali ha rilevato che vi sono due
ulteriori strutture di proprietà regionale da affidare in gestione
con regolare convenzione:
- uno stabile sito in comune di Châtillon, affidato finora con
un contratto di locazione alla cooperativa Carni di Châtillon;
- uno stabile adibito a caseificio sito in comune di Morgex,
utilizzato dalla cooperativa Valdigne.
Considerato che occorre normalizzare la posizione di tali
gestioni sottoscrivendo con le cooperative interessate la
convenzione - tipo già approvata con la precedente deliberazione
consiliare soprarichiamata, al fine di uniformare la gestione di
tutte le strutture regionali del settore agricolo;
Considerato che il Servizio produzioni agricole ha verificato
che le cooperative interessate alla gestione delle strutture in
parola presentano i requisiti richiesti, offrendo garanzie di
funzionalità e di capacità tecnico - amministrativa;
Richiamato il comma 2 dell'articolo 20 della legge regionale 6
luglio 1984 n. 30 e successive modificazioni che affida alla
competenza del Consiglio regionale l'approvazione delle convenzioni
in parola;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Visto l'articolo 8 del decreto legislativo 22 aprile 1994, n.
320 come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato, in vacanza del posto di
Capo del servizio delle produzioni agricole, dal Direttore della
promozione e sviluppo agricolo dell'Assessorato agricoltura e
risorse naturali, ai sensi del combinato disposto degli articoli
13, comma 1, lettera e) e 59, comma 2 della legge regionale 23
ottobre 1995, n. 45, sulla legittimità della presente
deliberazione;
Visto il parere della III Commissione consiliare permanente;
Delibera
1) di affidare, ad integrazione della precedente deliberazione
consiliare n. 616/XI del 12 maggio 1999, la gestione delle
strutture regionali sottoindicate alle cooperative agricole a loro
fianco indicate, stipulando con le stesse la convenzione - tipo ivi
approvata:
- uno stabile sito in comune di Châtillon - cooperativa Carni di
Châtillon;
- uno stabile adibito a caseificio sito in comune di Morgex -
cooperativa Valdigne;
2) di dare atto che alla sottoscrizione delle convenzioni
provvederà il Direttore della direzione promozione sviluppo
agricolo dell'Assessorato agricoltura e risorse naturali - ai sensi
dell'atto di delega del Presidente della Giunta regionale prot. n.
2613/5/sgt del 3 agosto 1998.
Presidente È aperta la discussione generale. Se nessuno chiede
la parola, dichiaro chiusa la discussione generale. Pongo in
votazione l'atto:
Consiglieri presenti: 31
Votanti e favorevoli: 29
Astenuti: 2 (Frassy, Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK