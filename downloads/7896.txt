Consiglio Regionale della Valle d'Aosta - Oggetto del Consiglio n. 2316 del 23 ottobre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2316 del 23 ottobre 1986 - Resoconto
OGGETTO N. 2316/VIII - DISEGNO DI LEGGE CONCERNENTE:
"ULTERIORE FINANZIAMENTO PER LA REALIZZAZIONE DELL'IMPIANTO DI
COMPATTAZIONE E DELLA DISCARICA DI RIFIUTI SOLIDI URBANI NEL COMUNE
DI BRISSOGNE E PER LA CONCESSIONE DI CONTRIBUTI AI COMUNI DELLA
VALLE D'AOSTA AI FINI DI CUI ALL'ART. 24 DELLA LEGGE REGIONALE 16
AGOSTO 1982, N. 37".
PRESIDENTE:
Dopo la breve relazione fatta dall'Assessore
alla Sanità ed Assistenza Sociale Voyat, essendo nel frattempo
arrivato l'Assessore Fosson, apro la discussione sul disegno di
legge in oggetto.
Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.)
- Ringrazio l'Assessore Fosson
perchè avevamo chiesto come Commissione un elenco dei lavori
previsti per questo nuovo finanziamento di 2 miliardi 100
milioni.
La domanda che vorrei porre all'Assessore è semplice: nella
delibera del 31.12.1982, n. 7344, era stata appaltata, sotto forma
di un appalto concorso, la realizzazione dell'impianto di
compattazione e quello di discarica dei rifiuti. Nella delibera è
scritto di approvare il bando di appalto di concorso per lavori
della realizzazione 'chiavi in mano'. Invece dall'elenco dei lavori
risulta una serie di variazioni dei lavori con una revisione prezzi
di circa 520 milioni. Vorrei capire la differenza fra la delibera
che parla di un appalto concorso "chiavi in mano", quindi si
presume che il valore totale doveva essere questo, e questo nuovo
ulteriore finanziamento di 2 miliardi e 100 milioni. Capisco che ci
possano essere nuovi lavori, ma questo è nettamente in contrasto
con quanto è stato deliberato dal Consiglio regionale al momento
dell'approvazione di questa delibera.
Vorrei capire cosa significa quando si dà un appalto concorso
con chiavi in mano, e successivamente si porta un finanziamento di
2 miliardi e 100 che in questo caso andrà sotto forma di variante
di progettazione, perizia suppletiva, quando l'appalto concorso era
proprio per questo tipo di intervento 'chiavi in mano'. Vorrei
conoscere quali sono queste nuove difficoltà e perchè è stato usato
quel termine, mentre adesso quel termine viene a decadere
nonostante l'approvazione da parte del Consiglio regionale.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
Contrariamente a quanto ha fatto il
Consigliere Baldassarre, non ringrazio l'Assessore Fosson, prima di
tutto perchè visto che dobbiamo essere in Consiglio tutti assieme,
può esserci anche lui quando arrivano gli altri, ma non è questa
l'osservazione. Non lo ringrazio, perchè ci ha portato un disegno
di legge incomprensibile in Consiglio regionale, e, richiesto di
dare delle spiegazioni ha fatto avere una nota da cui ancora non si
hanno elementi sufficienti.
Quando ci si trova di fronte ad una materia come questa,
probabilmente era opportuno venire in Commissione e fare avere al
Consiglio delle informazioni adeguate. Non sono ancora riuscito a
capire, avendo in mano il testo di legge e alcune delibere, cosa è
avvenuto per l'impianto di compattazione di Brissogne.
Avevamo per questo impianto un finanziamento precedente che se
non vado errato era di 3,8 miliardi, questo è un elemento su cui
vorrei avere chiarimenti dall'Assessore, mentre la delibera di
aggiudicazione dell'appalto, che è la delibera n. 3521, parlava già
di una previsione di spesa superiore ai 5 miliardi.
C'è un nuovo finanziamento che non riusciamo a capire se si
aggiunge a 3,8 miliardi, oppure ai 5 miliardi e rotti previsti
dalla delibera. Quindi vorrei avere molto chiaro come sono andate
le questioni per ciò che riguarda i finanziamenti per questo
impianto di compattazione, affidato per essere costruito
completamente ed essere consegnato finito per una cifra che doveva
essere di 2,8 miliardi per i lavori, un miliardo e mezzo per
imprevisti e altre opere. Vorrei sapere, se abbiamo già speso un
miliardo e mezzo di imprevisti e adesso dobbiamo mettere altri due
miliardi e cento, se andiamo a raddoppiare la spesa oppure no.
Questa è la prima domanda.
La seconda domanda è cosa ci sta a fare il Consiglio regionale
se prima ancora che esso legiferi, la Giunta regionale su proposta
dell'Assessore Fosson delibera in data 22 agosto 1986 (delibera n.
6060) questi lavori che ci sono stati illustrati nella lettera
sintetica fattaci pervenire dopo le nostre richieste. Per quello
che ricordo, non credo che possa essere competenza della Giunta
deliberare prima che, con provvedimento sostanziale e legislativo,
il Consiglio regionale abbia deciso queste maggiori spese. Vorrei
avere delle spiegazioni molto chiare perchè la situazione mi sembra
confusa al di là di tutte le altre questioni, e il Consiglio ha il
diritto di essere informato.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Sarò brevissimo perchè la mia è una
richiesta di rinvio dell'oggetto n. 42 alla Commissione per
sottoporre da parte dell'Assessore, se è possibile, l'intera
materia alla competente Commissione consiliare; il disegno di legge
potremo poi metterlo in approvazione il prossimo Consiglio.
Formalizzo questa proposta di rinvio.
PRESIDENTE:
È stata presentata proposta di rinvio
dell'oggetto n. 42.
È previsto che intervengano due
Consiglieri, uno favorevole e uno contrario alla proposta.
Ha chiesto di parlare il Consigliere Baldassarre, ne ha
facoltà.
BALDASSARRE (P.S.D.I.) -
Per esprimere il mio voto
favorevole alla richiesta del Consigliere Torrione, ma non per
polemizzare, perchè effettivamente è incomprensibile tutto in
questo disegno di legge, per cui sarebbe opportuno riportarlo in
Commissione, per avere gli elementi necessari a capire meglio
questo nuovo provvedimento. Sarebbe bene chiarire anche il rilievo
che ha fatto il Consigliere Mafrica, che è determinante da un punto
di vista legale, perchè non si possono appaltare dei lavori quando
non c'è neanche la legge di finanziamento.
Sono favorevole a che il disegno di legge torni in Commissione,
dove potremo fare una discussione serena, tranquilla, senza
polemiche e quindi avere dei chiarimenti sufficienti. La nota non
ha chiarito niente, il funzionario che era stato incaricato in
Commissione di illustrarci questo finanziamento devo confessare che
si è trovato in enorme difficoltà e noi Commissari siamo stati
altrettanto gentili da non porre ulteriori domande, perchè non era
in grado di darci le risposte.
PRESIDENTE:
Ha chiesto di parlare contro a proposta di
rinvio l'Assessore ai Lavori Pubblici Fosson, ne ha facoltà.
FOSSON (D.C.) -
Senza entrare nel merito del rinvio: ho
fornito al Presidente della Commissione....
PRESIDENTE:
Scusi, Assessore Fosson ma qui siamo in
discussione per sapere se Lei è favorevole o contrario al rinvio.
La prego quindi di non entrare nel merito della questione.
FOSSON (D.C.) -
Volevo aggiungere alcuni elementi a
quanto mi avevano chiesto i Consiglieri che sono intervenuti.
Chiedo scusa fra l'altro di non essere intervenuto alla riunione
della Commissione, e non era intervenuto nemmeno l'Ingegnere Capo
dei Lavori Pubblici perchè non era stato convocato. Era convocato
per questo argomento un funzionario della sanità, se fossimo stati
convocati avremmo già chiarito in quella fase quello che intendo
chiarire adesso.
Riteniamo di poterlo discutere in questa fase, quindi non sono
favorevole al rinvio.
PRESIDENTE:
Pongo in votazione la richiesta di rinvio
avanzata dal Consigliere Torrione:
ESITO DELLA VOTAZIONE
Presenti: 30
Votanti: 30
Favorevoli: 12
Contrari: 18
Il Consiglio non approva
PRESIDENTE:
La proposta di rinvio è stata respinta,
pertanto si continua nella trattazione dell'oggetto iscritto al n.
42 dell'ordine del giorno.
Ha chiesto di parlare l'Assessore ai Lavori Pubblici Fosson, ne
ha facoltà.
FOSSON (D.C.) -
Vorrei chiarire che era stata approvata
una spesa globale di 5 miliardi e 300 milioni aggiudicando 3
miliardi e 200 milioni per i lavori al raggruppamento di imprese
che sono descritte nella deliberazione.
In fasi successive si è reso necessario, come è scritto nella
relazione, a causa di nuove normative tecniche che sono
intervenute, pubblicate sulla Gazzetta Ufficiale del settembre
1984, utilizzare un sistema di impermeabilizzazione così come
descritto nella relazione, un sistema di drenaggio e un impianto
superiore a quello previsto di captazione del biogas, poi una posa
in opera di idonea canalizzazione e la posa in opera di una idonea
recinzione.
Mi pare abbastanza chiaro dalla relazione che i 5 miliardi e 300
milioni consistevano in due miliardi e 605 milioni per lavori
principali, 679 milioni e rotti per aggiunte opzionali, 591 milioni
per applicazione d'IVA e un miliardo e mezzo per future
integrazioni a disposizione dell'Amministrazione per imprevisti,
ecc. Ora, una prima parte è stata finanziata, i due miliardi e i
due miliardi e cento milioni sono un successivo provvedimento di
finanziamento per arrivare al totale per completare tutte le
opere.
Il fatto che la legge di ulteriore finanziamento arrivi in
questo momento mi pare sia già stato spiegato precedentemente
dall'Assessore Voyat che penso possa ribadirlo in questa fase. Si
tratta di opere necessarie per completare il lavoro, quindi sono 76
milioni a copertura dell'importo di aggiudicazione, un miliardo e
mezzo per la realizzazione degli adeguamenti e 523 milioni per
revisione prezzi. La revisione prezzi è quella di legge, non è che
sia una maggiorazione per altre opere in più.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.) -
Mi sto sforzando di capirci
qualcosa, Assessore Fosson: la richiesta di rinvio in Commissione
era proprio per chiarire questo punto. L'Assessore poco fa ha detto
che viene fatta una impermeabilizzazione, ma era prevista già
questa opera. Con la delibera 7344 (leggo) "si precisa che sono
comprese nel presente appalto le opere da imprenditore edile ed
affini, da lattoniere per la impermeabilizzazione, (...) fra cui
anche l'impianto di biogas, nonché le condotte per la sua raccolta
e distribuzione".
Oggi si parla di nuovo di impermeabilizzazione, quando questa
era già prevista in questa delibera; comunque, Assessore Fosson,
onestamente non ci ho capito niente.
Fare muro contro muro non serve a nessuno, ci troviamo in una
situazione non molto chiara; se bisognava darli questi ulteriori
due miliardi e cento all'impresa, lo si dica chiaramente, glieli
diamo, troviamo un accorgimento tecnico e possiamo anche far finta
di niente, però bisogna essere chiari.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.) -
Je pense que la note que les
Conseillers ont reçue, c'est la même que l'Assesseur compétent est
en train de me donner. Je crois que là c'est possible comprendre
tous les travaux qui ont été nécessaires d'après la loi n. 915 et
selon les exigences que les responsables des bureaux ont porté à
l'attention de l'Administration régionale. Rien de plus.
Étant donné qu'il avait là un appel d'offres qui avait été
ouvert il y a quelques années, et par conséquent avait démarré les
travaux, c'était nécessaire de faire les travaux qui sont rappelés
avec cette loi. Je ne sais pas quelles sont les difficultés à
comprendre. Il est écrit dans la relation: "un sistema di
impermeabilizzazione formato da una doppia geomembrana in
polietilene ad alta densità", étant donné que les premiers travaux
n'étaient pas suffisants aux normes qui sont prévues à présent.
Moi, je crois que ce n'est pas difficile de comprendre que
malheureusement ont changé certaines règles par rapport aux données
qui étaient de l'appel d'offres, que l'Administration régionale
avait fait.
La relation continue: "Un doppio sistema di drenaggio e
captazione del pergolato dimensionato per una protezione di 8,40
lt/sec.", cela est dû au fait qu'ont augmenté les exigences des
Communes qui font partie du Consortium, par conséquent c'était
nécessaire qu'il y ait de nouveaux travaux. On dit encore "un
impianto di captazione biogas"; si quelqu'un va se rappeler au
moment où on avait discuté la loi sur les ordures, on avait prévu
qu'il y
avait la possibilité d'utiliser aussi le biogaz. Il
y avait là la Commission compétente et à ce moment, suite aux
études qui ont été faites pendant ces années, c'est prévue là aussi
l'utilisation de biogaz. En ce qui concerne "la posa in opera di
idonea canalizzazione opportunamente dimensionata per
allontanamento della discarica etc." cela est une conséquence du
fait que les eaux qui iront dans les égouts de l'imperméabilisation
ne doivent pas être mêlées avec les eaux météoriques.
Pour une fois je crois qu'il n'y a pas de doutes sur les
exigences et à ce propos ce ne sont pas des choix de
l'Administration régionale, ce sont uniquement des données
techniques. C'est pour cette raison que c'est inutile de le
renvoyer, au-delà du fait que sans doute en Commission on aurait pu
en discuter plus longuement, mais si tous les Conseillers ont eu
ces données, elles sont assez claires. Les responsables du secteur
on déjà dit très clairement que ces exigences sont dues à des
modifications de la loi; je crois que là il n'y a pas de doutes.
Tous le monde est d'accord sur le fait que finalement on puisse
arriver le plus tôt possible à régler le problème des ordures; pour
une fois qu'on est là pour donner une solution, je crois qu'ici il
n'y a que des nécessités techniques, ce n'est pas un choix
tactique.
Il s'agit uniquement d'augmenter le chapitre du budget pour
donner la possibilité aux entreprises concernées d'achever les
travaux dans le plus bref délai de temps.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
Probabilmente la Giunta ha i suoi
motivi di urgenza, però il Consiglio ha anche il diritto, quando è
chiamato a votare, di cercare di capire. Avevo chiesto
esplicitamente due cose: se questi due miliardi e cento milioni
sono già in gran parte compresi nel miliardo e mezzo previsto nella
delibera di aggiudicazione e quindi c'è un supero rispetto a quella
di soli 600 milioni, oppure se sono due miliardi e cento nuovi
rispetto al totale di 5 miliardi e 300. Questa è la prima
domanda.
In sostanza, avevamo una legge che finanziava fino a tre
miliardi e otto, avevamo appaltato lavori per cinque miliardi e
tre, adesso finanziamo lavori per due miliardi e cento: voglio
sapere in modo chiaro e netto se questi due miliardi e cento si
aggiungono ai tre miliardi e otto e si arriva a cinque miliardi e
nove, e quindi si supera soltanto di seicento milioni, oppure se
sono due miliardi e cento in più rispetto a quelli del primo
appalto.
La seconda domanda era relativa al perchè la Giunta regionale
avesse preso la deliberazione prima della legge, se ci sono state
soltanto ragioni di tempo, di urgenza, perchè di norma prima si fa
la legge poi la Giunta delibera.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C) -
Forse non mi sono spiegato
sufficientemente. In effetti, i cinque miliardi e trecento non
vanno sommati ai due miliardi e cento, rimaniamo nell'ordine dei
cinque miliardi e nove.
Il fatto poi che si sia deliberato è proprio per ragioni di
urgenza.
PRESIDENTE:
È chiusa la discussione generale. Si passa
all'esame dell'articolato
Do lettura dell'art. 1:
Art. 1
1. Per il completamento della costruzione dell'impianto di
compattazione e della discarica di rifiuti solidi urbani in Comune
di Brissogne, di cui all'art. 22 della L.R. 16 agosto 1982, n. 37,
è autorizzata la ulteriore spese di lire 2.100.000.000
relativamente all'anno 1986.
PRESIDENTE:
Pongo in votazione l'art. 1:
ESITO DELLA VOTAZIONE
Presenti: 29
Votanti: 23
Favorevoli: 17
Contrari: 6
Astenuti: 6 (Aloisi, Baldassarre, Breuvé, Pascale, Torrione e
Viberti)
Il Consiglio approva
PRESIDENTE:
Do lettura dell'art. 2:
Art. 2
1. Per la concessione ai Comuni dei contributi in conto capitale
di cui all'art. 24 della L.R. 16.8.1982, n. 37 è autorizzata
l'ulteriore spesa di lire 850.000.000 relativamente all'anno
1986.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.)
- Siamo contrari alla parte della legge
che finanzia - scavalcando le competenze del Consiglio, in modo
disordinato e senza informazioni adeguate - questa opera. Siamo
invece favorevoli all'art. 2 che è quello relativo ai finanziamenti
da dare ai Comuni.
PRESIDENTE:
Pongo in votazione l'art. 2:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'art. 3:
Art. 3
1. L'onere derivante dall'applicazione della presente legge
regionale graverà:
- quanto a lire 2.100.000.000 sul cap. 29980
- quanto a lire 850.000.000 sul cap. 22850
del bilancio di previsione per l'anno 1986.
2. Alla copertura dell'onere di cui agli artt. 1 e 2 della
presente legge si provvede mediante riduzione di £. 2.950.000.000
dallo stanziamento iscritto al cap. 50150 "Fondo globale per il
finanziamento di spese per ulteriori programmi di sviluppo (spese
di investimento) a valere sui seguenti interventi previsti
all'allegato n. 8 del bilancio di previsione per l'esercizio
1986:
-
realizzazione di impianti termali per £. 1.200.000.000; su
detto intervento rimane disponibile la minore somma di £.
1.300.000.000=.
- costruzione della rete di distribuzione del gas metano per £.
1.750.000.000; su detto intervento rimane disponibile la minor
somma di £. 6.250.000.000.=
PRESIDENTE:
Pongo in votazione l'art. 3:
ESITO DELLA VOTAZIONE
Presenti: 30
Votanti: 24
Favorevoli: 18
Contrari: 6
Astenuti: 6 (Aloisi, Baldassarre, Breuvé, Pascale, Torrione e
Viberti)
Il Consiglio approva
PRESIDENTE:
Do lettura dell'art.
4:
Art. 4
1. Al bilancio di previsione della Regione per l'esercizio
1986 sono apportate le seguenti variazioni:
Parte Spesa
Variazione in diminuzione:
Cap. 50150 "Fondo globale per il finanziamento di spese per
ulteriori programmi di sviluppo" (spese di investimento)"
£. 2.950.000.000
Variazione in aumento:
Cap. 22850 "Contributi ai Comuni e all'Associazione dei
Comuni per acquisto delle attrezzature necessarie alla raccolta,
trasporto e costituzione delle stazioni per lo smaltimento dei
rifiuti solidi urbani".
L.R. 16.8.1982 n. 37
L.R. n. £. 850.000.000=
Cap. 29980 la cui denominazione viene così modificata: "Spese
per la realizzazione dell'impianto di compattazione per lo
smaltimento dei rifiuti solidi urbani"
L.R. 16.8.1982, n. 37
L.R. n. £. 2.100.000.000=
Totale in aumento £. 2.950.000.000=
PRESIDENTE:
Pongo in votazione l'art. 4:
ESITO DELLA VOTAZIONE
Presenti: 30
Votanti: 24
Favorevoli: 18
Contrari: 6
Astenuti: 6 (Aloisi, Baldassarre, Breuvé, Pascale, Torrione e
Viberti)
Il Consiglio approva
PRESIDENTE:
Do lettura dell'art. 5:
Art. 5
1.
La presente legge è dichiarata urgente ai sensi del
terzo comma dell'art. 31 dello Statuto speciale ed entrerà in
vigore il giorno successivo a quello della sua pubblicazione nel
Bollettino Ufficiale della Regione.
2.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
Pongo in votazione l'art. 5:
ESITO DELLA VOTAZIONE
Presenti: 30
Votanti: 24
Favorevoli: 18
Contrari: 6
Astenuti: 6 (Aloisi, Baldassarre, Breuvé, Pascale, Torrione e
Viberti)
Il Consiglio approva
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 23
Favorevoli: 15
Contrari: 8
Astenuti: 5 (Aloisi, Baldassarre, Breuvé, Pascale e
Torrione)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK