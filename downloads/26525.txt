Consiglio Regionale della Valle d'Aosta - Oggetto del Consiglio n. 278 del 30 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 278 del 30 ottobre 1972 - Resoconto
OGGETTO N. 278/72 - Legge regionale riguardante: "Modifiche
alla legge regionale 3 agosto 1971, n. 10 recante norme per la
sottoscrizione di capitale azionario di società di funivie e
seggiovie locali e di altre società".
Chantel
(P.S.I.)
- ...gli appunti ad ogni modo.
Cos'è questo, il n. 19? ...
(Montesano
: n. 17) ...degli
appunti su... cos'è variazione di...
Montesano (P.S.D.I.)
- Disegno di legge regionale,
modifiche della legge regionale per la sottoscrizione di capitale
azionario è in calce, in fine della seconda pagina. N. 17. Società
funivie e seggiovie locali e di altre società. Oh, l'hai
trovato!
Chantel
(P.S.I.)
- Chi è che mi ha detto questo?
...
(Voce:
io) ...grazie.
Qui c'è quella della Centrale del latte o quella delle funivie?
...
(Montesano:
funivie) ...
Andrione (U.V.)
- C'è anche la Centrale del latte.
Chantel
(P.S.I.)
- C'è anche la Centrale del
latte, quello che stavo... Ecco qui, come al solito no, noi diamo i
contributi quando vengono aumentati i capitali, qui però c'è la
funivia delle Cime Bianche in Valtournanche in cui era stata
espressa una riserva sui 50 milioni e così per, dunque noi avevamo
250 milioni per l'acquisto di azioni delle società seguenti, cioè
Cime Bianche, l'ISAG, Pila S.p.A, 25 milioni per le funivie del
P.S. Bernardo, 55 per la Centrale del latte vero, 95 sì.
Per quanto concerne la sottoscrizione del nuovo capitale
azionario della Centrale del latte, trattiamo tutto assieme, si fa
presente che con atto 27 luglio 1972, rogito dal Notaio Domenico
Stellatelli, l'Assemblea straordinaria della società ha deliberato
quanto segue: "riduzione del capitale della società da Lire 20
milioni a Lire 0, per assorbimento parziale delle perdite degli
esercizi precedenti e conseguente annullamento delle azioni
attualmente in circolazione che erano divise: Valle d'Aosta 2.000
azioni nominali da 5.000 lire, Comune di Aosta 2.000 azioni
nominali da 5.000 lire, aumento di capitale sociale da Lire 0 a
Lire 100 milioni mediante emissione di nuove 20 azioni di valore
nominale di 5.000 lire da offrire in opzione agli azionisti in
reazione di 5 azioni", in parole povere noi prima avevamo 10
milioni e adesso dobbiamo assorbirci in base a questi 10 milioni la
differenza che è di 95 milioni, questo è tutto quello che c'è da
dire per quel che riguarda la Centrale del latte, naturalmente la
Giunta propone di aderire, la Centrale del latte o bene o male non
la possiamo lasciare cadere.
Per quel che riguarda le azioni da sottoscrivere fra le nuove
società la Giunta si riserva di sottoporre in seguito al Consiglio
proposte concrete e l'approvazione e il finanziamento e relative
spese.
In relazione a quanto esposto il prevedibile futuro sviluppo
degli interventi regionali in campo societario, la Giunta regionale
propone inoltre al Consiglio di elevare il termine, il limite
massimo di spesa annua da Lire 200 milioni, ai seguenti limiti
annui massimi, Lire 450 milioni per l'anno finanziario 1972, Lire
300 milioni annui per l'anno finanziario 1973 e seguenti.
Occorre quindi modificare l'art. 1 della legge regionale 3
agosto 1971 come segue: "per la sottoscrizione di capitale
azionario di società di funivie e seggiovie locali e di altre
società avanti per fini iniziative di interesse turistico-locale e
iniziative di interesse economico locale, è autorizzata la spesa
annua massima di Lire 450 milioni per il 72 e di 300 milioni per
gli anni successivi.".
Per l'approvazione delle proposte di cui sopra la Giunta ha
predisposto a sottoporre all'esame del Consiglio l'allegato disegno
di legge regionale. C'è il disegno di legge che tanto poi ve lo
legge Montesano per farlo approvare e qui il parere della
Commissione consiliare permanente per gli Affari Generali, Finanze,
Programmazione e Urbanistica sul disegno di legge regionale
concernente modifiche alla legge: "...la Commissione consiliare
permanente per gli Affari Generali, Finanze, Programmazione e
Urbanistica nella riunione in data 26 settembre 1972, presenti il
Presidente Caveri e i componenti Andrione, Balestri, Bordon, Dolchi
e Siggia in Bianco, ha preso in esame ed ha espresso unanime parere
favorevole all'approvazione del disegno di legge regionale
concernente modifiche alla legge regionale 3 agosto 1971, recante
norme per la sottoscrizione di capitale azionario di società di
funivie e seggiovie locali e di altre società nel testo formulato
dalla Giunta. F.to: Il Presidente Caveri".
Manganoni (P.C.I.)
- Io vorrei sapere, anche per avere le
idee un po' chiare, perché noi continuiamo a sottoscrivere azioni,
azioni, milioni e milioni, pertanto a me interesserebbe sapere per
ognuna di queste società chi sono gli azionisti e quale è la quota
di sottoscrizione. Io penso che questo sia il dovere minimo, ma
dico minimo, non della Giunta ma anche dei Consiglieri perché noi
continuiamo a cacciar fuori dei milioni, 25, 50 e 90 e non sappiamo
né chi sono gli azionisti, né l'ammontare del capitale
sottoscritto!
Allora voi pretendete dai Consiglieri, almeno da me che io
approvi cose che non so, non lo sa neanche la Giunta come posso
saperlo io! Ora è serio questo da parte di un amministratore
regionale?
Che approvi tutte queste cose senza sapere l'importo, chi ci
partecipa? Così alla cieca, avanti i milioni...
(Voci)
...io
stamattina ho fatto una precisazione e adesso pregherei le Signore
o le Signorine di registrarla e così ogni tanto la attaccano per
evitare che io ripeta sempre la stessa cosa su quei dischi che voi
avete per farglielo sentire a Ramera.
Stamattina io ho detto che noi appoggiamo la Giunta, votiamo a
favore delle proposte della Giunta quando le giudichiamo
nell'interesse della Regione e per noi le giudichiamo buone, quando
invece a noi, noi giudichiamo - possiamo anche errare - che non
vadano in favore della Regione, per il bene della Regione o che
anche non siano corredati da tutti i dati necessari, io ho detto
stamattina che noi dicevamo alla Giunta quello che ne pensavamo ed
è quello Ramera che ti sto dimostrando, quindi niente divorzi e
niente lune di miele va bene? L'ho già detto stamattina,
ripeto.
Pertanto, dunque queste sono le domande che io ho posto e vorrei
si rispondesse, ma io voglio andare più avanti, dato che non c'è
l'Assessore interessato al turismo, c'è Chantel molto bene. Ora io
ho manifestato a più riprese la mia perplessità non solo quando si
tratta di sottoscrivere, qui sono 450 milioni in un anno, ma quando
si tratta continuamente di sottoscrivere azioni e azioni per mezzi
di risalita, per tutte queste società, non parliamo dell'Alpila per
carità, per carità di patria e poi oltre a sottoscrivere poi altre
centinaia di milioni per sottoscrivere le spese di gestione e di
manutenzione, ebbene Chantel, non molto tempo fa, ho avuto
occasione di trovare il Sindaco di Val d'Isère che fra parentesi è
un mio amico, lui è un maquis francese, e io ho detto, gli ho detto
"senti tu puoi darmi una spiegazione come voi gestite i mezzi di
risalita a Val d'Isère e come ne coprite i deficit?" Quando questo
ha sentito parlare di deficit di gestione, ha aperto gli occhi così
e mi ha detto: "mais tu veux rigoler!" E io ho detto: "non, non, je
ne veux pas rigoler du tout", e mi ha dato questa spiegazione, mi
ha detto che i mezzi di risalita di Val d'Isère vengono tutti
costruiti dal Comune, aspetta Chantel, il Comune contrae un mutuo
per ogni impianto con degli interessi relativamente bassi. Entro
otto anni con gli introiti del mezzo di risalita ammortizza il
mutuo, non solo, ma le entrate principali sul bilancio del Comune
di Val d'Isère sono rappresentati dagli utili dei mezzi di
risalita. Ora, guardate, io sento, io vedo i cenni, questo il
Sindaco di Val d'Isère l'ha detto in presenza di altri 39 Sindaci
in quel Convegno che abbiamo avuto tempo fa a Rhêmes dove c'erano
sette Sindaci della Valle d'Aosta, quelli del Canavese e ce n'erano
mi pare una trentina della Vanoise interessati au parc de la
Vanoise, quindi non è che me lo abbia detto sottovoce in un
orecchio, l'ha detto di fronte a 40 Sindaci di cui una parte erano
anche francesi.
Ora io mi chiedo, ecco io mi chiedo questo: se a Val d'Isère, lì
dietro, dietro quelle montagne, il Comune in otto anni ammortizza
le spese e le maggiori, il maggior introito, le maggiori voci di
entrata sul suo bilancio sono gli introiti sui mezzi di risalita,
io allora mi chiedo come mai a neanche un chilometro di distanza, o
mettiamo a due, tre chilometri in linea d'aria, zone in Valle
d'Aosta dove vi è neve quanto ve ne è in Val d'Isère, qui la
Regione deve cacciar fuori centinaia di milioni che se li sommiamo
tutti sono miliardi, poi deve cacciar fuori centinaia di milioni
all'anno per spese di gestione e di manutenzione, allora qui c'è
qualche cosa che non quadra qui. Allora io vorrei dire e non posso
dire a Chantel che non è l'Assessore al turismo, vorrei dire al
nostro Assessore e fate tra i tanti viaggi che si fanno, fanne uno
in Val d'Isère, parti la mattina, alla sera sei di ritorno, e fatti
spiegare dal Sindaco di Val d'Isère come si amministrano queste
seggiovie perché non è possibile questo, qui c'è qualche cosa che
non quadra, perché io non penso che quelli facciano pagare 20.000
lire per ogni biglietto, perché se così fosse ebbene i francesi
verrebbero tutti in Valle d'Aosta a fare dello sci.
Allora io chiedo e mi domando, ed è da quando ho parlato con
quel Sindaco che mi sto domandando, come mai le cose qui non
quadrano? Solo che non c'è l'Assessore al turismo, allora non so
chi saprà rispondere.
Chantel
(P.S.I.)
- Prima di tutto ho voluto
leggere al completo la delibera perché allora se l'hai letta bene,
a pag. 3 c'è scritto: "Per quanto concerne la sottoscrizione di
nuove azioni delle altre società cioè non della Centrale del latte,
la Giunta si riserva di sottoporre in seguito al Consiglio,
proposte concrete e l'approvazione e il finanziamento delle
relative spese". Perciò io oggi non vi ho chiesto affatto di
approvare dei finanziamenti che noi non abbiamo ancora portato e di
cui non abbiamo neanche espresso l'opinione, abbiamo messo
semplicemente un aumento in bilancio delle voci necessarie per cui
quest'anno il bilancio in quel capitolo si è portato a 150 milioni
e per il futuro a 300 milioni. La Centrale, l'unica richiesta da
approvare sono i 95 milioni alla Centrale del latte che volente o
nolente dobbiamo assorbirci.
In quanto alla bella esposizione che ci ha fatto Manganoni, non
ha chiesto la cosa forse più importante ai 37 Sindaci, visto che
erano 37, di sapere...
(Voce di Manganoni)
...40, 50, 100,
Manganoni, ma l'unica cosa che effettivamente serviva dal lato
amministrativo era da chiedere a che prezzo gli avevano fatto il
mutuo e chi glielo aveva fatto perché qualunque amministrazione
bancaria quando si tratta di fare dei prestiti o dei mutui o
qualunque cosa del genere a delle funivie che non danno
effettivamente nessuna garanzia effettiva, diciamo così di capitale
stabile o di proprietà terriere o di proprietà costruita, non ce lo
danno o chiedono delle cifre che rappresentano il rischio di
perdere il capitale.
In Francia, probabilmente caro Manganoni per quello che so io, e
tu questo non lo hai chiesto, interviene come è intervenuto in
diversi casi lo Stato ed è logico che se mi danno un mutuo
agevolato all'1 o al 2% trova a dare dei quattrini alle società qui
a un mutuo bassissimo, levagli via gli interessi che devono pagare
per avere i capitali, non obbligare il pubblico a intervenire per
pigliare il 0,50% sul capitale investito e allora vedrai che forse
anche qui si potrà gestire in altro modo le funivie e i mezzi di
risalita.
Perciò l'unica cosa più importante non era quella di venire a
dire i Comuni fanno questo, intanto credo che nessun Comune in
Valle d'Aosta sarebbe in grado di fare questo ed eventualmente
dovrebbe sempre sostituirsi la Valle tanto per cominciare, ma non
ci sei venuto a dire chi dava il mutuo e a che condizioni lo dava e
il bastone (?) è tutto lì perché se io a una impresa devo pagare il
10% è un conto, se devo pagare il 2 è un altro in fatto di gestione
e se io credo che abbia visto bene le gestioni perché non è come
crede Manganoni, che queste cose non si seguono perché ogni volta
che c'è un Consiglio di amministrazione si manda una persona per
fare una relazione, tu vedresti che una parte del deficit è proprio
quella, di trovare il capitale e dover pagare la contropartita non
indifferente su questo capitale e la cosa è molto diversa; talmente
diversa che noi stessi in certi casi e molte delle nostre leggi
abbiamo dei mutui agevolati a un tasso di interesse basso con una
possibilità di graduazione nella restituzione, ma ti assicuro che
nessun Istituto fiduciario bancario darebbe un mutuo di questo
genere, lo potrebbe dare la Valle a suo rischio e pericolo e a
vuoto.
Queste le condizioni, perciò io adesso vi pregherei visto che la
risposta l'ho voluta dare, senza bisogno che intervenga Milanesio
perché questo credo che sia una questione amministrativa che altro
vero, io vi pregherei proprio per quel che è chiesto qui sopra, i
90 milioni di nuove sottoscrizioni di azioni della Centrale del
latte, la variazione di bilancio e poi stia tranquillo che quando
porteremo la richiesta effettiva di finanziamento e allora vi
porteremo società per società e i membri del Consiglio di
amministrazione e non solo, vi appiccicheremo relazione degli
ultimi Consigli di amministrazione con la situazione delle società,
mettendovi i nominativi di chi ha rappresentato la Valle.
Manganoni (P.C.I.)
- Dunque io avevo chiesto se era
possibile sapere il nome degli azionisti di ognuna di queste
società e l'importo sottoscritto da ogni azionista. Non mi si è
risposto...
(Chantel:
è naturale. Oggi non... non l'ho
portata. Quando chiederò l'aumento di capitale ti porterò tutte le
delucidazioni del...
)
... allora dice, sempre Chantel,
sottoporremo ad un prossimo Consiglio. Qui però ci si dice...
(Chantel:
pagina 3, leggitela) ... che con la sottoscrizione
fino ad ora effettuata nel corso dell'anno '72, la disponibilità
del fondo annuale è stata interamente assorbita. In relazione a
proposte già discusse in sede di Giunta regionale su istanza di
finanziamento in corso di esame, resta tuttora da finanziare sul
bilancio preventivo dell'anno '72 la complessiva spesa di 250
milioni per l'acquisto delle azioni delle società seguenti: 50
milioni... non vi leggo tutto perché sennò... non vi voglio
affliggere, quindi questi soldi? O sbaglio io, o non capisco niente
io, perché sennò non le mette qui...
(Voce di Chantel)
...
allora queste proposte non contano, chiuso questo Chantel, chiuso
questo, rimane sempre il fatto che io non ho potuto avere questi
dati, se poi Chantel cortesemente me li vorrà trasmettere,
cioè...
Chantel
(P.S.I.)
- Al Consiglio, e se vuoi venire
a prenderteli vieni in ufficio...
Manganoni (P.C.I.)
- Beh, ma se quando un Consigliere
chiede delle informazioni, si risponde vattene in ufficio, allora
io ti dirò...
Chantel
(P.S.I.)
- Ma insomma! Allora io dovrei
arrivare in Giunta con dei pacchi così di amministrazione perché
voi arrivate fuori del seminato e io dovrei venire qui con dei
pacchi, delle valanghe per darvi le singole spiegazioni. Quando
tratteremo questo problema avrai tutte le spiegazioni che vuoi, se
le vuoi prima ti disturbi di venire alle 11 e mezza nel mio ufficio
tutti i giorni perché io ci sono sempre.
Manganoni (P.C.I.)
- Chantel, ma guarda che tu non mi
lasci proprio parlare oggi! Dunque che io sia fuori del seminato, è
una tua opinione, ma io penso che sia lecito, non solo un diritto
ma anche un dovere perché a me, noi diamo 50 milioni alle Cime
Bianche, ma io ho anche diritto di sapere, io sono
amministratore... denaro pubblico.
Questi 50 milioni vanno alle Cime Bianche, ste Cime Bianche che
capitale hanno? Chi sono gli azionisti di queste Cime Bianche? Io
non lo so, dico le Cime Bianche come potevo dire le funivie del
Piccolo San Bernardo o del Monte Bianco o che so io no?
Ho diritto io di sapere chi sono costoro prima di regalare loro
i milioni in questo modo. Comunque chiuso.
Dice: va in ufficio. Va beh e allora il Consigliere regionale
dovrebbe oltre, per sapere quello che viene dall'Amministrazione
regionale, rinunciare alle sue attività e passare la sua esistenza
negli uffici no, comunque lasciamo perdere questo, e veniamo
avanti.
Dice Chantel: "se Manganoni sapesse indicare chi mi fa i mutui
ecc."...
(Chantel:
io ho chiesto se sei informato. In
Francia a chi faceva i mutui
)
...posso andare avanti? Noi li
diamo a fondo perduto, va bene? Perché quelli i soldi li
restituiscono, capitali e interessi anche se sono il 2%.
Questi soldi che noi sottoscriviamo a queste società non solo
non si restituiscono nessun interesse, non solo non ci
restituiscono neanche una lira del capitale, ma paghiamo 250
milioni all'anno di deficit di gestione per mezzi di risalita caro
Chantel. Lì a Val d'Isère non hanno il fondo perduto, non hanno il
contributo a fondo perduto, quindi loro devono restituire in otto
anni il capitale e gli interessi, qui in otto anni non solo non
restituiscono una lira di capitale... interesse, ma noi ogni anno
interveniamo con centinaia di milioni per pagare i deficit, questa
è la realtà caro Chantel, non il mutuo chi lo dà o meno o no,
magari io penso che se quelli si impegnassero a restituire e li
restituissero anziché sottoscriverli a fondo perduto, diamoglieli
pure i mutui ma se noi gli diamo i mutui è lo stesso come un fondo
perduto perché non avremmo né un solo di capitale, né un interesse
e continuerai a pagare i deficit.
Ora, il problema che io ponevo era quello Chantel, non è la
questione del mutuo. Noi li diamo a fondo perduto, ti rendi conto?
Perché la sottoscrizione di azioni tu sai citarmi una sola società
in Valle d'Aosta, e noi è da danni che sottoscriviamo azioni, che
ci abbia restituito una lira di capitale o una lira di interesse
all'anno? Nessuna. Invece a Val d'Isère restituiscono tutto il
capitale in otto anni e anzi sarà solo all'interesse del 2% fa
anche quello e poi amministrano il Comune con i fondi che ricavano
dai mezzi di risalita perché quelli costituiscono il principale
introito.
Quindi Chantel io non ce l'ho con te perché...
(Voce di
Chantel)
... no, sei lì che ti scaldi in quel modo. Perché io
comprendo benissimo che tu in fatto di mezzi di risalita non è che
puoi rispondere perché non è il tuo assessorato, il tuo assessorato
caccia fuori i soldi va bene, poi dopo come questi vanno, come si
amministrano, dove vanno a finire, gli ingranaggi secondo me che
non girano, o nel meccanismo complessivo, tu di questo non ne puoi
sapere, quindi Chantel anche se tu vuoi rispondermi, si fai bene a
rispondermi, però lo so che tu non ti trovi in condizioni perché
non è il tuo Assessorato, tu sei solo quello che ha tirato fuori i
soldi a tutti i tuoi colleghi Assessori e poi quelli li spendono,
questa è la funzione, comunque sta domanda io la porrò un'altra
volta quando l'Assessore interessato ci sarà, oggi ho voluto,
solamente così, informarlo.
Chantel
(P.S.I.)
- ...il Consiglio, lo sa
benissimo che il Consiglio attraverso la Giunta da quando esistono
dei mezzi di risalita e da quando esiste un Consiglio regionale,
nel dare e nel coprire le azioni delle diverse società che vanno
dalla SITRASB il Traforo del Gran San Bernardo, che vanno sulle
autostrade, che vanno dappertutto, ha sempre coperto, specie di
società di mezzi di risalita un quantitativo di denaro che non
arrivasse mai oltre una percentuale per non assumersene le
responsabilità e per obbligare gli interessati a tirar fuori una
parte del capitale, ed ho esposto in questo stesso Consiglio, in
altre occasioni, avete votato l'aumento di capitale a condizione
che fossero versate prima un acconto a partecipazione delle azioni
e non è vero che il controllo sia fatto dall'Assessore al coso, il
controllo amministrativo è fatto dell'Assessore alle Finanze e
quando c'è da nominare il responsabile nei Consigli di
amministrazione per conto dell'Amministrazione è ancora la Giunta
che li nomina e le relazioni esistono e ci sono. Questo è un fatto
positivo, perciò diciamo così la discussione diventa un po' una
discussione da chiedersi se i mezzi di risalita servono come
incremento turistico e allora io vorrei dire un'altra cosa, forse,
forse... anche i signori albergatori i quali non... e non
denunciano la presenza di tutti con il relativo obbligo di
pagamento ecc., perciò se poi vogliamo poi andare a fondo vedrà
Manganoni che le posizioni sarebbero diverse, ad ogni modo le dico
subito lei ha chiesto le Cime Bianche, ma le iniziative del Comune,
è logico che i Comuni cerchino o attraverso soci o attraverso
società ecc. di incrementare la loro posizione turistica, perché i
Comuni di alta montagna se li neghiamo il turismo non so con che
cosa vogliono vivere, con la poca erba che ha, con la poca
produzione che c'è di prodotti caseari ecc., ma i Comuni di alta
montagna che respirano sono quelli che sono riusciti almeno a
lanciare un turismo e così almeno ci vivono sopra tutti, questa è
la verità e ora noi paghiamo in altri casi varie industrie per
cercare, diciamo così, delle zone occupazionali, paghiamo fior di
milioni e va tutto bene. Hai citato l'Alpila, ma l'Alpila quando è
costruita darà lavoro almeno, almeno a 800-1000 persone di
occupazione e di occupazione sicura che non va in crisi, che va mai
in crisi. Perciò o il turismo lo vogliamo fare o io qui non difendo
affatto l'Assessore, o non lo vogliamo fare? Se lo vogliamo fare
allora bisogna tenere conto di tutte le iniziative che ci sono,
calcolare sempre in questo ambito, quel che rende alle popolazioni
locali, quel che rende come sviluppo alberghiero, quanto può
rendere in quelle zone di montagna dove effettivamente la
popolazione ha... in tasca e dove effettivamente... Questa è la
posizione, non è un'altra.
Montesano (P.S.D.I.)
- Allora ci sono altri che vogliono
intervenire? Io vorrei precisare però che la delibera, la legge che
viene portata al Consiglio tratta soltanto di uno stanziamento, uno
stanziamento che è una variazione di bilancio e poi parlare in un
secondo tempo delle sottoscrizioni perché oggi non si tratta mica
di sottoscrivere nulla, si tratta soltanto di stanziare la somma di
250 milioni per provvedimenti da venire e quindi la discussione su
quella, sul quel lato della... alle funivie sarà certamente
interessante quando l'argomento sarà portata al Consiglio. Nessun
altro vuole intervenire? L'Assessore Maquignaz. Allora lasciamo
parlare prima il Consigliere Savioz o il Consigliere Freppaz?
Consigliere Freppaz.
Freppaz (U.V.)
- Ma io chiederei che la parte riguardante
al turismo passasse come discussione preventiva alla Commissione
consiliare turismo, cioè i 50 milioni che riguardano la società
Cime Bianche, i 25 milioni che riguardano la società per azioni con
sede in Gressoney, i 25 milioni per azioni funiviarie P.S.
Bernardo, i 95 milioni riguardano la Centrale del latte, non ha
niente a che vedere con il campo turistico...
(Montesano:
Consigliere Freppaz un momento fa) ...un attimo Presidente, mi
scusi, i 50 milioni per azioni società M. Bianco quella là riguarda
precisamente... il turismo...
Montesano (P.S.D.I.)
- Consigliere Freppaz io ho detto un
momento fa, oggi non andiamo...
(Freppaz:
il turismo, i
cinque milioni per azioni Magazzini Generali
)
...ma
Consigliere Freppaz io ho detto un momento fa che oggi il Consiglio
non discute su questo, discute sulla somma di 250 milioni; quando
il Consiglio, la Giunta proporrà la sottoscrizione alle diverse
società allora il Presidente del Consiglio manderà alla Presidenza
della Commissione turismo, ma oggi in questo momento, stiamo
parlando di 250 milioni da stanziare per quello scopo, non è
effettivamente presentato oggi, non so se mi sono spiegato eh.
Freppaz (U.V.)
- No, no, ma mi scusi Signor Presidente,
io metto le mani avanti, perché qui...
(Montesano:
ah, può
mettere le mani avanti però) ...il finanziamento riguarda il
commercio, un altro finanziamento riguarda, mentre tanti altri
finanziamenti riguardano prettamente il turismo, quindi...
Montesano (P.S.D.I.)
- E lei ha ragione, non è che le dia
torto, però ha ragione in quello che deve essere fatto, cioè al
momento in cui la Giunta propone la sottoscrizione di capitale per
quella società, il Presidente del Consiglio manderà lei con il
Presidente della Commissione turismo, il provvedimento, ma oggi
all'articolo variazioni in aumento della parte spesa, parla di 250
milioni da destinare per quella somma lì, per quelle iniziative
turistiche senza entrare nell'argomento, sono d'accordo con lei...
(Freppaz:
non sono tutte iniziative turistiche
)
...sono d'accordo, ma non va a deliberare oggi quello, va a
deliberare soltanto lo stanziamento variazione di bilancio di 250
milioni.
Freppaz (U.V.)
- Sono d'accordo quello, speriamo però mi
raccomando.
Manganoni (P.C.I.)
- ... poi la prossima volta ci diranno
anche volendo essere contrari, ma se avete già approvato l'altra
volta.
Montesano (P.S.D.I.)
- ...no, Manganoni non è così...
Chantel
(P.S.I.)
- Manganoni non diciamo balle
neh, le balle non mi piacciono.
Montesano (P.S.D.I.)
- Ma io credo che sono andati oltre
anche nella relazione di voler elencare queste voci, comunque
chiarito questo che si tratta non di approvare gli aumenti di
capitale delle diverse società ma soltanto di una variazione di
bilancio in aumento, 250 milioni, ritorniamo nell'area della
discussione e diamo la parola al Consigliere Savioz. Consigliere
Savioz lei ha chiesto la parola.
Savioz (P.C.I.)
- No, no, io non ho mica chiesto la
parola, volevo soltanto richiamare la sua attenzione perché è da un
momento che il Consigliere Freppaz l'aveva chiesta lui.
Montesano (P.S.D.I.)
- Va bé, allora c'è il Consigliere
Pedrini.
Pedrini
(P.L.I.)
- A parte il fatto che finalmente
siamo riusciti a capire che non discutiamo di somme che si devono
dare adesso, penso che forse la Giunta avrebbe fatto meglio a non
mettere addirittura le somme ma fare, chiedere la variazione di
bilancio che avrebbe potuto forse calmare un pochino i bollenti
spiriti, nel senso che qualcuno ed io in particolare con l'amico
Freppaz facciamo parte della Commissione del turismo e quindi ci si
poteva sentire sotto un certo profilo se così si può dire
esautorati dalle nostre mansioni di Commissari del turismo, ma il
punto secondo me non è questo, il punto è diverso, il punto è che
noi come Liberali approviamo in pieno questa variazione di
bilancio, non entriamo nel merito pur approvandolo già fin d'ora
perché se noi intendiamo e questo io lo ripeto ormai da anni, se
noi intendiamo fare del turismo questa secondo me è una delle
strade per fare del turismo, questa piccolissima variazione di
bilancio, che io mi auguro nei prossimi anni sia vastissima e non
così modesta, io me lo auguro raddoppiata, triplicata, ecc., perché
solo e solamente facendo in questa maniera noi riusciremo a fare
qualcosa nel campo turistico che per me rimane, e per noi liberali
in particolare, rimane industria primaria della Valle d'Aosta.
Maquignaz (D.P.)
- Dunque, chiarito che oggi la Giunta
non porta in discussione questi provvedimenti, ma bensì uno solo,
anzi direi che sono due i provvedimenti su cui il Consiglio si deve
pronunciare: primo è la variazione del bilancio e l'aumento in base
alla legge sulle sottoscrizioni di capitali di 250 milioni e però
anche l'approvazione dell'aumento di capitale di 95 milioni alla
Centrale del latte come aveva detto Chantel. Quindi questi sono i
due provvedimenti cui oggi il Consiglio è chiamato a dare il suo
voto.
Vorrei dire solo due cose su quanto riguarda la Centrale del
latte e perché noi proponiamo questo aumento. Per il fatto che non
abbiamo potuto ancora sopperire sulla perdita di esercizio della
Centrale in quanto che il provvedimento di contributo non è tornato
ancora visto da Bruxelles. Ora, in base alle norme del Codice
Civile, quando le perdite di esercizio superano il terzo del
capitale sociale, si deve azzerare il capitale per ricoprire queste
passività e noi naturalmente in vista del mancato contributo ancora
alla Centrale, abbiamo previsto di portarlo a 95 milioni in modo da
essere in regola anche con le norme del Codice Civile. ... ha 100
milioni di cui 5 milioni il Comune di Aosta e 95 milioni la
Regione, quindi noi abbiamo proposto questo al Consiglio perché la
Centrale in questo momento possa funzionare, beninteso naturalmente
che noi ci siamo preoccupati del futuro della Centrale. Nel marzo
1973 entra in vigore il regolamento comunitario che stabilisce
questa liberalizzazione del mercato del latte, quindi la Giunta ha
ritenuto opportuno di fare prima questo aumento di capitale per
permettere alla Centrale di continuare nella sua funzione. Secondo
di nominare una Commissione per esaminare attentamente il problema
della Centrale, in vista appunto di nuove disposizioni comunitarie.
Del resto faccio presente che se non arriviamo a permettere alla
Centrale di poter avere il capitale sociale sufficiente, la
Centrale non potrà più pagare i produttori, quindi è un
provvedimento urgente, mentre invece gli altri verranno sottoposti
successivamente al Consiglio, dando tutti i dettagli e tutti i dati
che sono stati richiesti oggi in Consiglio.
Montesano
(
P.S.D.I.
) - Nessun altro chiede la
parola? Allora si passa alla votazione della legge articolo per
articolo, io dò gli articoli approvati se non ci sono ulteriori
osservazioni:
Articolo 1 - Il Consiglio approva.
Articolo 2 - Il Consiglio approva.
Articolo 3 - Il Consiglio approva.
Articolo 4 - Il Consiglio approva.
Si passa alla votazione a scrutinio segreto.
Risultato della votazione: presenti 31, votanti 31, favorevoli
27, contrari 4. Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK