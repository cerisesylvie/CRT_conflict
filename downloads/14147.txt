Consiglio Regionale della Valle d'Aosta - Oggetto del Consiglio n. 670 del 4 maggio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 670 del 4 maggio 1994 - Resoconto
OGGETTO N. 670/X - Ritiro della mozione concernente interventi a
sostegno del settore edile.
Mozione - Tenuto conto del difficile momento in cui opera il
settore edile;
Tenuto conto inoltre che tale situazione si è ulteriormente
peg­giorata in seguito all'entrata in vigore della Legge
"Merloni";
Preso atto che nonostante la Giunta si fosse impegnata ad
evi­tare il blocco degli appalti, di fatto le imprese edili
valdostane si trovano ad affrontare senza possibilità di
superamento tale problema;
Constatato che le imprese edili hanno in questi giorni, per
l'en­nesima volta, richiesto un aiuto concreto ed immediato, onde
far fronte ad una situazione gravissima che rischia di
compromet­tere l'esistenza stessa del settore e del relativo
indotto;
Rilevato che l'Amministrazione regionale deve considerare tale
problema vitale per l'intera economia valdostana e quindi
meri­tevole di immediati provvedimenti sostenitori;
il Consiglio regionale
Impegna
la Giunta regionale e l'Assessore competente ad esaminare
ap­profonditamente le proposte presentate dalle imprese edili
val­dostane e a presentare in Consiglio entro 30 giorni gli
indirizzi e gli intendimenti della Giunta stessa in materia di
sostegno e di salvaguardia del settore edile, predisponendo un
conseguente disegno di legge che disciplini tale settore sulla base
delle com­petenze previste dalla Statuto Speciale e dei principi
fondamen­tali dettati dalla Legge "Merloni".
F.to: Lanièce
Presidente -
Ha chiesto la parola il Consigliere
Lanièce.
Lanièce (GA) -
Questa mozione è stata presentata
per sottolineare l'impor­tanza della grave crisi che sta colpendo
il settore edile, quindi è meritevo­le di immediati provvedimenti
da parte del Consiglio regionale.
Dato però che nell'ultimo Consiglio regionale è stata approvata
all'unanimità una risoluzione che riguardava tale problematica e
che impegnava il Governo regionale a relazionare alla com­missione
consiliare le iniziative in atto, se l'Assessore, e quindi la
Giunta, ribadiranno la loro volontà di tenere conto di questo
problema e soprattutto di cercare di addivenire al più presto alla
predisposizione di un disegno di legge che disciplini tale settore
sulla base delle competenze previste dallo Statuto spe­ciale e dei
principi fondamentali della legge "Merloni", se verrà espressa
questa volontà da parte della Giunta regionale, ritire­rò la
mozione.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.) -
Ringrazio Lanièce, non ho
nessuna difficoltà a prendere quell'impegno perché è un impegno
formale della Giunta, vale a dire di presentare nei tempi più
rapidi, penso a pochissimi mesi, una legge quadro sui lavori
pubblici in Valle d'Aosta.
Voglio anche segnalare che si è avviato questo lavoro di
contat­to, questo confronto sia con la parte imprenditoriale che
con le Organizzazioni sindacali che con gli artigiani in sede di
gruppo di lavoro per il sostegno al settore edilizio.
Questo lavoro è avviato, sono previste riunioni e mi auguro che
questo possa servire ad avviare a soluzione alcuni dei problemi che
si pongono.
Presidente -
Ringrazio l'Assessore Ferrero, i
lavori sono terminati. Il Con­siglio è convocato per domani mattina
alle ore 9,15 per la di­scussione del disegno di legge n. 46.
La seduta è tolta.
La seduta termina alle ore 20,02.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK