Consiglio Regionale della Valle d'Aosta - Oggetto del Consiglio n. 2708 del 6 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2708 del 6 novembre 1991 - Resoconto
OGGETTO N. 2708/IX Danni provocati dai lavori di costruzione
dell'auto-strada del Monte Bianco
(Interrogazione)
Errore. Il
segnalibro non è definito.
Président
Je lis la question posée par la
Conseiller Riccarand et inscrite au point 10 de l'ordre du
jour.
Interrogazione Appreso che i lavori per la costruzione
dell'Autostrada del Monte Bianco hanno creato gravi problemi nelle
località di Champagne (Villeneuve), Leverogne (Arvier) e Chabodey
(La Salle);
Appreso in particolare che a Villeneuve si è modificato il
tracciato del canale irriguo "Rû des Fontaines", al servizio dei
prati irrigui della Piana di Champagne e della zona "Pont di
Motte", e si è spostata a monte l'opera di presa andando a finire
al di sopra delle falde sorgive che alimentavano il suddetto
canale;
Appreso altresì che nella frazione Leverogne si è provocato
grave danno all'abitazione ed alle condizioni di vita del signor
Godioz Franco;
Vista la lettera indirizzata al Presidente della Giunta in data
31 luglio 1991 da 28 persone aventi diritti sulle acque sorgive del
"Rû des Fontaines";
Vista la lettera, in data 21 settembre 1991, del signor Godioz
Franco;
il sottoscritto Consigliere regionale del Gruppo Verde
Alternativo
interroga
il Presidente della Giunta regionale per sapere:
1) quali iniziative sono state assunte per le nuove opere di
captazione irrigua del "Rû des Fontaines" di Villeneuve garantendo
la precedente e necessaria dotazione di acqua irrigua, e quali
concreti risultati sono stati raggiunti;
2) in che modo si è data risposta alla lettera del signor Godioz
Franco di Leverogne (Arvier).
Président
Monsieur Bondaz, Président de la Junte, a
demandé la parole; il en a la faculté.
Bondaz (DC)
La Spea, alla quale è affidata la
direzione lavori dell'autostrada Aosta-Monte Bianco, ha constatato
che, a seguito delle opere eseguite nel lotto n. 12 in Comune di
Villeneuve dall'impresa Italstrade, si è verificato, come lamentato
dai proprietari che usufruiscono delle acque sorgive del canale "Rû
des Fontaines", una limitata diminuzione di emergenze idriche
superficiali.
Pertanto, sono già state attivate le iniziative necessarie per
la risoluzione del problema. In particolare, è in fase di
definizione un apposito studio sulla situazione idrogeologica della
zona, allo scopo di individuare gli interventi più idonei cui dare
pronta attuazione per integrare le opere di raccolta e
convogliamento già realizzate dall'impresa appaltatrice, al fine di
ripristinare compiutamente le precedenti portate.
La Rav, società committente, assicura di seguire con la dovuta
attenzione gli sviluppi della questione.
Il signor Franco Godioz, con lettera datata 21 settembre 1991,
ha segnalato i danneggiamenti recati alla propria abitazione
situata nella frazione Leverogne del comune di Arvier, dai lavori
di costruzione dell'autostrada, lotto n. 10.
In data 24 settembre 1991 e 4 ottobre 1991, le imprese
Dellamor-te e Italstrade, esecutrici rispettivamente dei lavori di
costruzione dei lotti 10, 11 e 12, hanno inoltrato alle
Assicurazioni Generali, Agenzia di Aosta, denuncia per attivare la
procedura di inden-nizzo dei danni prodotti a terzi, interpellando
anche l'interessato.
Nei primi giorni del mese di ottobre, la Compagnia
assicuratrice, tramite il suo perito, ha eseguito il prescritto
sopralluogo ed attente ora la quantificazione dei danni da parte
del signor Godioz, per provvedere al relativo risarcimento.
Colgo l'occasione per informare il Consiglio che i danni nella
frazione la Fera di La Salle, conseguenti alla costruzione
dell'autostrada, sono stati definiti con il pieno soddisfacimento
della popolazione interessata.
Président
Le Conseiller Riccarand a demandé le parole; il
en a la faculté.
Riccarand (VA) Prendo atto delle risposte del Presidente della
Giunta e chiedo se è possibile averne copia, riservandomi
evidentemente di verificare se gli impegni verranno poi tradotti in
scelte concrete.
La questione del canale irriguo di Villeneuve, del quale è stata
modificata l'opera di presa ed il percorso, si trascina ormai da
due anni, accompagnata da una corrispondenza tra la Rav e la
Presidenza della Giunta, e dall'assunzione di vari impegni che però
finora non sono approdati a decisioni concrete e soddisfacenti per
i proprietari dei terreni e dei prati nella zona di Champagne e
soprattutto in quella a nord di Motte.
E' quindi necessario che la Giunta continui a seguire questa
vicenda, imponendo alla Rav di pervenire a delle decisioni
operative e non solo a delle promesse di impegno.
Occorre seguire anche la vicenda sollevata dalla lettera del
signor Godioz Franco di Leverogne, per evitare che ci siano danni,
imputabili ai lavori autostradali, non coperti dall'assicurazione,
dalla Rav o dalla Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK