Consiglio Regionale della Valle d'Aosta - Oggetto del Consiglio n. 578 del 26 giugno 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 578 del 26 giugno 2014 - Resoconto
OGGETTO N. 578/XIV - Rinvio alle Commissioni 1° e 2° della
P.L. n. 14 (Disciplina dell'esercizio in forma associata delle
funzioni e dei servizi comunali) e della P.L. n. 16 (Disciplina
dell'esercizio associato di funzioni e servizi comunali.
Istituzione delle Unités des Communes valdôtaines e soppressione
delle Comunità montane).
Presidente -
Colleghi, questi due punti testé letti
vengono sono stati iscritti per decorrenza dei termini e quindi
sono rinviati alle Commissioni I e II. La parola al collega Laurent
Viérin.
Viérin L. (UVP) -
Merci Monsieur le Président.
Seulement pour quelques réflexions sur le dessin de loi, non
dans le mérite, mais sur le fait que ce dessin de loi retourne en
Commission et sur le fait qu'on est en train tous ensembles sur ce
thème de chercher une entente. Sur un thème comme la réforme des
collectivités locales, nous avons essayé de solliciter aussi à
travers la prise de position du Conseil permanent des collectivités
locales et quand même par rapport à un dossier qui voit une
exigence, vu l'évolution de la société même, vu la crise que la
Vallée d'Aoste a dû affronter et vu les difficultés que les
Communes ont par rapport à un système normatif qui existe et qui
est un modèle, qui a dû être changé sans la discussion, pour
l'instant, de la modification de la loi qui fixe, justement, et qui
règle le fédéralisme valdôtain. Nous avions, comme Union Valdôtaine
Progressiste, à un certain moment décidé de déposer un texte, pour
le simple motif de solliciter ce débat à l'intérieur de la
Commission. Donc c'est pour cela qu'il n'y a pas eu le temps à
l'intérieur de la Commission, à cause aussi de la période de crise
qu'on a vécu, pour entamer une discussion adéquate. Une discussion
qui puisse avoir le plus ample consensus, par rapport aussi à un
texte qui a été déposé entre autres par la majorité et par d'autres
sensibilités qui se sont exprimées sur ce thème. Donc, voilà
pourquoi l'exigence d'avoir aujourd'hui des textes qui retournent
en Commission, se conjugue avec l'exigence de réaffirmer
l'ouverture d'un débat sur le thème de la réforme des collectivités
locales.
Da un lato l'esigenza di avere la possibilità di discutere, sì
in modo approfondito, ma anche in modo celere, viste comunque anche
le sollecitazioni che sono arrivate dagli Enti locali stessi;
dall'altro la discussione, a seguito della sostituzione dei membri
in I Commissione, che dovrà avvenire per la sostituzione della
Presidente della Commissione stessa. In questo senso, sicuramente
tutte le discussioni che hanno accompagnato la nascita del nuovo
Governo nelle scorse settimane e anche i dossier che si sono
presentati in questa seduta del Consiglio Valle, ci fanno dire che
forse - e questo è un appello che noi rivolgiamo alla maggioranza -
sarebbe interessante aprire una riflessione sulla Presidenza della
I Commissione, viste le riforme che ci aspettano, visto non solo
quella degli enti locali, ma le riforme che sono state citate nei
vari interventi in questa due giorni, delle riforme costituzionali
in atto, di tutta una serie di possibilità di opportunità, di
necessità che stanno nascendo, sia a livello regionale che a
livello nazionale; inserirsi in una revisione, in un momento di
cambiamento anche epocale da un punto di vista normativo, da un
punto di vista costituzionale, di assetto. Avere la possibilità di
discutere questa Presidenza della I Commissione, che la scorsa
legislatura era in capo all'opposizione, a una forza che poi è
diventata maggioranza, ma che nello spirito della maggioranza
dell'epoca, assieme alla V Commissione, era stata concordata con le
opposizioni, per avere uno spiraglio di possibilità di dialogo su
certi settori. Sicuramente quella della I Commissione è ancor più
istituzionale rispetto alla V Commissione, che era invece più
tematica sull'istruzione, sulla cultura e sulla sanità.
Diciamo questo perché - ci rivolgiamo alla maggioranza, ma ci
rivolgiamo anche al Presidente del Consiglio - nei primi passi che
ha mosso da Presidente del Consiglio con i Capigruppo e con i
gruppi in generale, si sono intavolate delle discussioni su temi
riguardanti
l'Assemblée parlementaire de la francophonie
,
riguardanti altre questioni diverse rispetto forse ad una priorità
che deve partire da questa domanda: che cosa vogliamo fare sulle
riforme? Avete rinnovato un Governo e abbiamo detto che non abbiamo
condiviso certi metodi, ma l'azione amministrativa è in capo alla
maggioranza. Non abbiamo condiviso la scelta del Presidente del
Consiglio che è, ancora una volta, non tanto nell'espressione
numerica di una maggioranza che ha effettivamente diciotto
Consiglieri, ma nel metodo che ha portato all'elezione e alla
scelta del candidato, che non è stato minimamente condiviso con le
forze di opposizione. Vi chiediamo, in terza battuta, se c'è una
volontà, una disponibilità a discutere, prima di avviare una
discussione all'interno delle Commissioni come una mera burocrazia
e formalità per l'elezione e la sostituzione di un membro, se c'è
la disponibilità di aprire un dialogo con tutte le forze presenti
in Consiglio, per valutare la possibilità di avere effettivamente
una figura condivisa che possa gestire per il futuro immediato
queste riforme, affinché non siano riforme gestite semplicemente
dal Presidente della Regione, che è il capo della maggioranza, in
senso amministrativo, e dal Presidente del Consiglio che per ora
non è figura garante delle istituzioni. Noi non ci sentiamo
rappresentati per i motivi che abbiamo annunciato in queste
settimane e per le prime azioni concrete che il Presidente stesso
ha dimostrato nel non essere
super partes
e nel non sapersi
ritagliare uno spazio al di sopra delle parti politiche,
soprattutto su certi temi come quelli che abbiamo discusso
ieri.
L'appello è ai Presidenti, al Presidente della Regione in quanto
espressione della maggioranza e al Presidente del Consiglio, su una
eventuale disponibilità, anche rapida, perché le riforme sono
urgenti - qualcuno ricordava che nelle prossime settimane pare si
chiuderà il discorso della riforma del titolo V -; se c'è
effettivamente una nuova disponibilità, un nuovo corso soprattutto
in capo a questa Commissione che è storicamente è quella dove si
cerca il massimo di condivisione, perché si discutono in quella
Commissione le riforme che hanno una grande incidenza sulla
comunità valdostana e sui nostri amministratori o comunque
sull'assetto della nostra Regione e nei confronti dei rapporti
Stato-Regione. Questo è un elemento che vuole introdurre la
discussione su questo tema, convinti che il dialogo non si debba
ricercare semplicemente a parole, ma debba arrivare attraverso
azioni concrete, anche insignificanti dal punto di vista della
spartizione dei posti di responsabilità utili a formare delle
azioni di governo, il Governo stesso, e comunque una maggioranza
che riposa su degli accordi politici e quindi su delle caselle da
riempire, ma che va invece in una logica diversa: cercare di
lavorare nell'interesse di tutti, con la volontà di arrivare,
attraverso questa eventuale condivisione, ad una nuova stagione di
riforme che almeno su questo tema - poi è chiaro che sull'azione
amministrativa abbiamo delle visioni diametralmente opposte e
rimaniamo sulle nostre posizioni, come è successo in questi due
giorni di Consiglio, cercando di modificare anche dai banchi
dell'opposizione, dal punto di vista dell'incidenza nei confronti
della maggioranza - almeno sul tema della riforme dia una
dimostrazione da parte della politica e soprattutto da parte
vostra, della maggioranza, che c'è una disponibilità ad agire
nell'interesse della Valle d'Aosta e non per riempire la casella
che qualcuno forse si aspetta di andare a riempire. Grazie.
Presidente -
Qualcuno chiede la parola? La parola al
collega Bertin.
Bertin (ALPE) -
Grazie Presidente.
La I Commissione, come abbiamo più volte sollecitato, deve
affrontare e credo rapidamente dei temi molto importanti. La
riforma degli Enti locali
in primis
: abbiamo già iniziato,
ma siamo evidentemente piuttosto in ritardo da questo punto di
vista. Si era anche formata una sottocommissione e in breve tempo
dev'essere riattivato questo lavoro, che deve portare entro la fine
dell'anno - speriamo prima - all'elaborazione di un testo da votare
appunto entro la fine dell'anno.
Oltre a questa importante riforma c'è evidentemente la questione
riguardante il Titolo V. È diverso tempo che sollecito e
sollecitiamo un interessamento da parte della Commissione su questo
argomento. In questi mesi, da inizio anno, non si è fatto
praticamente niente su questo importante argomento e abbiamo
proceduto per inerzia, intanto che a Roma le riforme andavano
avanti.
È importante a questo punto riattivare rapidamente questa
commissione, prima di andare a costituire nuove commissioni
speciali che a questo punto, vista anche la tempistica, hanno a mio
avviso perso molto senso. È importante al contrario riattivare
rapidamente la I Commissione e riaffidarle questo importante
argomento. La I Commissione, come si sottolineava, è quella che
forse più di altre si presta, occupandosi di istituzioni e di
autonomia, ad un discorso diverso rispetto a tutte le altre
commissioni. Pertanto si potrebbero anche analizzare varie proposte
e condividerle come Consiglio. Grazie.
Presidente -
Grazie Consigliere Bertin. Non ci sono altre
richieste di intervento? I provvedimenti vengono rinviati alla I e
alla II Commissione... La parola al collega Laurent Viérin.
Viérin L. (UVP) -
Scusi Presidente, forse non ha colto il
fatto che non abbiamo ricevuto risposta, prima di passare al
rinvio. Mi rivolgo al Presidente del Consiglio, se esistono...
Almeno i Capigruppo, se hanno qualcosa da dire su questa questione,
visto che non abbiamo ricevuto risposta dai Presidenti. Chiediamo
al Capogruppo dell'Union Valdôtaine, Joel Farcoz, e a quello della
Stella Alpina, Stefano Borrello, se almeno hanno voglia timidamente
di abbozzare una risposta e di dire qual è la loro idea in merito.
Grazie.
Presidente -
La parola al Presidente della Regione.
Rollandin (UV) -
Le sollecitazioni che sono venute in
merito alla questione della I Commissione, credo che debbano essere
lette anche con la nuova apertura che era stata fatta, di valutare
il momento e di valutare anche se c'è o no, come è stato detto,
l'esigenza di una Commissione speciale sulle riforme. La I
Commissione analizza tutto, in particolare adesso, il collega
Laurent Viérin l'ha citata, c'è l'urgenza di affrontare la
discussione sugli Enti locali, però quando parliamo del Titolo V e
della altre riforme sono altrettanto urgenti e penso che la
valutazione dovrebbe essere fatta a quel momento. Credo che ci sia
lo spazio per fare una riflessione sulla possibilità o meno di e in
quel momento valutare anche questa esigenza che è stata presentata,
quindi valutare in che termini e come comporre questo tipo di
discorso che era già stato fatto da parte del Presidente del
Consiglio, che va a inserirsi in questo discorso, perché
logicamente se si fa una Commissione per le riforme, come è stato
detto, se ci sono le possibilità, questo dev'essere valutato
nell'ambito dell'organizzazione dei lavori, delle urgenze e delle
specificità che devono essere di volta in volta portate avanti.
Quindi io credo che questo tema lo riprenderemo senz'altro.
Presidente -
Altri interventi? La parola al collega
Chatrian.
Chatrian (ALPE
) - Grazie Presidente.
Ho avuto l'opportunità di partecipare prima della crisi a
diverse riunioni del gruppo ristretto per quanto riguarda il lavoro
per poter portare il nostro contributo come gruppo di ALPE, ma
soprattutto per creare certe condizioni, nel momento in cui la
volontà era quella di verificare se c'erano le condizioni per
presentare un unico progetto di legge che partiva proprio dal
basso. Tanti di noi arrivano dal percorso amministrativo: chi da
consigliere comunale, chi da assessore comunale, chi da
vicesindaco, chi da sindaco. Mi sembra che siamo in tanti che
abbiamo fatto quel percorso, arrivando da Comuni più piccoli, con
meno peso politico, economico, finanziario e di popolazione. Tanti
di noi arrivano da un percorso fatto nei Consigli comunali, con
delle responsabilità: percorsi - io dico sempre - che hanno dato
anche tante soddisfazioni, magari con delle difficoltà, ma tante
soddisfazioni. Ma, come abbiamo detto ieri e mi sembra che su
questa situazione tutti condividiamo, è un film che non esiste più.
Quindi anche per quanto riguarda il discorso del sistema finanza
locale, dovremmo ristrutturare, se possibile insieme, un nuovo
impianto legislativo.
Questa è una cosa importante, dato che mi sembra che oggi
andiamo di nuovo a rinviare tale punto in Commissione. L'obiettivo,
per quanto riguarda il nostro gruppo, è di rimetterci subito al
lavoro, creare sinergie e, perché no, un punto di incontro, se
condividiamo la criticità e soprattutto con una volontà costruttiva
di creare una nuova proposta di legge.
Mi associo alle riflessioni che il collega Viérin ha fatto
poc'anzi. Ieri e solo due settimane fa lei, Presidente Rollandin,
ci ha illustrato, diciamo, questa nuova era del suo secondo Governo
in questa legislatura, ci ha - non utilizzo dell'ironia - ci ha più
volte sollecitato non a collaborare, ma a confrontarci sui temi,
sulle dinamiche e anche a condividere dei percorsi. Dai nostri
banchi, come abbiamo fatto più volte in questo anno e anche nella
passata legislatura, noi abbiamo cercato comunque sempre di portare
il nostro contributo, cercando di avere le pari informazioni per
poterci confrontare, perché altrimenti... Io dico sempre che a
monte ci va un bagaglio, ci va conoscenza, ci vanno informazioni
per poi insieme (o se non insieme) portare il proprio
contributo.
Io penso che questa volta ci sia una possibilità. Non utilizzo
lo stesso termine di ieri: "epocale" sembra esagerato. Lo abbiamo
detto ieri e mi sembra che il nuovo Assessore Perron ci abbia
tracciato una nuova linea: siamo obbligati a percorrere una strada
e se c'è la possibilità di condividere la strada meglio ancora,
visto e considerato che ci sono difficoltà con lo Stato centrale,
mi sembra che ci siano delle grosse difficoltà. Fatta un'analisi,
se condividiamo che ci sono queste grandi difficoltà e che tutti
insieme dobbiamo portare il nostro contributo e mettere in campo la
force de frappe
dei trentacinque Consiglieri che siedono in
questo Consiglio, io penso che in questo momento condividere anche
la presidenza della I Commissione potrebbe essere utile alla Valle
d'Aosta; non ai singoli ad ALPE, ad UVP o ad altri gruppi: alla
Valle d'Aosta.
Noi abbiamo apprezzato il suo intervento: lei sollecitato
interviene come capo dell'esecutivo, quindi apprezziamo il suo
intervento. Lei dice "vedremo sulle Commissioni speciali, vedremo
sul discorso della finanza locale", però, dato che abbiamo aperto
il dibattito in quest'aula, gradiremmo - non per una questione di
bon ton
, ma di ruoli all'interno di un Consiglio - sentire
le posizioni dei Capigruppo dell'Union Valdôtaine e della Stella
Alpina, cosa ne pensano, visto che la partita mi sembra sia quanto
meno importante e riconosciuta come molto importante da parte di
tutti; l'ha riconosciuto anche lei, Rollandin. Ieri non avremmo
discusso una giornata sull'assestamento sapendo perfettamente che i
margini di manovra sull'assestamento erano tendenti allo zero,
perché ci siamo detti che la partita si gioca su altri tavoli e noi
dovremmo giocarla tutti insieme nella stessa direzione, per portare
a casa dei risultati. Il primo risultato penso sia quello di
mettere di nuovo al centro la nostra autonomia e mettere al centro
la disponibilità totale ad utilizzare quanto meno le risorse che
tutti insieme abbiamo messo in campo, come bilancio regionale 2014,
nel mese di dicembre. Penso che su questo noi ci siamo. E dato che
noi ci siamo, chiediamo uno sforzo ai colleghi Capigruppo dei due
gruppi della maggioranza. A mio avviso, questo è il momento buono
di confrontarci, di prendere - come si dice - il toro per le corna
e, perché no, condividere la presidenza della più importante
Commissione, dove si giocherà probabilmente il futuro dei prossimi
due o tre anni rispetto allo Stato.
Questo è il nostro auspicio. Speriamo che la sollecitazione e il
nostro contributo di oggi vadano nella direzione innanzitutto di
sentire un vostro punto di vista, una vostra considerazione, una
vostra riflessione e poi in Commissione, magari a livello politico,
si deciderà se condividere o no la presidenza più importante in
questo momento, forse epocale per i rapporti con lo Stato. Noi
abbiamo sempre detto, Presidente Rollandin, che noi ci siamo, il
contributo lo portiamo, ci presentiamo dove dobbiamo presentarci,
se ci sono le condizioni.
Presidente -
Altri? Se non ci sono altri interventi,
rinviamo le due proposte di legge alle Commissioni.
Passiamo al punto 35.01
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK