Consiglio Regionale della Valle d'Aosta - Oggetto del Consiglio n. 3013 del 23 settembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3013 del 23 settembre 1987 - Resoconto
OGGETTO N. 3013/VIII - INIZIATIVE ASSUNTE PER LA
REALIZZAZIONE DEL CENTRO DI SENOLOGIA.
PRESIDENTE:
Do lettura del testo dell'interrogazione
presentata dal Consigliere Sandri:
INTERROGAZIONE
Ricordata la mozione approvata in data 18 marzo 1987
all'unanimità dal Consiglio regionale che impegnava "la Giunta
regionale a predisporre in collaborazione con l'U.S.L. un progetto
di Centro di Senologia in grado di fornire a tutte le donne che lo
richiedano un efficace servizio diagnostico".
Sottolineato che a sei mesi di distanza non si hanno ancora
notizie sulla predisposizione di tale struttura di diagnosi
precoce;
il sottoscritto Consigliere regionale
Interroga
l'Assessore alla Sanità ed Assistenza Sociale per
conoscere:
- che iniziative abbia preso per la realizzazione del Centro
di Senologia;
- quali contatti siano stati presi con l'U.S.L. e con i
responsabili sanitari delle discipline che dovranno costituire tale
Centro;
- quando si prevede si potrà iniziare l'attività di prevenzione
secondaria verso il tumore mammario, principale causa di morte per
tumore nella popolazione valdostana tra i 35 e i 50 anni.
PRESIDENTE:
Ha chiesto di parlare l'Assessore alla Sanità
ed Assistenza Socia le Voyat, ne ha facoltà.
VOYAT (U.V.):
Al mese di marzo, quando si è discussa una
mozione sulla senologia, avevo detto che con l'U.S.L. si era già
vista la possibilità di spostare l'ambulatorio medico di oncologia
di via G. Rey, al Beauregard. Purtroppo poi, vista la necessità di
spostare una parte dei laboratori, sempre di via G. Rey, in quanto
necessitano di ristrutturazione, questi locali sono venuti a
mancare.
Comunque la realizzazione di un centro di senologia all'interno
dell'oncologia, è prevista nell'ex Pronto Soccorso.
La ristrutturazione dell'ex Pronto Soccorso è stata vista con il
primario dell'unità operativa di medicina generale e con l'aiuto
primario che si interessa specificatamente dei problemi oncologici,
ed attualmente sta andando avanti; pensiamo che entro la fine
dell'anno questi locali possano essere messi a disposizione
dell'oncologia.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Mi fa piacere che mentre ci sono Assessori
che fanno confusione, esiste qualcun altro che malgrado difficoltà
sicuramente logistiche, legate ai problemi della ristrutturazione
del Beauregard, cerca di andare avanti su questo impegno preso dal
Consiglio all'unanimità nella seduta del 18 marzo.
Vorrei chiedere all'Assessore un ulteriore impegno per cercare
di far decollare questa iniziativa che è molto sentita da tutte le
donne valdostane. Si tratterebbe di iniziare a delegare a dei
tecnici, come è stato fatto più o meno per il problema della
radioterapia, l'iniziativa, per coordinare tutti quei piccoli
problemi tecnici che si pongono per fare un servizio che ha bisogno
non soltanto di uno, ma di più specialisti; in questo caso il
radiologo, il clinico, gli infermieri, ecc...
Credo che sia molto più complicato di quanto non si possa
pensare riuscire a fare concentrare e coordinare questi operatori,
ed è una cosa peraltro che a mio parere è sufficientemente urgente,
in quanto ancora in Valle d'Aosta, dagli ultimi dati che ho potuto
consultare relativi al 1986, il tumore mammario purtroppo è in
aumento.
È ancora disperante oggi l'arrivare ad una diagnosi: si rischia
di fare tanti viaggi senza ottenere un risultato in tempi
dignitosi. Pertanto, pur apprezzando il fatto che questo
interessamento sta continuando, chiederei all'Assessore se è
possibile per dicembre avere una risposta con qualche dato concreto
in rapporto all'apertura.
Un problema legato a questo è che l'aiuto primario non è una
persona che si occupa di oncologia, ma teoricamente è già stato
assegnato ad una unità dipartimentale di oncologia. Questa unità
dipartimentale, quando sarà riassestata con il nuovo piano
sanitario, dovrebbe essere fatta decollare non solo per la
senologia, ma per tutto il problema dei tumori che purtroppo in
Valle d'Aosta sono sempre la seconda causa di morte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK