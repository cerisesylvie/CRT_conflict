Consiglio Regionale della Valle d'Aosta - Oggetto del Consiglio n. 360 del 14 dicembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 360 del 14 dicembre 1993 - Resoconto
OGGETTO N. 360/X - Disegno di legge: "Finanziamenti di spesa
nei diversi settori regionali di intervento e rideterminazione
delle autorizzazioni di spesa di leggi regionali in vigore,
as­sunti in coincidenza con l'approvazione del bilancio di
previsione per l'anno finanziario 1994 e del pluriennale 1994/1996
(Legge finanziaria per gli anni 1994/1996).
Articolo 1 - (Rideterminazione delle autorizzazioni di spesa
recate da leggi regionali)
1. Ai sensi e per gli effetti dell'articolo 19 della legge
regionale 27 dicembre 1989, n. 90 (Norme in materia di bilancio e
di contabilità generale della Regione autonoma Valle d'Aosta) le
autorizzazioni di spesa recate dalle leggi regionali indicate
nell'allegato A sono rideterminate, per gli anni 1994, 1995 e 1996,
nelle misure indicate nel medesimo allegato.
Articolo 2 - (Spese per il concorso nel pagamento di interessi
autorizzati da leggi regionali)
1. L'autorizzazione di spesa di lire 100 milioni recata dalla
leg­ge regionale 24 gennaio 1989, n. 9, per concorso nel pagamento
di interessi su mutui per costruzione, recupero ed ampliamento di
immobili destinati alle attività di imprese artigiane,
ride­terminata a decorrere dall'anno 1993, in annue lire 150
milioni dall'articolo 14, comma 2, della legge regionale 26 gennaio
1993, n. 5, è rideterminata, dall'anno 1994 in annue lire 250.000
(cap. 47520).
2. L'autorizzazione di spesa di lire 100 milioni recata dalla
leg­ge regionale 16 giugno 1988, n. 41, Capo II, per concorso nel
pagamento di interessi su mutui per la costruzione di edifici di
culto, sospesa per l'anno 1993 dall'articolo 14, comma 4, della
legge regionale 5/1993, è rideterminata, a decorrere dall'anno
1994, in annue lire 50 milioni (cap. 50140).
3. L'autorizzazione di spesa di lire 270 milioni recata dalla
leg­ge regionale 28 novembre 1986, n. 56, per la concessione di
contributi su finanziamenti agevolati a favore delle cooperative
edilizie, rideterminata a decorrere dall'anno 1993 in annue lire
670 milioni dall'articolo 14, comma 5, della legge regionale
5/1993, è rideterminata per l'anno 1994 in lire 710 milioni (cap.
51039 lire 220 milioni, cap. 51040 lire 90 milioni, cap. 51059 lire
200 milioni, cap. 51060 lire 220 milioni).
4. L'autorizzazione di spesa di lire 100 milioni recata dalla
leg­ge regionale 31 maggio 1983, n. 35, per l'erogazione di
contri­buti in conto interessi a favore di ditte forestali per
acquisto di macchinari ed impianti, è rideterminata in lire 120
milioni an­nue a decorrere dal 1994 (capp. 38600 e 38601).
5. L'autorizzazione di spesa di annue lire 200 milioni recata
dall'articolo 1 della legge regionale 26 maggio 1993, n. 43, per il
concorso nel pagamento di interessi su prestiti di conduzione nel
settore dell'apicoltura, è elevata, dal 1994, a lire 400 milioni
(capp. 41220 - 41221).
6. L'autorizzazione di spesa recata dall'articolo 8, comma 1,
lettera a, della legge regionale 24 gennaio 1983, n. 1, per il
con­corso nel pagamento di interessi su prestiti a favore di
opera­tori agrituristici, determinata in annue lire 193 milioni
dall'ar­ticolo 13 della legge regionale 9 gennaio 1992, n. 1, è
rideter­minata, a decorrere dal 1994, in annue lire 261 milioni
(capp. 41639 - 41640).
7. L'autorizzazione di spesa recata dall'articolo 33 della legge
regionale 20 agosto 1993, n. 62, per il concorso nel pagamento di
interessi su mutui bancari e locazioni finanziarie concessi per lo
sviluppo idroelettrico, è rideterminata, a decorrere dal 1994, in
annue lire 400 milioni (cap. 48974).
8. L'autorizzazione di spesa recata dalla legge regionale 19
agosto 1984, n. 47, per interventi regionali integrativi per
am­mortamento di mutui agevolati per l'edilizia convenzionata, è
rideterminata, dal 1994, in annue lire 400 milioni (capp. 51080 -
51081).
9. L'autorizzazione di spesa recata dalla legge regionale 31
agosto 1991, n. 36, per concorso nel pagamento di interessi su
mutui per il potenziamento e la qualificazione dell'attività
al­berghiera, è rideterminata in lire 1.200 milioni per l'anno
1994, in lire 1.600 milioni per l'anno 1995 e in lire 2.300 milioni
per l'anno 1996 (cap. 65225).
Articolo 3 - (Finanziamenti regionali sostitutivi di interventi
statali)
1. A fronte delle minori assegnazioni di fondi da parte dello
Stato in relazione alla manovra di contenimento della spesa
pubblica, la Regione Valle d'Aosta interviene, per l'anno 1994, nel
finanziamento dei seguenti interventi:
a) Trasporti pubblici locali di cui alla legge 10 aprile 1981,
n. 151, per complessive lire 21.200 milioni di cui:
1) ripiano disavanzo di esercizio di cui all'articolo 9
lire 19.700 milioni cap. 67670
2) fondo per gli investimenti di cui agli articoli 11 e 12
lire 1.500 milioni cap. 67870
b) Fondo sanitario nazionale di cui alla legge 23 dicembre 1978,
n. 833 parte corrente per complessive lire 85.000 milioni così
ripartite:
1) Spese della Regione Cap. 59920 lire 10.000 milioni
2) Trasferimenti all'USL Cap. 59940 lire 75.000 milioni.
c) Consultori familiari di cui alle leggi 29 luglio 1975, n. 405
articolo 5 e 22 maggio 1978, n. 194, articolo 3, per complessive
lire 2.600 milioni così ripartite:
1) spese dirette
lire 100 milioni cap. 61540
2) trasferimenti all'Unità Sanitaria Locale
lire 2.500 milioni cap. 61580
d) Rimborso all'unità sanitaria locale degli interessi passivi
sulla anticipazione straordinaria di fondi ai sensi dell'articolo 3
del decreto-legge 15 settembre 1990, n. 262, convertito in legge 19
novembre 1990, n. 334
lire 3.000 milioni cap. 60030
Articolo 4 - (Interventi su beni immobili)
1. Entro quattro mesi dall'entrata in vigore della presente
leg­ge, la Giunta presenterà al Consiglio regionale un piano di
di­smissioni di beni del patrimonio immobiliare della Regione non
utilizzato a fini istituzionali né oggetto di programmi di
reim­piego; il piano dovrà indicare sia le procedure di vendita o
di cessione, sia il valore storico e la stima di quello di
realizzo.
2. Per l'acquisto di beni immobili necessari per i fini
istituzio­nali o da destinarsi al conseguimento degli obiettivi
program­matici della Regione è autorizzata, per l'anno 1994, la
spesa di 5.000 milioni (cap. 35060).
3. Per gli interventi su beni immobili da destinare al settore
in­dustriale è autorizzata, per l'anno 1994, la spesa di lire
29.000 milioni (cap. 46940).
Articolo 5 - (Rinnovo contrattuale per il personale
regionale)
1. L'onere per il rinnovo del contratto di lavoro del personale
regionale per il triennio 1994/1996 è fissato, come disposto
dall'articolo 8 della legge regionale 9 agosto 1989, n. 63, in
complessive lire 16.000 milioni, di cui lire 3.000 per l'anno 1994,
lire 5.000 per l'anno 1995 e lire 8.000 per l'anno 1996 (cap.
30500).
Articolo 6 - (Trasferimenti finanziari ai comuni e alle comunità
montane)
1. I trasferimenti correnti ai comuni e alle comunità montane di
cui all'articolo 4 della legge regionale 26 maggio 1993, n. 46,
sono così rideterminati:
- fondi ordinari per spese correnti (lett. a)
comuni (cap. 20500)
anno 1994 - lire 17.700 milioni
anno 1995 - lire 18.000 milioni
comunità montane (cap. 20740)
anno 1994 - lire 11.000 milioni
anno 1995 - lire 11.300 milioni
- fondi ordinari per spese di intervento (lett. b)
comuni (cap. 20520):
anno 1994 - lire 56.000 milioni
anno 1995 - lire 58.000 milioni
comunità montane (cap. 20780):
anno 1994 - lire 6.000 milioni
anno 1995 - lire 8.000 milioni
- fondi per l'esercizio di funzioni delegate agli enti locali
(lett. d) (cap. 20530)
anno 1994 - lire 1.000 milioni
anno 1995 - lire 1.000 milioni
2. In sostituzione dei fondi assegnati dallo Stato per
l'ammor­tamento dei mutui di cui al decreto legislativo 28 dicembre
1989, n. 431, è autorizzato, per l'anno 1994, il trasferimento agli
Enti locali della somma complessiva di lire 10.500 milioni (cap.
20510).
Articolo 7 - (Finanziamento del Fondo regionale investimenti
occupazione - FRIO)
1. Per la realizzazione dei programmi triennali del Fondo
regi­onale investimenti occupazione di cui alla legge regionale 18
agosto 1986, n. 51 e successive modificazioni, sono autorizzate le
seguenti spese (cap. 21145):
- per l'aggiornamento dei programmi già autorizzati, lire 5.000
milioni così ripartiti:
anno 1994 - lire 2.000 milioni
anno 1995 - lire 2.000 milioni
anno 1996 - lire 1.000 milioni
2. In deroga a quanto disposto dall'articolo 28, comma 1, della
legge regionale 26 maggio 1993, n. 46, è autorizzata la forma­zione
del programma triennale FRIO 1994/1996 ai sensi della legge
regionale 51/1986 e successive modificazioni, la cui spesa
complessiva è autorizzata in lire 39.429, così ripartiti:
anno 1994 - lire 4.214 milioni
anno 1995 - lire 14.215 milioni
anno 1996 - lire 21.000 milioni
3. Per gli interventi previsti dall'articolo 4 bis della legge
regio­nale 51/86 e successive modificazioni, è autorizzata, per
l'anno 1994, la spesa complessiva di lire 791 milioni (cap.
21155);
4. In deroga alle disposizioni di cui al comma 5 dell'articolo
32 della legge regionale 46/1993 l'autorizzazione di spesa per la
realizzazione programma FRIO 1993-1995 resta confermata
nell'importo complessivo di lire 43.834 milioni, così
ripartiti:
anno 1994 - lire 23.000 milioni
anno 1995 - lire 20.834 milioni
(capp.
21160-21165-21170-21175-21180-21190-21195-21205-21210).
Articolo 8 - (Trasferimenti ai comuni per la costituzione di un
patrimonio immobiliare)
1. I trasferimenti finanziari ai comuni per la costituzione di
un patrimonio immobiliare di cui alla legge regionale 27 giugno
1986, n. 27, determinati, per l'anno 1994, in complessive lire
1.500 milioni dall'articolo 1 della presente legge, sono ripartiti
nei seguenti settori di intervento (cap. 20620):
a) sedi di uffici e servizi pubblici istituzionali
lire 500 milioni
b) patrimonio immobiliare a scopo abitativo o sociale
lire 250 milioni
c) recupero e valorizzazione del patrimonio artistico, storico
ed archeologico
lire 250 milioni
d) acquisizione di terreni e alpeggi per lo sviluppo di attività
economiche, turistiche e sportive
lire 500 milioni
Articolo 9 - (Interventi per la riqualificazione della Città di
Aosta)
1. La spesa di lire 15.000 milioni autorizzata dalla legge
regio­nale 2 marzo 1992, n. 3, per la riqualificazione della città
di Aosta per l'anno 1994 è rideterminata in lire 8.000 milioni
(cap. 33665).
L'autorizzazione a contrarre un mutuo passivo di lire 15.000
milioni a copertura della suddetta spesa è ridotta, per l'anno
1994, a lire 8.000 milioni (cap. 11150).
Articolo 10 - (Finanziamenti per infrastrutture sciistiche di
interesse locale)
1. Il comma 2 dell'articolo 5 della legge regionale 23 dicembre
1992, n; 77, recante "Contributi regionali per facilitare
l'acqui­sizione e il mantenimento in esercizio, da parte dei
comuni, di infrastrutture sciistiche di interesse locale" è così
modificato:
"3. L'ammontare dei contributi di cui al comma 1, finalizzati al
ripianamento di eventuali deficit di esercizio, non può eccedere il
60 percento del disavanzo nelle spese sostenute dal Comune per
assicurare la gestione degli impianti a fune di proprietà" (cap.
62570).
Articolo 11 - (Infrastrutture ricreativo-sportive)
1. Per le domande presentate a partire dall'anno 1994 dai
co­muni e dalle comunità montane ai sensi dell'articolo 4 della
legge regionale 7 agosto 1986, n. 45, recante interventi per la
realizzazione di infrastrutture ricreativo-sportive, l'intervento
regionale di cui all'articolo 2, lett. b e c, della legge stessa
sarà concesso nei limiti, rispettivamente del 70 e del 60 per cento
della spesa riconosciuta (cap. 62540).
Articolo 12 - (Finanziamenti acquisto arredi scolastici)
1. Per gli interventi previsti dall'articolo 14 (contributi
straor­dinari agli enti locali per l'acquisto di arredi scolastici)
della legge regionale 20 agosto 1993, n. 68, recante interventi
regio­nali in materia di diritto allo studio, è autorizzata la
spesa di lire 600 milioni per l'anno 1994 e di annue lire 500
milioni per gli anni 1995 e 1996.
2. Il limite dell'intervento di cui al comma 4, lettera a, del
me­desimo articolo 14 è fissato, a decorrere dal 1994, all'80
percen­to della spesa complessiva a carico del Comune (cap.
54270).
Articolo 13 - (Infrastrutture tecniche per il parco del Mont
Avic)
1. La spesa di lire 10.000 milioni annue autorizzata dalla legge
regionale 7 aprile 1992, n. 18, per la costruzione di
infrastrut­ture tecniche per il parco regionale "Mont-Avic",
trasferita agli esercizi 1994 e 1995 dall'articolo 12 della legge
regionale 26 gennaio 1993, n. 5, è così rideterminata (cap.
50150):
anno 1994 - lire 1.500 milioni
anno 1995 - lire 10.000 milioni
anno 1996 - lire 8.500 milioni
2. L'autorizzazione a contrarre un mutuo passivo di annue lire
10.000 milioni per gli anni 1993 e 1994 recata dalla medesima legge
regionale n. 18/92 è trasferita agli esercizi 1994, 1995 e 1996
(cap. 11150) nei limiti delle autorizzazioni annue di spesa di cui
al comma 1.
Articolo 14 - (Interventi per il verde pubblico)
1. A decorrere dall'anno 1994 i contributi regionali previsti al
comma 1 dell'articolo 5 della legge regionale 10 agosto 1987, n.
65, recante "Iniziative per l'insediamento e la cura del verde
pubblico e per la gestione delle aree e dei percorsi attrezzati",
come sostituito dall'articolo 3 della legge regionale 27 marzo
1991, n. 7, sono erogati fino al 70 percento della spesa
ammis­sibile; quelli di cui al comma 4 del medesimo articolo sono
ero­gati fino al 30 percento della spesa ammissibile e
documentabi­le (cap. 37040).
Articolo 15 - (Interventi per attività di ricerca nei settori
industriali)
1. L'autorizzazione residua di spesa di lire 7.050 milioni per
gli interventi di cui alla legge regionale 30 dicembre 1992, n. 86,
è rinviata agli anni 1995, 1996 e 1997 e determinata, per gli
esercizi 1995 e 1996 in annue lire 3.000 milioni (cap. 35620).
Articolo 16 - (Realizzazione di strutture tecniche
ricettive)
1. L'autorizzazione alla Giunta regionale a contrarre mutui per
complessive lire 4.129 milioni per la realizzazione dei progetti
regionali finanziati con i contributi di cui al decreto-legge 4
no­vembre 1988, n. 465, convertito con modificazioni in legge 30
dicembre 1988, n. 556, concernente misure per la realizzazione di
strutture tecniche ricettive (capp. 64847 e 64852) è rinviata, per
lire 1.500 milioni, all'anno 1994 e per lire 827,5 milioni,
all'anno 1995 (cap. 11150).
Articolo 17 - (Piano di politica del lavoro)
1. Il residuo onere di lire 9.000 milioni di cui alla
autorizza­zione complessiva di lire 15.000 milioni recata dalla
legge regi­onale 17 marzo 1992, n. 7, è rideterminato, per il
triennio 1992/1994, in lire 9.800 milioni di cui lire 3.200 milioni
per l'anno 1994 e in complessive lire 6.600 milioni per il bilancio
1995/1996 (cap. 26010).
Articolo 18 - (Iniziative di interesse
turistico-promozionale)
1. Il comma 2 dell'articolo 3 della legge regionale 24 giugno
1992, n. 31, recante "Concessione di contributi per la
realizza­zione di iniziative di interesse turistico-promozionale",
è sop­presso.
2. Il comma 3 del medesimo articolo 3 è così modificato:
"3. La percentuale di cui al comma 1 può essere superata solo in
caso di manifestazioni sportive di particolare importanza
turistico-promozionale, approvate dal Consiglio regionale, le cui
modalità organizzative siano direttamente concordate con
l'As­sessorato regionale del turismo, sport e beni culturali"
(capp. 62520 e 64320).
Articolo 19 - (Strutture ospedaliere)
1. Per la manutenzione straordinaria e l'adeguamento
tecnolo­gico delle strutture ospedaliere (legge 833/78), è
trasferita all'Unità Sanitaria Locale, per l'anno 1994, la somma di
lire 1.500 milioni (cap. 60380).
2. Per opere urgenti di ripristino e straordinaria manutenzione
di strutture ospedaliere è autorizzata, per l'anno 1994, la spesa
di lire 6.500 milioni (cap. 60420).
Articolo 20 - (Abbattimento delle barriere architettoniche)
1. Per gli interventi di cui al Capo III (interventi finanziari
per l'abbattimento delle barriere architettoniche negli uffici
pub­blici e aperti al pubblico e per l'acquisto di ausili ed
attrezzatu­re) della legge regionale 17 giugno 1992, n. 25, è
autorizzata, per il triennio 1994/1996, la spesa complessiva di
lire 2.600 mi­lioni (cap. 49420) così ripartiti:
anno 1994 - lire 1.000 milioni
anno 1995 - lire 800 milioni
anno 1996 - lire 800 milioni
Il comma 3 dell'articolo 6 della predetta legge regionale
25/1992, è soppresso.
Articolo 21 - (Smaltimento rifiuti solidi urbani)
1. L'autorizzazione di spesa recata dalla legge regionale 21
agosto 1990, n. 60, concernente disposizioni in materia di
smaltimento di rifiuti solidi urbani, è ulteriormente prorogata,
per lire 300 milioni, all'anno 1994 (cap. 58600).
Articolo 22 - (Finanziamenti per iniziative culturali e
scientifiche)
1. É autorizzata, per l'anno 1994, la spesa di complessive lire
3880 milioni destinata:
a) quanto a lire 750 milioni per manifestazioni ed iniziative
culturali e scientifiche scolastiche (cap. 57200);
b) quanto a lire 200 milioni per sperimentazioni e ricerche
edu­cative nelle scuole (cap. 57220);
c) quanto a lire 500 milioni per l'acquisto e stampa di
mono­grafie di carattere culturale (cap. 57240);
d) quanto a lire 2.430 milioni per manifestazioni ed iniziative
culturali e scientifiche (cap. 57360 per lire 800 milioni, cap.
57380 per lire 330 milioni e cap. 57400 per lire 1.300
milioni).
Articolo 23 - (Finanziamenti per il sistema bibliotecario
regionale)
1. L'articolo 21 della legge regionale 17 giugno 1992, n. 28,
re­cante "Istituzione del Sistema bibliotecario regionale e nuove
norme in materia di biblioteche regionali, comunali o di inte­resse
locale. Abrogazione di leggi regionali" è così modificato:
"1 - La Giunta regionale, al fine di assicurare i finanziamenti
integrativi necessari all'istituzione o alla ristrutturazione di
biblioteche comunque facenti parte del Sistema bibliotecario
regionale, interviene con contributi fino al 75 percento della
spesa riconosciuta ammissibile per l'acquisto di beni e di
at­trezzature e per piccoli miglioramenti edilizi".
2. La Giunta regionale, al fine di assicurare il funzionamento e
lo sviluppo delle biblioteche comunque facenti parte del Siste­ma
bibliotecario regionale, assegna contributi fino al 75 percen­to
della spesa riconosciuta ammissibile per il pagamento del personale
assunto dai comuni, loro consorzi, comunità monta­ne, enti ed
istituzioni pubbliche e private, nonché fino al 70 percento per lo
svolgimento di attività culturali" (capp. 54240 e 54260).
Articolo 24 - (Interventi nel settore della formazione
professionale)
1. Per la realizzazione del programma annuale di formazione
professionale di cui alla legge regionale 5 maggio 1983, n. 28, è
autorizzata, per l'anno 1994, la spesa complessiva di lire 12.500
milioni di cui lire 5.250 per iniziative a gestione regionale (cap.
30018) e lire 7.250 milioni per iniziative a gestione
convenzio­nata (cap. 30019).
2. In sede di formazione e di aggiornamento del programma di cui
al comma 1, la Giunta regionale, in deroga a quanto previ­sto
dall'articolo 45, comma 1, della legge regionale 27 dicembre 1989,
n. 90 e successive modificazioni e integrazioni, è autoriz­zata a
disporre, con proprio atto amministrativo, da adottarsi su proposta
dell'Assessore al bilancio e alle finanze:
a) la variazione, nei limiti della spesa complessivamente
auto­rizzata, della ripartizione delle somme tra gli interventi di
cui al comma 1;
b) l'istituzione, qualora non previsti in bilancio, di appositi
capitoli di spesa corrispondenti alle misure in cui si articola il
programma annuale di formazione professionale di cui alla leg­ge
regionale 28/1983 e il trasferimento ai capitoli stessi delle
disponibilità finanziarie dei fondi di cui al comma 1;
c) la variazione, nei limiti della spesa complessivamente
auto­rizzata, delle disponibilità finanziarie iscritte ai capitoli
di cui alla lettera b).
Articolo 25 - (Modifiche di norme regionali di spesa)
1. Il comma 3 dell'articolo 5 della legge regionale 9 luglio
1990, n. 45, recante "Promozione di una fondazione per le
biotecno­logie", è così modificato:
"3. Negli anni successivi l'ammontare del contributo è
determi­nato con legge di bilancio" (cap. 28020).
2. Il comma 3 dell'articolo 5 della legge regionale 23 agosto
1991, n. 33, recante "Promozione della fondazione Centro di studi
letterari Natalino Sapegno", è così modificato:
"3. Negli anni successivi l'ammontare del contributo è
determi­nato con legge di bilancio" (cap. 28520).
3. Il comma 1 dell'articolo 4 della legge regionale 22 aprile
1986, n. 17, recante "Concessione di contributi per la
manu­tenzione e la gestione di piste per lo sci di fondo", è così
sosti­tuito:
"1. L'ammontare dei contributi di cui all'articolo 2, comma 2,
lettera a, non può eccedere il 50 percento della spesa" (capp.
64580 e 64620).
4. Il comma 4 dell'articolo 7 della legge regionale 28 giugno
1991, n. 20, recante "Promozione di una fondazione per la
for­mazione professionale turistica", è abrogato (cap. 64329).
Articolo 26 - (Sospensione di autorizzazioni di spesa recate da
leggi regiona­li)
1. Il contributo di cui all'articolo 4 della legge regionale 19
aprile 1988, n. 18, come modificato dall'articolo 4 della legge
regionale 4 settembre 1991, n. 42, a favore della Fondazione di cui
all'articolo 1 della medesima legge regionale 18/1988, per l'anno
1994 è sospeso (cap. 22480).
2. L'autorizzazione di spesa recata dalla legge regionale 3
gen­naio 1990, n. 3 e successive modificazioni, concernente
promo­zione di iniziative sociali formative e culturali a favore
dei gio­vani, è sospesa a decorrere dal 1994 (cap. 58440).
3. L'autorizzazione di spesa prevista dall'articolo 13 della
legge regionale 31 luglio 1989, n. 47, concernente norme in materia
di polizia locale e ristrutturazione dell'ufficio regionale di
poli­zia locale, è sospesa a decorrere dal 1994 (cap. 22500).
Articolo 27 - (Disposizioni finanziarie)
1. Agli oneri conseguenti alle autorizzazioni di spesa contenute
nella presente legge ammontanti a complessive lire 1.023.062,5
milioni nel triennio 1994/1996 di cui lire 406.779 milioni
nell'anno 1994, la Regione fa fronte con le risorse evidenziate nel
bilancio pluriennale 1994/1996, stato di previsione della parte
Entrata, nel rispetto delle destinazioni indicative definite dallo
stato di previsione pluriennale della parte Spesa.
Articolo 28 - (Dichiarazione di urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Allegato A
(...omissis...)
Presidente -
In relazione al dibattito già
avvenuto, pongo in votazione il di­segno di legge n. 25 testé letto
ed iscritto al punto 12 bis dell'ordine del giorno
dell'adunanza.
Se nessuno chiede la parola, pongo in votazione l'articolo 1 del
disegno di legge in oggetto.
Presenti e votanti: 31
Favorevoli: 24
Contrari: 7
Pongo in votazione l'articolo 2.
Presenti e votanti: 31
Favorevoli: 24
Contrari: 7
Pongo in votazione l'articolo 3.
Presenti e votanti: 31
Favorevoli: 24
Contrari: 7
Pongo in votazione l'articolo 4.
Presenti e votanti: 31
Favorevoli: 24
Contrari: 7
Pongo in votazione l'articolo 5.
Presenti e votanti: 31
Favorevoli: 24
Contrari: 7
Pongo in votazione l'articolo 6.
Presenti e votanti: 31
Favorevoli: 24
Contrari: 7
Pongo in votazione l'articolo 7.
Presenti e votanti: 31
Favorevoli: 24
Contrari: 7
Pongo in votazione l'articolo 8.
Presenti e votanti: 31
Favorevoli: 24
Contrari: 7
Pongo in votazione l'articolo 9.
Presenti e votanti: 31
Favorevoli: 24
Contrari: 7
Pongo in votazione l'articolo 10.
Presenti e votanti: 31
Favorevoli: 24
Contrari: 7
Pongo in votazione l'articolo 11.
Presenti e votanti: 31
Favorevoli: 24
Contrari: 7
Pongo in votazione l'articolo 12.
Presenti e votanti: 31
Favorevoli: 24
Contrari: 7
Pongo in votazione l'articolo 13.
Presenti e votanti: 31
Favorevoli: 24
Contrari: 7
Pongo in votazione l'articolo 14.
Presenti e votanti: 31
Favorevoli: 24
Contrari: 7
Pongo in votazione l'articolo 15.
Presenti e votanti: 31
Favorevoli: 24
Contrari: 7
Pongo in votazione l'articolo 16.
Presenti e votanti: 31
Favorevoli: 24
Contrari: 7
Pongo in votazione l'articolo 17.
Presenti e votanti: 31
Favorevoli: 24
Contrari: 7
Pongo in votazione l'articolo 18.
Presenti e votanti: 31
Favorevoli: 24
Contrari: 7
Pongo in votazione l'articolo 19.
Presenti e votanti: 31
Favorevoli: 24
Contrari: 7
Pongo in votazione l'articolo 20.
Presenti e votanti: 31
Favorevoli: 24
Contrari: 7
Pongo in votazione l'articolo 21.
Presenti e votanti: 31
Favorevoli: 24
Contrari: 7
Pongo in votazione l'articolo 22.
Presenti e votanti: 31
Favorevoli: 24
Contrari: 7
Pongo in votazione l'articolo 23.
Presenti e votanti: 31
Favorevoli: 24
Contrari: 7
Pongo in votazione l'articolo 24.
Presenti e votanti: 31
Favorevoli: 24
Contrari: 7
Pongo in votazione l'articolo 25.
Presenti e votanti: 31
Favorevoli: 24
Contrari: 7
Pongo in votazione l'articolo 26.
Presenti e votanti: 31
Favorevoli: 24
Contrari: 7
Pongo in votazione l'articolo 27.
Presenti e votanti: 31
Favorevoli: 24
Contrari: 7
Pongo in votazione l'articolo 28.
Presenti e votanti: 31
Favorevoli: 24
Contrari: 7
Pongo in votazione l'allegato A del disegno di legge in
oggetto.
Presenti e votanti: 31
Favorevoli: 24
Contrari: 7
Presidente -
Il Consigliere Marguerettaz ha
chiesto la parola per dichiara­zioni di voto.
Marguerettaz (DC) -
É evidente che la votazione
del bilancio preventivo regionale ha una valenza essenzialmente
politica. Questo è ancora più evi­dente per il bilancio preventivo
del 1994, che, seppure stilato con una certa diligenza - e di ciò
va dato atto all'Assessore Lévêque - reca in sé, più o meno
esplicitamente, delle evidenti manifestazioni di impotenza. Lo
stesso Assessore ce lo ricorda­va ieri nel suo intervento, quando
faceva riferimento alla ne­cessità di dare corso a numerose eredità
del passato, senza far pesare sulle spalle della gente decisioni
troppo traumatiche.
Fra gli impegni che ci arrivano dal passato, non può essere
sottaciuto che circa il 90 per cento delle risorse oggi disponibili
è già regolamentato dalla legislazione vigente. Questo, a nostro
avviso, è il nocciolo di tutta la questione.
L'opera di un governo regionale o di una maggioranza regionale
nella situazione in cui siamo non può essere valutata solo da un
bilancio preventivo, che, come ha già detto il Consigliere Florio,
appare decisamente "ingessato". Appare quindi sempre più evi­dente
la necessità di mettere mano con forza e con decisione, come credo
sia emerso da diversi interventi e non solo da quelli
dell'opposizione, al sistema legislativo della Regione, che deve
essere realmente semplificato, in buona parte epurato e
so­stanzialmente riqualificato. Questo è il vero banco di prova,
sul quale dovranno misurarsi il Governo regionale e tutto il
Con­siglio.
Sono queste le ragioni che ci inducono a pensare che anche le
benevole dichiarazioni di intenti che abbiamo ascoltato, ad esempio
quelle relative alle scelte sulla salvaguardia del benes­sere,
della cultura, della salute, della qualità della vita in
gene­rale..., siano, giocoforza, insufficienti.
Ad esempio, come è possibile dichiarare che questo bilancio
sottende la volontà di salvaguardare le famiglie, con le loro
molteplici necessità, quando al riguardo non esiste il benché
minimo progetto legislativo? Come è possibile dichiarare che questo
bilancio sottende la volontà di sostenere le categorie più deboli,
se, ad esempio, per l'assistenza agli anziani o ai bambi­ni,
l'unica valida risposta che ancora oggi viene data è rappre­sentata
dalle microcomunità da una parte e dagli asili nido dall'altra?
Si potrebbero portare anche altri esempi, ma non farebbero che
sostenere la nostra tesi. Pertanto, occorre avere maggiore
vo­lontà, maggiore rigore e coraggio nelle scelte.
Al di là degli interventi fiume che, come qualcuno ben
ricorda­va questa mattina, appartengono ancora ad una certa
ritualità del passato, questo bilancio rafforza in noi la certezza
che oggi vi è più che mai bisogno di un governo forte, omogeneo,
capace davvero di rilanciare la Valle d'Aosta su grandi progetti,
che tornino a dare risposte ai bisogni primari di quell'uomo
giu­stamente posto al centro dell'opuscolo che illustra il bilancio
regionale. Mi riferisco, quindi, a quei bisogni primari sui quali
si ritorna con troppa frequenza, ma che con troppa difficoltà
trovano risposta: bisogno del lavoro, bisogno della casa, bisogno
di un'adeguata assistenza sanitaria.
A causa dei necessari tagli al bilancio, tali obiettivi non
po­tranno essere raggiunti, se non vi è una chiara volontà di
ri­durre o di eliminare quegli stanziamenti regolati da leggi,
rego­lamenti o semplici delibere, che sono ancora ampiamente
pre­senti nei vari capitoli del bilancio e che appartengono, per
così dire, al superfluo. Questa parola, come tutti noi ben
sappiamo, spesso è sinonimo di "clientelismo".
Queste sono le considerazioni che hanno indotto la nostra forza
politica a votare contro questo bilancio.
In conclusione, mi sia ancora consentito svolgere un'ultima
considerazione di carattere più politico.
Durante il dibattito, numerosi consiglieri - per tutti ricordo i
colleghi Bich e Lanivi - hanno analizzato il panorama politico
regionale e l'hanno definito assai complesso e composito e noi
stessi, Democratici Cristiani, siamo stati tacciati di non avere
una chiara linea politica, che peraltro la gente reclamerebbe a
gran voce. C'è uno stato di confusione, non si capiscono bene le
differenze tra una forza politica e l'altra...
Anche il Gruppo Autonomo, che si è costituito solo di recente in
seno al Consiglio regionale e che vuole essere portatore di una
chiara linea politica, proprio nel primo atto col quale è stato
chiamato a misurarsi, la votazione del bilancio, ha dato una palese
dimostrazione della sua chiarezza politica: essendo com­posto da
due consiglieri, ha pensato bene di farli votare uno a favore e
l'altro contro il bilancio regionale.
Presidente -
Il Consigliere Chiarello ha chiesto
la parola per dichiarazioni di voto.
Chiarello (RC) -
Vorrei riconfermare quello che ho
detto questa mattina. Il bi­lancio si presenta bene ed è bello da
vedere perché pone al centro l'uomo... Io avevo detto che in un
bilancio di questo tipo l'uomo poteva anche essere messo in una
posizione un po' più decentrata.
Per dieci anni abbiamo sperperato miliardi, ma oggi, non appe­na
si è sparsa la voce che uno dei possibili acquirenti
dell'ILVA-Cogne si sarebbe ritirato, siamo stati tutti colti dal
panico. Questi non sono altro che i frutti della politica
industriale svolta negli ultimi dieci anni.
La crisi c'è in tutta Italia, ma nessuna regione d'Italia ha
avuto tanti soldi quanti la Regione Valle d'Aosta.
Ho detto che diverse cooperative che operano in campo sociale -
e ne sono sicuro - devono ridurre il loro personale a causa dei
tagli previsti dalla Regione e dai comuni.
Eppure, l'ammontare di questi tagli è di gran lunga inferiore
alla somma dei contri­buti praticamente regalati "a pioggia" alle
industrie che non hanno prodotto altro che disoccupati.
Anche se abbiamo ancora dei dubbi sui versamenti a pioggia,
soprattutto in campo agricolo, spero vivamente che questa
Amministrazione dimostri che non sarà più così. In questo momento
però non ci crediamo, ma staremo a vedere come an­drà a finire.
Comunque il mio voto sarà contrario.
Presidente -
Il Consigliere Lanièce ha chiesto la
parola per dichiarazioni di voto.
Lanièce (GA) -
Vorrei precisare al collega
Marguerettaz che il Gruppo Auto­nomo è composto da due consiglieri
indipendenti, che non han­no costituito alcun movimento e pertanto
il Gruppo non può avere una propria linea politica. Per questa
ragione il sotto­scritto e l'amico Rini hanno fatto ciascuno una
propria valuta­zione...
(...interruzione del Consigliere Marguerettaz...)
Presidente -
Lasciate parlare il Capogruppo del
Gruppo Autonomo.
Lanièce (GA) -
...prossimamente accontenteremo il
Consigliere Marguerettaz.
Comunque, a parte queste battute, ho constatato con piacere che
nella relazione del Presidente Viérin è stata espressa la volontà
di giungere alla stesura di un bilancio che esuli da quei soliti
schemi rigidi, che contrastano con l'esigenza di pervenire quanto
prima ad un bilancio a misura d'uomo. La stessa cosa è stata
giustamente auspicata anche dall'Assessore Lévêque, ma non è ancora
stata attuata in questo bilancio.
Pur apprezzando l'intento del Presidente di voler cambiare
ef­fettivamente e di marciare in una direzione diversa da quella
del passato, il mio voto sarà però contrario, perché si tratta di
un voto politico e perché io appartengo ad una forza di
opposi­zione.
Mi auguro, però, che il prossimo anno la mia valutazione possa
essere diversa, sempre ammesso, ovviamente, che nel frattem­po le
belle parole del Presidente siano divenute concreta realtà.
Presidente -
Il Consigliere Bavastro ha chiesto la
parola per dichiarazioni di voto.
Bavastro (LN) -
Riepilogo sinteticamente le
considerazioni del nostro gruppo sul bilancio.
Noi riteniamo che nel documento presentato manchino scelte
autenticamente e significativamente innovative. Il bilancio non si
discosta di molto da quelli precedenti e, in particolare,
risul­tano troppo poche le risorse destinate a quei settori
effettiva­mente produttivi, da cui ci si possa attendere un
adeguato rientro.
Non si riscontra un significativo cambiamento di tendenza nel
rapporto spese correnti-investimenti. Continuano infatti ad es­sere
privilegiati settori, come quello dell'agricoltura, scarsa­mente
produttivi, ma che garantiscono cospicui consensi eletto­rali alla
maggioranza, mentre l'artigianato e la piccola indu­stria non
trovano un adeguato sostegno; eppure, potrebbero contribuire in
maniera determinante a rilanciare l'economia e l'occupazione.
Pertanto, la nostra economia, non potendo crescere, non
pro­durrà ricchezza reale, le risorse a nostra disposizione
continue­ranno ad essere insufficienti e la finanza reale
continuerà a di­pendere dalla benevolenza dello Stato. Ci saranno
altri pelle­grinaggi a Roma, che a volte daranno i risultati di
quest'anno, ma a volte no, specie se l'andamento dell'economia
statale con­tinuerà ad essere quello che è.
Per quanto attiene al campo della solidarietà - parola diventata
ormai un mito - penso che alcune categorie realmente bisognose
(minori che vivono situazioni difficili, forse perché hanno
l'ap­poggio di un solo genitore, sfrattati,...) non avranno più un
adeguato sostegno dalla Regione.
Per questi motivi, il bilancio è ineccepibile dal punto di vista
formale, "è bello a vedersi" come diceva il Consigliere Chiarello,
non ci soddisfa del tutto nei contenuti e per questi motivi il
no­stro voto sarà contrario.
Presidente -
Se nessuno chiede la parola, invito
il Consiglio a pronunciarsi sul complesso della legge.
Presenti e votanti: 33
Favorevoli: 25
Contrari: 8
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK