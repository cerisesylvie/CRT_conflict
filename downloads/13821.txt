Consiglio Regionale della Valle d'Aosta - Oggetto del Consiglio n. 311 del 25 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 311 del 25 novembre 1993 - Resoconto
OGGETTO N. 311/X - Disegno di legge: "Istituzione della
gestione straordinaria per l'esercizio della Casa da Gio­co di
Saint-Vincent".
Articolo 1 - (Oggetto)
1. Il Consiglio regionale può istituire, con propria
deliberazione, la Gestione straor­dinaria regionale per l'esercizio
transitorio della Casa da gioco di Saint?Vincent in caso di
rinuncia, revoca, decadenza o scadenza della concessione,
limitatamente al pe­riodo necessario per un nuovo affidamento della
gestione della Casa da gioco stessa.
Articolo 2 - (Natura giuridica)
l. La Gestione straordinaria regionale ha personalità giuridica
ed ha autonomia gestionale, amministrativa e contabile.
Articolo 3 - (Commissario straordinario)
1. Alla Gestione straordinaria regionale è preposto un
Commis­sario straordinario che assume tutti i poteri di gestione
della Casa da gioco di Saint?Vincent.
2. Il Commissario straordinario ha la rappresentanza legale
della Gestione straordinaria regionale.
Articolo 4 - (Nomina del Commissario straordinario)
1. Il Commissario straordinario viene nomi­nato con decreto del
Presidente della Giunta regionale su conforme delibe­razione della
Giunta regionale, in deroga a quanto previsto dalla legge regionale
27 marzo 1991, n. 12 (Criteri per le nomine e le desi­gnazioni di
competenza regionale).
2. L'incarico di Commissario straordinario può essere revocato
con decreto del Presidente della Giunta regionale previa con­forme
deliberazione della Giunta regionale, con provvedimento motivato,
in qualsiasi momento.
Articolo 5 - (Requisiti del Commissario straordinario)
1. Il Commissario straordinario deve posse­dere i seguenti
re­quisiti:
a) cittadinanza italiana; diploma di laurea; capacità di
stipula­re contratti con le pubbliche amministrazioni;
insussistenza di misure di prevenzione antimafia;
b) avere svolto qualificata attività profes­sionale o di
direzione tecnica o ammini­strativa in enti o strutture pubbliche o
società pubbliche o private con esperienza acquisita almeno
quinquen­nale e comunque non oltre i due anni precedenti a quello
di nomina.
2. La carica di Commissario straordinario è incompatibile con
quelle di Consigliere e/o di Assessore regionale.
3. Qualora l'incarico di Commissario straordinario sia affidato
ad un dirigente dell'Amministrazione regionale, avente i re­quisiti
di cui al comma 1, lo stesso è collocato in aspettativa per il
periodo necessario per l'espletamento delle funzioni.
4. Non possono rivestire la carica di Commissario straordinario
i soggetti che abbiano, o abbiano avuto, nel decennio preceden­te
rapporti di natura economica, professionali o di consulenza, con
l'impresa che, al momento in cui viene istituita la Gestione
straordinaria, ha la concessione della Casa da gioco, o con
so­cietà da essa controllate o ad essa collegate.
Articolo 6 - (Modalità di gestione)
1. La Gestione straordinaria regionale assume la gestione della
Casa da gioco costituita dai beni immobili di proprietà regiona­le,
nonché dall'arredamento e dal materiale da gioco che ven­gono
rilevati dalla Regione all'inizio della Gestione straordina­ria
stessa, secondo le procedure previste dall'ultima convenzio­ne di
concessione precedente l'istituzione della Gestione straordinaria
regionale.
Articolo 7 - (Personale)
1. La Gestione straordinaria regionale assume il personale in
servizio presso la Casa da gioco, garantendo il manteni­mento del
trattamento giuridico, economico e previdenziale in atto e comunque
assicurando il rispetto dei contratti di lavoro vigenti.
2. La successiva convenzione per l'affida­mento della nuova
concessione della Casa da gioco dovrà contenere una disposi­zione
che garantisca l'assunzione di tutto il personale in servi­zio da
parte del nuovo concessionario.
Articolo 8 - (Versamento degli introiti)
1. La Gestione straordinaria regionale versa alla tesoreria
della Regione ogni dieci giorni gli introiti della Casa da gioco,
secon­do le percentuali di cui all'ultima convenzione di
concessione.
2. Trimestralmente il Commissario straordi­nario deve
presen­tare alla Regione la rendicontazione economico?finanziaria,
ac­compagnata da una relazione sull'atti­vità svolta, relativa alla
gestione della Casa da gioco. Tale rendicontazione dovrà essere
seguita dalla devoluzione, entro dieci giorni, dell'attivo alle
cas­se regionali.
3. La Gestione straordinaria regionale, per mezzo del
Commis­sario straordinario, deve, annualmente o comunque entro
trenta giorni dall'affidamento della nuova concessione, presen­tare
all'approvazione del Consiglio regionale il bilancio con­suntivo
dell'attività svolta.
Articolo 9 - (Vigilanza e controllo regionale)
1. La Gestione straordinaria regionale e l'attività del
Commis­sario sono sottoposte alla vigilanza ed al controllo della
Giunta regionale che si avvale a tal fine del personale regionale a
ciò preposto.
2. La Giunta regionale, in qualsiasi momento, può far
effettua­re controlli amministrativi e contabili e richiedere
documenta­zione al fine di verificare l'andamento della Gestione
straordi­naria regionale.
Articolo 10 - (Compenso del Commissario straordinario)
1. La Giunta regionale provvede a determinare le modalità con le
quali il Commissario straordinario svolgerà l'incarico affida­togli
determinando altresì il compenso che non potrà comunque essere
superiore all'indennità, al lordo di tutte le ritenute,
cor­risposta agli Assessori regionali.
Articolo 11 - (Fondo di dotazione)
1. Alla Gestione straordinaria viene assegnato un fondo di
do­tazione iniziale di importo non superiore a lire 500.000.000, a
titolo di anticipazione, per fare fronte alle spese urgenti per
l'avvio dell'attività.
2. La Giunta regionale provvede all'impegno ed alla
liquidazio­ne del fondo assegnato, secondo le necessità.
3. La gestione straordinaria rimborsa alla Regione il fondo
avuto a titolo di anticipazione entro novanta giorni dell'avvio
dell'attività.
Articolo 12 - (Disposizioni finanziarie)
1. La gestione del fondo di dotazione da assegnare alla Gestione
straordinaria prevista dall'articolo 11 viene effettuata su
capi­toli di partite di giro che verranno all'uopo istituiti in
bilancio con provvedimento amministrativo con le seguenti
descrizioni:
a) parte entrata: "Recupero del fondo di dotazione iniziale
asse­gnato alla Gestione stra­ordinaria della Casa da gioco di
Saint?Vincent"
b) parte spesa: "Assegnazione alla Ge­stione straordinaria della
Casa da gioco di Saint-­Vincent di un fondo di dotazione inizia­le
per le spese urgenti per l'avvio dell'attività".
Articolo 13 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale ed entra in vigore il
giorno successivo a quello della sua pubblicazione sul Bollettino
ufficiale della Regione.
Presidente
-
Ha chiesto la parola il
Consigliere Perron.
Perron (UV) -
La questione del rinnovo della
concessione della gestione della Casa da gioco di Saint-Vincent è,
come tutti sappiamo, un pro­blema che si protrae da troppo tempo;
dalla scadenza naturale della convenzione sono state concesse
alcune proroghe alla gestione sino ad arrivare alla scadenza del 31
dicembre 1993.
Questa maggioranza non ha inteso concedere ulteriori proroghe
nella concessione e si è attivata per bandire una nuova gara di
appalto secondo le modalità che conoscete e che ha determinato la
seguente situazione: due società, su sei invitate, che presen­tano
le loro offerte e una sola che viene ritenuta idonea per avviare
una trattativa con la Giunta regionale per un nuovo
affidamento.
Parallelamente si è deciso, indipendentemente da quello che
sarebbe stato l'esito della trattativa, di presentare un disegno di
legge che istituisse giuridicamente e legalmente la figura del
commissariamento. Questa è mossa da un triplice interesse:
a) colmare un vuoto legislativo in questo settore, cioè dare
alla Regione uno strumento che permetta oggi, che viviamo questa
situazione delicata nella quale i tempi per giungere ad una
so­luzione positiva sono stretti, ma anche in futuro, di evitare il
rischio di una vacanza nella gestione, di un vuoto nella gestio­ne
della Casa di gioco di St.Vincent. Cosa che, secondo il mio punto
di vista, si sarebbe già dovuta fare in precedenza. Vuoto di
gestione che significherebbe chiusura, e neppure forse per tempi
brevi del Casinò, con conseguenze di carattere occupa­zionale,
turistico, economico, di immagine enormi e terribili per la nostra
Regione.
La necessità di evitare tale rischio è ancora più evidente se si
pensa all'attuale situazione economica negativa nella quale la
carenza di posti di lavoro è drammatica.
b) L'istituzione della figura della gestione straordinaria
rappre­senta uno strumento che sul piano giuridico ed operativo dia
alla Regione la possibilità di gestire il Casinò nel periodo
transitorio tra lo scadere o l'interruzione di una concessione ed
il tempo necessario per dare avvio alle procedure e
all'affida­mento della relativa concessione. Questo provvedimento
vuole essere uno strumento che tutela la Regione nei momenti di
passaggio tra lo scadere di una concessione e il passaggio ad una
concessione nuova o a una qualunque soluzione di questo genere.
É una figura giuridica che intende tutelare la Regione nei
momenti di passaggio, stabilendolo come un meccanismo
perma­nente.
In questo senso è stata costruita come un meccanismo
perma­nente, intendendo per permanente non che continui
permanen­temente la gestione, che non avrebbe nessuna ragione;
anzi, il contrario, è permanente la previsione di una legge che
consenta in ogni momento al Consiglio regionale di dar vita alla
gestione straordinaria.
É un buon meccanismo innanzitutto in termini di costo perché la
gestione straordinaria non ha costi normalmente. Quindi non
essendoci costi non si va incontro a problemi di collega­mento con
l'eventuale concessionaria.
Spiego ancora l'utilità di avere una legge, cioè di una fonte
normativa di carattere primario:
1? Innanzitutto il problema della Casa da gioco è un problema
troppo importante per la Regione, per lasciare che le decisioni
siano prese solo con atti amministrativi;
2? Questi atti amministrativi si prestano a interpretazioni
va­rie, si prestano a ricorsi avanti alla giustizia amministrativa
e potrebbero bloccare il meccanismo.
3? La legge invece dà garanzie di maggiore stabilità anche
per­ché è una legge che non ha neanche il carattere di
legge-prov­vedimento.
É una legge che rimane in vigore, destinata a durare con la
possibilità di usarla tutte le volte che se ne ravvisa la
necessità.
c) Esiste un aspetto - questo - più politico: avere una legge
che prevede la possibilità di commissariare la Casa da gioco dà
alla Regione nel momento in cui va a trattare con la società, sia
oggi sia in futuro, un potere contrattuale più forte, un ambito di
manovra più ampio, al fine di non essere contrattualmente
prigionieri di questa società che ha, forse, nel tempo accumula­to
fin troppo potere.
Per passare ad un esame in dettaglio dell'articolato:
Articolo 1: Con questo articolo si istituisce la facoltà al
massimo organo rappresentativo regionale che è il Consiglio, di
istituire una gestione straordinaria nel caso in cui si verifichi
un vuoto di vacanza nella gestione della Casa da gioco di
St.Vincent; viene definito anche il periodo e cioè lo si limita al
periodo ne­cessario per procedere ad un nuovo affidamento.
Fissa una regola generale che è quella di tutelare la Regione
nei momenti di passaggio, però al tempo stesso restringe l'ambito
di discrezionalità del Consiglio regionale: prevede il
commissariamento in caso di rinuncia, revoca, decadenza o scadenza
della concessione.
É importante questo meccanismo perché fissa una regola gene­rale
che vale per il futuro e, d'altra parte, stabilisce le condi­zioni
perché si possa avviare il meccanismo della gestione straordinaria
della Casa da gioco.
Il periodo che arriva fino ad oggi è sempre stato di
concessione, non si sono posti i problemi; i problemi potrebbero
porsi adesso. Questa legge ha questa funzione: la gestione della
Casa da gio­co può passare alla Regione in certe condizioni.
Si vedrà, in questo articolo ma anche in altri, che si è seguito
nella redazione di questa legge il più sovente possibile quanto
stabilito nella vigente convenzione di concessione. Il riferimen­to
costante che si ritroverà più volte è alla vigente convenzione di
concessione.
Articolo 2: Viene definita la natura giuridica di questo
soggetto che è dotato di autonomia gestionale, amministrativa e
contabi­le.
Articolo 3: Evidenzia la figura del commissario straordinario,
che ha la rappresentanza legale della gestione straordinaria
regionale ed assume tutti i poteri di gestione della Casa da
gio­co.
Articolo 4: Stabilisce le modalità di nomina del commissario
straordinario e viene prevista anche la possibilità, conferita alla
Giunta regionale, di revocare questo incarico.
É Il Presidente della Giunta regionale che esterna, attraverso
un decreto, la volontà della Giunta.
Articolo 5: Stabilisce quali sono i requisiti che debbono essere
posseduti dal commissario straordinario; si prevede la sua
in­compatibilità con la carica di assessore e/o di consigliere
regio­nale; è prevista la possibilità di nominare un dirigente
regiona­le (purché possieda i requisiti evidenziati in precedenza);
stabi­lisce il divieto di essere nominati commissari a coloro che
ab­biano o abbiano avuto rapporti di natura professionale o di
con­sulenza con la società che ha gestito il Casinò o società ad
essa collegate nel decennio precedente.
Questo articolo può apparire restrittivo ma trattandosi - il
Ca­sinò - di una cosa talmente importante, occorreva una
qualifi­cazione professionale molto alta e una persona con un certo
grado di esperienza.
Il fatto di collocare in aspettativa il dirigente regionale che
po­trebbe assumere la gestione è giuridicamente corretto: bisogna
separare la gestione che deve essere autonoma il più possibile.
Articolo 6: Fissa le modalità di gestione che deve assumere
questa gestione straordinaria della Casa da gioco. Come punto di
rife­rimento si prendono, anche qui, le procedure previste
dall'ul­tima convenzione di concessione.
Articolo 7: Questo rappresenta sicuramente uno degli aspetti più
importanti e più delicati di questa legge. Fissa le modalità
riguardanti il trattamento del personale in servizio presso la Casa
da gioco e le modalità per la sua riassunzione da parte della
società che rileverà la gestione. A questo proposito mi permetto di
esprimere alcune preoccupazioni per quel che ri­guarda la
situazione dei dipendenti SAAV o, per capirci meglio, cercare di
tutelare la posizione dei dipendenti che lavorano all'hôtel
Billia.
Articolo. 8: Disciplina quelli che sono i compiti di questa
gestione straordinaria per quanto attiene al versamento degli
introiti alla tesoreria della Regione, la rendicontazione
economi­co?finanziaria, la presentazione dei bilanci consuntivi. Il
fatto di prevedere una cadenza (trimestralmente) è corretto per
ave­re una situazione continuamente aggiornata sull'andamento della
gestione.
Articolo 9: Disciplina la vigilanza ed il controllo regionale su
questa gestione, controllo e vigilanza che sono esercitati dalla
Giunta regionale la quale si avvale dei controllori. É concessa
alla Giunta la facoltà di richiedere dei controlli per verificare
l'andamento della gestione.
Articolo 10: Determina il compenso al commissario regionale che
è stabilito nella misura di quanto è corrisposto agli asses­sori
regionali.
Articolo 11: Questa gestione avrà bisogno di un fondo di
dota­zione iniziale per far fronte a spese urgenti; fondo di
dotazione che viene stabilito nella somma di lire 500 milioni.
Articolo 12: Riguarda le disposizioni finanziarie e cioè
l'istitu­zione in bilancio di capitoli di partite di giro.
Articolo 13: Tutti capiscono la necessità di dichiarare questa
legge urgente.
Si dà atto che dalle ore 9,33 assume la presidenza il
Vicepresi­dente Aloisi.
Presidente -
Dichiaro aperta la discussione
generale. Ha chiesto la parola il Consigliere Collé.
Collé (DC) -
Intanto una prima considerazione è
quella che siamo soddi­sfatti che oggi si discuta di questa legge.
É una legge che più volte il nostro Gruppo aveva richiesto ed aveva
insistito perché si portasse avanti.
Come diceva Perron, è uno strumento importantissimo per la
Regione; penso che il momento sia delicato e qualora si
presen­tasse la necessità è bene avere una legge valida,
efficiente, che per il periodo per cui servirà dia i risultati che
vogliamo.
La settimana scorsa abbiamo discusso di questa legge in IV
Commissione, nella quale era presente, oltre ai commissari, il
Prof. Siniscalco. In quella sede sono emerse alcune perplessità,
sono emersi alcuni problemi, che mi permetto di riassumere, anche
perché gli stessi commissari appartenenti alla maggio­ranza ci
avevano informato che avrebbero rivisto alcuni pas­saggi di detta
legge.
Una prima riflessione è stata fatta sulla figura del
commissa­rio, che è necessario venga affiancato da un'altra figura,
da un vicecommissario. Ci auguriamo che questo periodo sia breve;
tuttavia, il commissario potrebbe in quel periodo assentarsi per
malattia o per altre cose, quindi c'è bisogno di una persona che
sia responsabile presso la Casa da gioco e risolva tutti quei
problemi che al momento usciranno. Pertanto chiediamo se in questo
periodo di tempo, dal momento in cui è stata fatta la commissione
ad oggi, la maggioranza ha ritenuto di rivedere tale posizione,
andando a prevedere nella legge stessa la figura del
vicecommissario. Naturalmente di questa figura devono essere decisi
i requisiti: ritengo che i requisiti che servono per il commissario
possano andare bene anche per il vicecommissario. Inoltre a detta
figu­ra dobbiamo attribuire le funzioni.
Credo che questa sia una scelta politica e che tuttavia sia da
farsi per quanto dicevo prima, perché potrebbe poi verificarsi nel
corso di questi mesi che, per un motivo o per l'altro, il
commissario non possa più essere presente e ci ritroveremmo, qui, a
dover sostituire tale persona. Per cui un punto che rite­niamo
importante è questo.
Un'altra osservazione riguarda i dipendenti della SAAV, che
attualmente lavorano nella struttura del Casinò, in modo
par­ticolare per quanto riguarda il guardaroba e il bar. Credo che
se dal primo gennaio 1994 dovesse entrare in funzione il
com­missariamento, qualora oggi non si pensi a questa situazione,
ci ritroveremmo ad avere dei servizi scoperti all'interno del
Casinò. Abbiamo posto anche questa domanda al Prof. Siniscal­co per
vedere se era possibile prevedere questo tipo di discorso, e lui ci
aveva detto in quella occasione che avrebbe dato una ri­sposta alla
Giunta.
Diceva prima Perron, e lo vorrei ripetere io, capisco che non se
ne può parlare oggi o perlomeno inserirlo nella legge; tuttavia,
dobbiamo fare una riflessione per quelli che sono i dipendenti SAAV
e che lavorano presso l'hôtel Billia, perché ritengo che la Regione
dovrà in qualche modo tutelare anche questi lavorato­ri.
Un altro problema, sempre legato al discorso SAAV, al discorso
dei bar all'interno del Casinò, è il problema delle licenze. Oggi
le licenze sono intestate alla società SAAV; chiediamo che ven­gano
prese informazioni giuste per poi non trovarci a gennaio con la
difficoltà di non poter aprire i bar all'interno del Casinò.
Crediamo che tale tipo di servizio debba essere dato e che in
questo mese di tempo si facciano le dovute verifiche affinché
questo servizio possa continuare anche con il
commissariamen­to.
Sempre in commissione avevamo verificato l'eventualità di
redi-gere un disciplinare o un regolamento, che definisca più
specifica-tamente le modalità per eventuali acquisti che in questo
periodo devono essere fatti; le modalità per il funzionamento
dell'ufficio Fidi, le quali, essendo una cosa molto delicata,
ne­cessitano un po' di approfondimento; le modalità per eventuali
assunzioni.
Di quest'ultimo problema abbiamo parlato ampia­mente in
com-missione e c'era chi era del parere che nel periodo del
commis-sariamento le assunzioni non dovessero essere fatte; credo
che, qualora il personale debba assentarsi per motivi vari dal
Casinò, questa possibilità ci debba essere, ma debba essere
regolamentata soprattutto per evitare che non ne venga fatto un
abuso.
Sempre in detto regolamento è importante fissare un tetto
massimo per il commissariamento, in quanto non possiamo permetterci
di portarlo avanti per troppi mesi. Quindi, discu­tendone, credo si
possa arrivare ad un accordo, si può parlare di 6-8 mesi, però è
importante fissare ciò perché ci imporrà di lavorare seriamente e
di portare a termine nel miglior modo possibile l'eventuale
trattativa successiva da farsi.
Un altro problema emerso è legato alla nomina del commissa­rio.
Sul disegno di legge è previsto che questa nomina venga fatta dalla
Giunta; ricordo che si va in deroga a quanto previsto dalla legge
regionale n. 12, quella delle nomine, e siamo d'ac­cordo perché non
c'è il tempo per poter pubblicare e per poter seguire l'iter
regolare della legge. Chiediamo tuttavia che sia almeno il
Consiglio regionale a votare per il commissario, nell'ottica di
dare il giusto spazio al Consiglio regionale. Su questo anche
alcuni commissari di maggioranza si erano espressi
favorevolmente.
Qualora tale richiesta non dovesse essere accolta, credo che si
tratterebbe di una legge giunto-centrica, che come già detto in
commissione toglierebbe tutto quello spazio che deve essere di
competenza del Consiglio. Ci aspettiamo delle risposte sui problemi
che prima ho detto; il Gruppo DC indicativamente sulla legge è
favorevole, però vor­remmo avere alcune risposte su quanto detto.
Credo che tale legge debba essere guardata al di fuori di quelle
che sono le posizioni di maggioranza e di minoranza, e che uno
sforzo debba essere fatto da tutte e due le parti.
Una volta che il disegno di legge sarà votato e che il
commissaria-mento andrà in porto, la IV Commissione dovrà avere il
compito di vigilare e di controllare questo tipo di
commissaria­mento. Ci augu-riamo che anche su questo la Giunta non
abbia niente in contrario.
Aspettiamo da parte della maggioranza alcune risposte e poi
faremo sapere qual è la nostra posizione.
Presidente -
Ha chiesto la parola il Consigliere
Tibaldi.
Tibaldi (LN) -
Indipendentemente dalle trattative
che si stanno svolgendo con SITAV, la legge ha una funzione molto
importante, perché permette l'intervento della Regione in
situazioni cosiddette a rischio, situazioni che sono previste
dall'articolo 1.
É importan­te perché in quasi mezzo secolo di concessione da
parte di un gestore privato non era mai stata prevista la
possibilità di un intervento pubblico nel caso in cui si
verificassero determinati presupposti. Quindi questo disegno di
legge inevitabilmente è portatore di interessi importanti.
Tuttavia bisogna aver presente che si tratta sempre di un'arma a
doppio taglio, perché il commissariamento deve essere inteso come
una medicina, che interviene a sanare una situazione che si è
ammalata, e come tutte le medicine non deve essere oggetto di
abuso, altrimenti si rischia di arrivare alla assuefazione e quindi
a peggiorare una situazione che invece di essere curata,
degenera.
Quali sono le ragioni di questi rischi? Innanzitutto, pur
riconoscen-do la nobiltà di intenti di questo progetto, è
necessario ap­portare alcuni piccoli correttivi, perché la gestione
pubblica potrebbe essere pericolosa se si protrae oltre un certo
limite di tempo.
In un momento in cui si va verso le privatizzazioni delle
principali strutture produttive, il gestire in forma pubblica
un'impresa come questa, che è una delle principali risorse
eco­nomiche per la nostra Regione, potrebbe essere dannoso se si
protrae oltre determinati limiti. Quindi è importante che sia
prevista una clausola di temporaneità, che sia finalizzata ad un
nuovo affidamento.
Non bisogna dimenticare, in un momento in cui occorre la massima
professionalità da parte del gestore, che la Casa da gioco di
Saint-Vincent viene affidata al governo pubblico.
Que­sto perché anche a Roma è in cantiere una legge che quanto
prima darà vita a nuove case da gioco in tutto il territorio
na­zionale e svilupperà una sorta di concorrenza fra le stesse:
sarà una concorrenza agguerrita, ci saranno dei bacini di utenza
più delimitati, ovviamente non so quanti Milanesi e Torinesi
ver­ranno più volentieri a Saint-Vincent che non in zone più vicine
a loro.
In un momento in cui si agguerrisce la concorrenza, il gestore
pubblico può rappresentare un problema, ed ecco perché ritorno alla
temporaneità: che il disaggio di questa medicina sia limita­to nel
tempo. Occorre la massima professionalità anche da parte del
gestore pubblico per quei pochi mesi, o per quell'anno, o per quel
periodo in cui l'organizzazione dei fattori produttivi è delegata
alla Regione.
Lo sforzo da parte della Regione, nella eventualità in cui si
ar­rivi alla gestione straordinaria attraverso il commissario, deve
essere ancora più intenso in un momento che è particolarmente
delicato. Ricordiamo che sotto il profilo meramente economico la
Casa da gioco sta vivendo una sorta di declino di incrementi,
quindi ad una fase di declino deve comunque succedere una fa­se di
ascesa.
Ecco perché intendiamo proporre alcuni emendamenti, che pos­sono
essere una integrazione e un correttivo di alcuni punti e che si
innestano, senza cambiare la sostanza di tale norma, per migliorare
la legge.
Alcune considerazioni di natura politica. Così come concepita,
questa legge attribuisce all'Esecutivo regionale un'enorme quantità
di poteri. Il Presidente della Giunta nomina il com­missario su
indicazione della Giunta, la Giunta esegue anche una serie di
controlli che per la verità non è che siano molto ben precisi, anzi
mi sembra ci sia una certa confusione fra questi.
Ci sono gli attuali controlli SITAV, che verrebbero ora
attribuiti al governo della Giunta, ci sono poi i controlli
regio­nali, ci sono i controlli su questo commissario che non si sa
se vengono effettuati dagli stessi organismi o meno. Anche lo
stes­so commissario straordinario è una figura plenipotenziaria,
nella quale si accentrano molti poteri. Da una sola persona
di­pende la gestione di un budget di un paio di centinaia di
mi­liardi, quindi può essere pericoloso che da una sola persona
di­penda la sorte di una Casa da gioco, che per la Valle d'Aosta
rappresenta un 12-15 percento delle entrate in bilancio.
Forse sarebbe opportuno prevedere o un consiglio di
amministrazione ristretto, o la figura del vicecommissario: ma non
la figura del vicecommissario intesa come classico posto di
sottogoverno, per cui il commissario viene nominato dalla
maggioranza e il vice dalla minoranza per una mera logica di
spartizione del potere, ma piuttosto in funzione produttiva ed
economica, in funzione cioè di dare alla gestione un minimo di
managerialità, neces­saria per riqualificare il Casinò e renderlo
sempre concorren­ziale con le attuali case da gioco e con quelle
che in futuro si in­sedieranno sul territorio nazionale.
Inevitabile anche la preoccupazione che ha espresso Perron sui
dipendenti SAAV, su quale sarà la loro funzione. Non sarebbe
opportuno prevedere una norma transitoria che dia una certa
speranza al loro futuro occupazionale?
Infine, è necessario - sempre riallacciandomi alla figura del
commissario straordinario - prevedere una sorta di regolamen­to
preciso, definito, sulle competenze e sulle responsabilità del
commissario straordinario.
Non ho nient'altro da aggiungere per il momento, vorrei solo
allegare a quanto detto gli emendamenti che intendo
presenta­re.
Presidente -
Ha chiesto la parola il Presidente
della Giunta, Viérin Dino.
Viérin D. (UV)
- Le projet de loi que nous
examinons est en effet un projet important et je partage la
considération qui a été exprimée, qu'il s'agit d'une mesure
concernant le Conseil tout entier et qui n'est donc pas, de ce
point de vue, du ressort spécifiquement de la majorité ou de
l'opposition. C'est un projet de loi qui permet de combler un vide,
donc un projet nécessaire, qui se pose comme finalité d'assurer la
continuité de l'activité de la gestion de la Maison de jeu de
Saint-Vincent, et qui revêt de par ce fait un caractère
exceptionnel et donc transitoire.
Il ne s'agit pas de réglementer la gestion directe en tant que
choix politique, en tant que choix de gestion de la part de
l'Administration régionale de la Maison de jeu de Saint-Vincent. Il
s'agit sim-plement d'assurer la continuité de son activité en cas
de révo-cation, en cas également de démission ou de renonciation de
la part d'un gestionnaire. Il s'agit donc de le faire comme il est
par ailleurs indiqué à l'article 1:
"limitatamente al periodo
necessario per un nuovo affidamento della gestione della Casa da
gioco stessa".
Il est important de souligner ce fait, parce que nous pouvons
commencer à fournir quelques éléments quant aux réflexions qui nous
ont été exprimées, à savoir la nécessité d'indiquer une période
précise: 6 - 8 mois, pour le fonctionnement de cette gestion
extraordinaire.
Nous pensons à cet égard qu'il n'est pas souhaitable d'insérer
des échéances précises, parce que dès qu'il y a indication d'une
échéance, surtout si nous l'insérons dans une loi, par la suite
pour une raison ou pour une autre (je ne veux pas mettre ces
raisons sur le compte d'un manque de volonté de respecter ces
échéances, mais évidemment il faut prévoir qu'il pourrait se
produire des événements extraordinaires) le Conseil serait obligé
d'approuver des prorogations et on tomberait fatalement dans un
processus qui peut créer des difficultés.
Je crois que le fait d'avoir inséré
"limitamente al periodo
necessario per un nuovo affidamento della gestione della Casa da
gioco"
représente déjà un engagement qui est d'ordre politique
et qui précise ultérieurement quel est le type de gestion que nous
souhaitons et que nous proposons.
Il faut également sur ce projet de loi donner acte à la IVe
Commission de sa collaboration, et pour l'examen du texte et pour
l'avis qu'elle a exprimé, de façon que le Conseil aujourd'hui
puisse le discuter.
Au cours de ces réunions nous avons déjà eu l'occasion
d'examiner certaines remarques qui ont été formulées de nouveau
aujourd'hui et sur lesquelles il est nécessaire d'éclaircir quels
sont les objectifs, pour qu'il n'y ait pas de malentendus, parce
que nous sommes convaincus que sur certains aspects les avis sont
partagés, il s'agit simplement de définir quels sont les objectifs
pour voir si nous arrivons à mieux les comprendre.
Tout d'abord je crois que le fait d'imaginer qu'il y a une
volonté de concentrer tout le pouvoir au Gouvernement ne correspond
pas aux intentions de cette majorité. Je ne veux pas ici reprendre
le thème des rapports entre le pouvoir législatif et le pouvoir
exécutif, de ce que doit faire l'Exécutif par rapport également aux
responsabilités qui ensuite sont du ressort du dit Exécutif; nous
aurons tout loisir de discuter de ce thème, quand nous aborderons
le problème de la nouvelle loi électorale.
Mais quand même je veux préciser qu'il n'y a pas d'objections à
ce que la nomination du commissaire extraordinaire soit effectuée
par le Conseil, sur proposition du Gouvernement, parce que ce n'est
pas dans ce sens ni dans cette perspective que nous avions indiqué,
en tant qu'organe qui nomme le commissaire, le Gouvernement.
C'était simplement pour considérer les nécessités d'efficacité
et également le temps de prise de décision, rapportées aux
responsabilités qui incombent directement au Gouvernement et à son
Président quant à l'activité à la Maison de jeu de Saint-Vincent.
Mais de toute façon, devant appliquer cette loi et donc avec une
nomination qui devra se faire pour la première fois, nous
considérons qu'il est opportun que ce soit l'assemblée qui procède
à la nomination. A cet effet l'Assesseur aux finances présentera un
amendement, compte tenu aussi des engagements que nous avons pris
au cours de la séance de la commission.
La question du commissaire: quand on se rapporte au commissaire,
il faut l'insérer dans une conception d'organe. On ne peut se
limiter à considérer le commissaire en tant que dirigeant ou
personne physique; avec l'institution de cette gestion
extraordinaire pour le fonctionnement de la Maison de jeu de
Saint-Vincent, nous allons instituer le profil de commissaire.
Par ailleurs, si nous considérons les précédents, il est
difficile d'imaginer qu'avec un commissaire l'on doive également
nommer un vice-commissaire; c'est un peu contredire la logique liée
à l'institution de cet organe extraordinaire. Prenons deux
exemples: ce qui s'est passé au casino de Campione, où le Ministère
de l'intérieur a nommé un commissaire; les gestions extraordinaires
des municipalités quand on nomme un commissaire.
Ce commissaire, en tant qu'organe, ne sera pas le seul à gérer
la Maison de jeu de Saint-Vincent; son activité sera exercée avec
la collaboration d'une structure, qui pourra lui permettre de gérer
au mieux la Maison de jeu de Saint-Vincent. A cet égard, comme l'on
doit éclaircir sur la base de ces considérations quelles sont les
raisons qui nous ont amenés à proposer cet organe extraordinaire,
il faut éclaircir également quelle est la nature juridique de cette
gestion extraordinaire.
A l'article 2 du projet de loi il y a la prévision qu'il s'agit
d'une
"personalità giuridica con autonomia gestionale,
amministrativa e contabile"
. Sur la base de cette formulation
et sur la base des avis et des orientations qui nous ont été
fournis par les experts du Conseil, il s'agit là d'une gestion
privée. Il y a une autonomie totale du point de vue du
fonctionnement et donc il n'y a pas de doutes quant à la nature de
cette gestion extraordinaire.
Il y a d'autres problèmes qui ont été soulevés et qui méritent
une attention particulière, même s'il y a une certaine difficulté à
insérer la solution desdits problèmes dans ce texte de loi. Mais
nous pouvons partager ce qui a été souligné, à savoir qu'il
s'agira, après l'application éventuelle de cette disposition, de
prévoir des modalités d'application et surtout de participation de
la IVe Commission quant aux différents problèmes qui vont se poser
à la suite de l'application de cette loi.
Je me réfère aux problèmes du personnel SAAV: il est difficile
aujourd'hui d'imaginer intervenir dans un domaine où il y a une
société privée, sur des propriétés privées qui exercent une
activité privée. Là je ne sais pas comment l'on peut imaginer
insérer même une disposition de caractère transitoire, à moins de
vouloir, d'un côté, pousser vers un libéralisme effréné et, de
l'autre, introduire des normes qui contredisent cette volonté de
libéralisation. Il faudrait intervenir en tant que réquisition ou
autre et nous n'avons pas de ce point de vue de possibilité.
Le problème par ailleurs demeure; il y a cette volonté de
considérer que le personnel SAAV et les problèmes liés à la gestion
actuelle SAAV doivent être pris en compte; donc, là également, il y
a l'engagement de vérifier par quelle procédure l'on pourra assurer
une continuité dans le fonctionnement de cette structure et donc,
également, quant au personnel qui exerce ces fonctions en son
sein.
Sur d'autres aspects, le problème de la réglementation des
achats, le problème du fonctionnement de certains bureaux actuels
de la Maison de jeu, le problème du recrutement du personnel, là
également ce sont des aspects qu'il faudra vérifier mais
qu'aujourd'hui, vu qu'il faut tout d'abord prévoir l'institution de
cette gestion extraordinaire, il est trop tôt pour les insérer dans
le projet de loi.
Ce seront des thèmes qui seront sans doute affrontés et
précisés, mais je crois qu'avec la procédure à laquelle je faisais
allusion, l'on pourra examiner tous ces aspects.
Sur les amendements qui ont été annoncés, dès qu'ils seront
distribués nous aurons la possibilité de les examiner et par la
suite je crois que nous pourrons par une petite suspension de
séance les examiner pour voir ensuite quel est l'avis quant à leur
recevabilité.
Presidente -
Ha chiesto la parola l'Assessore del
bilancio e delle finanze, Lévêque.
Lévêque (Ass.tec.) -
Brevemente per esporre quelle
che sono alcune riflessioni fatte a seguito degli impegni che ci
siamo assunti in IV Commissio­ne, in ordine ai problemi sollevati
in quella sede.
Ad alcune questioni ha già risposto il Presidente. Per quanto
riguarda due temi, quelli del ruolo del Consiglio regionale
sull'individuazione del commissario straordinario, e quelli di
regolamentazione delle modalità con cui opererebbe, qualora
attivata la legge, il commissario straordinario, sono stati
predi­sposti due emendamenti che presento in questo momento.
L'uno, prevede di emendare l'articolo 4 che riguarda la nomina
del commissario straordinario, e la proposta è che il commissa­rio
straordinario venga nominato dal Consiglio regionale su proposta
della Giunta; l'altro, interessa invece l'articolo 10, re­lativo al
compenso del commissario straordinario, e prevede che il Consiglio
regionale provveda a determinare le modalità con le quali il
commissario straordinario svolgerà l'incarico.
Nello stesso articolo l'emendamento tocca anche la parte finale
della vecchia versione, quella sul compenso, in quanto nella
dizione originaria l'indennità dell'assessore costituiva solo una
parte del compenso dell'assessore, una parte non coerente con
quello che è il compito che viene chiesto a questo manager, per cui
è stato sostituito con l'indennità corrisposta agli assessori
regio­nali che non fanno parte del Consiglio regionale, come
previsto dall'articolo 1 della legge regionale 16 dicembre 1992, n.
71.
Presidente -
Dichiaro chiusa la discussione
generale. Ha chiesto la parola il Presidente della Giunta, Viérin
Dino.
Viérin D. (UV)
- Je demande une suspension de la
séance pour examiner les amendements présentés.
Presidente -
La richiesta di sospensione è
accolta.
Si dà atto che la seduta è sospesa dalle ore 10,27 alle ore
10,48.
Alla ripresa dei lavori, riassume la presidenza il Presidente
Stévenin.
Presidente -
Ha chiesto la parola il Presidente
della Giunta, Viérin Dino.
Viérin D. (UV)
- Nous avons examiné les
amendements qui ont été présentés, qui en partie peuvent être
acceptés, dans le sens qu'ils précisent ultérieurement les
finalités exprimées par la majorité.
Je veux me référer notamment à l'amendement n° 2, en tout cas le
fait de préciser que cette gestion extraordinaire régionale
"ha
personalità giuridica di diritto privato"
renforce ce que nous
avons exprimé. De même nous pouvons demander de retirer
l'amendement n° 3, parce qu'il correspond à l'amendement qui a été
présenté par le Gouvernement. Nous pourrons concentrer le vote sur
l'amendement du Gouvernement, qui rejoint la même finalité.
Il y a également accord pour accepter l'amendement n° 7, où il y
a la réduction de ce délai, parce que cet amendement s'insère dans
la finalité que la majorité a voulu donner, de disposer du choix le
plus ample possible pour arriver à nommer ce commissaire
extraordinaire.
C'est en acceptant cet amendement que nous exprimerons les
raisons qui nous amènent à repousser d'autres amendements, parce
qu'ils sont en contradiction avec cette finalité d'avoir le choix
le plus ample possible. Donc d'autres amendements, que je
présenterai tout à l'heure, nous les repoussons parce que nous
croyons qu'ils sont en contradiction avec cette même finalité.
Egalement il y a acceptation de l'amendement n° 9; l'on précise
mieux quelles sont les finalités, parce que, en mettant avant:
"dans les trente jours successifs à...", on met l'accent sur le
fait que le projet de loi est destiné non pas à une gestion qui
doit continuer dans le temps, mais au renouvellement de la
concession ou à une nouvelle convention.
Par contre, il y aura de la part de la majorité abstention sur
les autres amendements, tout d'abord pour ce qui est de
l'amendement n° 1, parce que nous croyons qu'il est opportun de ne
pas introduire trop de limitations. Ici l'on précise que cette
gestion ne pourra pas dépasser une année, éventuellement avec
possibilité de la proroger encore pour un maximum de deux fois;
tout de même nous ne voudrions pas que ce soit à la rigueur, en
inversant de ce point de vue les finalités, une sorte
d'alibi
, dans le sens de dire qu'on peut quand même compter
sur trois années.
Nous pensons que là l'engagement est de nature politique, et que
le fait d'affirmer
"limitatamente al periodo necessario per un
nuovo affidamento della gestione della Casa da gioco"
est
suffisant pour affirmer cette volonté, tout en reconnaissant que
par rapport à d'autres propositions: six mois ou huit mois,
celle-ci a une autre finalité. Mais je réaffirme que nous
considérons qu'il est opportun de garder la formulation telle
qu'elle a été présentée.
De même pour ce qui est de l'amendement n° 4, le fait d'insérer
"preferibilmente nel settore della gestione delle case da
gioco"
présente quelques perplexités quant au fait d'insérer
cette préférence; du point de vue de la concurrence entre cette
Maison de jeu et les autres, du fait qu'il s'agit d'une période de
transition qui doit servir à remplir les conditions pour qu'une
gestion nouvelle s'installe, le fait d'insérer cette préférence
pourrait créer quelques contradictions du point de vue de la
finalité et de l'impartialité.
Nous estimons qu'il n'est pas nécessaire d'avoir ces qualités,
parce que, toujours en reprenant le concept du commissaire
extraordinaire, avant tout il doit prouver qu'il est manager, et
donc il n'est pas nécessaire qu'il y ait une compétence spécifique
dans une maison de jeu, parce que les problèmes qui se rapportent à
la nature de cette entreprise seront résolus par la structure qui
doit aider le commissaire dans son action. Là donc il y aura
abstention.
Comme il y aura abstention quant à l'amendement n° 5 pour les
limitations qui sont introduites, parce que nous croyons qu'il n'y
a pas là un conflit d'intérêts; de plus, il faut également
considérer la situation du Val d'Aoste et donc le fait d'introduire
toutes ces limitations pourrait nous créer des problèmes quant aux
choix les plus amples possibles que nous souhaitons. Donc le fait
d'insérer cette disposition, limiterait ce choix et serait en
contradiction avec cette finalité.
Raisonnement semblable quant à l'amendement n° 6, où l'on veut
abroger l'alinéa n° 3 en éliminant la possibilité de recourir au
personnel de l'Administration régionale, qui remplit des fonctions
de direction.
Quant à l'amendement n° 8, nous pensons qu'il est mieux de
réglementer ce problème en application de l'article 10, tel qu'il a
été amendé.
A savoir, le Conseil régional pourvoit à fixer les modalités
selon lesquelles le commissaire remplira ses fonctions. Certains
problèmes qui ont été évoqués tout à l'heure par M. Collé, le
problème du personnel, pourront trouver une réglementation dans
cette formulation; ce sera en tout cas le Conseil qui sera appelé à
voter sur ce règlement et il y aura là la possibilité de
réglementer tous ces aspects, sans prévoir une formulation aussi
explicite que celle qui a été proposée.
Donc l'abstention est motivée du fait qu'il s'agit d'un renvoi à
une réglementation successive toujours votée par le Conseil en
application de l'article 10.
Presidente -
Si passa all'esame dell'articolato.
Articolo 1. Ha chiesto la paro­la il Consigliere Tibaldi.
Tibaldi (LN) -
Ringrazio il Presidente per le
precisazioni che ha fatto, però è necessario aggiungere alcune
considerazioni sulle ragioni che ci hanno indotto a presentare
questi emendamenti.
Cominciamo dal primo: il primo è senz'altro l'emendamento più
importante, perché così come è previsto nell'articolo originario
della legge, la formula "limitatamente al periodo necessario" è
molto vaga, è suscettibile di una interpretazione notevole,
in­finita, si può andare dai 10-15, dal mese, fino ai 20-28 anni,
come è successo per la gestione del Casinò di Venezia, una
ge­stione commissariale che in forza di una normativa così vaga è
perdurata per quasi 30 anni, con tutte le difficoltà e con tutti i
danni che si sono verificati per quella Casa da gioco.
Il nostro emendamento non è tuttavia un alibi per giustificare
una gestione triennale da parte della Giunta regionale. Anzi, il
termine preciso che viene stabilito nel secondo comma
dell'arti­colo che avete a disposizione dice che non può essere
superiore ad un anno, eventualmente non prorogabile per non più di
due volte.
Perché questa soluzione così precisa? Per il semplice fatto che
non si può non tenere corso di ricorsi giurisdizionali che so­no in
atto e da parte di SITAV e da parte di FINOPER.
Ricorsi il cui esito, considerando il primo e il secondo grado,
porteranno via circa un anno e mezzo, due anni, e non si può
predisporre una nuova procedura di concorso anche europea finché
non si conosce l'esito di questi ricorsi.
Infatti, ipotizziamo che una delle due società venga ammessa a
trattativa privata dall'or­gano giurisdizionale e, nel contempo, la
Giunta abbia avviato una procedura di concorso con altre società, a
quel punto ci sa­rebbe una sovrapposizione di situazioni che
sarebbe ingarbu­gliata e non più governabile. Ecco perché abbiamo
preferito precisare con questa revisione dell'articolo 1 una
temporaneità, proprio per limitare il periodo massimo della
gestione pubblica, il quale, riprendendo le di­chiarazioni che ho
fatto quando è stata commentata a livello generale la legge, deve
essere ridotto e dosato, perché si tratta di una terapia correttiva
ad una situazione che è malata.
Mi sembra che questo articolo non costituisca assolutamente un
alibi, e tenga conto della situazione attuale che sta vivendo la
Regione in rapporto a due società che hanno presentato i re­lativi
ricorsi, e che quindi l'emendamento possa essere accetta­to.
Presidente -
Do lettura dell'emendamento
presentato dal Consigliere Tibaldi all'articolo 1:
Emendamento - Il Consiglio regionale può istituire, con propria
deliberazione, la gestione straordinaria regionale per l'esercizio
transitorio della Casa da gioco di Saint-Vincent in caso di
rinuncia, revoca, decadenza o scadenza della concessione.
La gestione straordinaria regionale è finalizzata al nuovo
affi­damento della gestione della Casa da gioco e non può essere
superiore a un anno, termine eventualmente prorogabile per il
medesimo periodo non più di due volte.
Lo pongo in votazione.
Esito della votazione
Presenti: 31
Votanti: 8
Favorevoli: 4
Contrari: 4
Astenuti: 23 (Agnesod, Aloisi, Bionaz, Borre, Chenuil, Dujany,
Ferraris, Florio, Lavoyer, Louvin, Mafrica, Parisi, Perrin G.
Cesare, Perrin Carlo, Perron, Piccolo, Riccarand, Squarzino,
Stévenin, Vallet, Vicquéry, Viérin Dino e Voyat)
Il Consiglio non approva
Presidente -
Pongo in votazione l'articolo 1.
Esito della votazione
Presenti: 31
Votanti: 28
Favorevoli: 27
Contrari: 1
Astenuti: 3 (Bavastro, Linty, Tibaldi)
Il Consiglio approva
Presidente -
All'articolo 2, comma 1, vi è
l'emendamento proposto dalla Lega Nord, che viene considerato
sostitutivo, in quanto reiscrive in­tegralmente l'articolo. Ne do
lettura:
Emendamento -
Articolo 2 - (Natura giuridica)
- 1. La gestione straordinaria regionale ha personalità
giuridica di diritto privato ed ha autonomia gestionale,
amministrativa e contabile.
Lo pongo in votazione.
Esito della votazione
Presenti: 32
Votanti: 31
Favorevoli: 31
Astenuti: 1 (Stévenin)
Il Consiglio approva
Presidente -
Pongo in votazione l'articolo 3.
Esito della votazione
Presenti, votanti e favorevoli: 32
Il Consiglio approva all'unanimità
Presidente -
All'articolo 4, comma 1, vi è un
emendamento presentato dalla Lega Nord, di cui do lettura:
Emendamento - Il commissario straordinario viene nominato con
deliberazione del Consiglio regionale, su proposta della Giunta
regionale, in deroga a quanto previsto dalla legge regionale 27
marzo 1991, n. 12 (Criteri per le nomine e le designazioni di
competenza regionale).
Consigliere Tibaldi, lei intende ritirare l'emendamento?
Allora l'emendamento della Lega Nord è ritirato.
All'articolo 4 vi è l'emendamento sostitutivo proposto dalla
Giunta, che recita:
Emendamento - L'articolo 4 è sostituito dal seguente
articolo:
Articolo 4 - (Nomina del Commissario straordianario)
1. Il Commissario straordinario viene nomi­nato dal Consiglio
regionale su proposta della Giunta, in deroga a quanto previsto
dalla legge regionale 27 marzo 1991, n. 12 (Criteri per le nomi­ne
e le designazioni di competenza regionale).
2. L'incarico di Commissario straordinario può essere revocato,
su proposta della Giunta, dal Consiglio regionale, con
provve­dimento motivato, in qualsiasi momento.
Lo pongo in votazione.
Esito della votazione
Presenti, votanti e favorevoli: 32
Il Consiglio approva all'unanimità
Presidente -
All'articolo 5 vi sono diversi
emendamenti presentati dalla Le­ga Nord.
Emendamento - articolo 5 comma 1, punto b), recita:
b) avere svolto qualificata attività professionale o di
direzione tecnica o amministrativa in enti o strutture pubbliche o
società pubbliche o private con esperienza acquisita almeno
quinquen­nale, preferibilmente nel settore della gestione delle
case da gioco.
Ha chiesto la parola il Consigliere Tibaldi.
Tibaldi (LN) -
L'emendamento n. 4 propone una
modifica del punto b) dell'ar­ticolo 1 che cancellerebbe l'ultima
parte:
"e comunque non oltre i due anni precedenti a quello di
nomina"
, inserendo una quali­tà indispensabile, cioè che
l'esperienza professionale del gestore straordinario temporaneo
preferibilmente si sia svolta nella gestione delle case da gioco.
Non è che si tratta di scegliere un laureato comune e di mette­rlo
a dirigere un'attività che è complessa, dove necessitano competenza
e responsabilità.
Se c'è l'opportunità di avere un manager, è bene tenerlo nella
dovuta considerazione. La stessa preoccupazione mi sembra l'abbia
espressa il Prof. Siniscalco, in sede di riunione con la IV
Commissione, quando ha detto (cito le sue testuali parole):
"Qui
si tratta di compiere una scelta politica, è comunque necessario
che il commissario abbia esperienza di queste cose".
Perché non
tenere in conside­razione questa qualità professionale o personale
di un qualcuno che abbia esperienza nel settore della gestione
delle case da gioco? Piuttosto è lesionistico dell'interesse
dell'Amministra­zione regionale scartare una persona che da due
anni è andata in pensione, magari anche in questi due anni ha
accumulato ulteriori esperienze e noi la mettiamo da parte.
Ecco perché abbiamo pensato di sostituire l'ultima parte del
punto b), da una parte accettando anche coloro che siano per
ragioni personali usciti oltre due anni precedenti a quello di
nomina dall'attività di direzione di imprese private o società
pubbliche, e dall'altra tenendo in considerazione le capacità
professionali di chi ha sempre operato o opera nel settore.
Per queste ragioni propongo l'emendamento alle valutazioni
dell'assemblea.
Presidente -
Pongo in votazione l'emendamento n. 4
proposto dalla Lega Nord.
Esito della votazione
Presenti: 32
Votanti: 4
Favorevoli: 4
Astenuti: 28 (Agnesod, Aloisi, Bionaz, Borre, Chenuil, Collé,
Dujany, Ferraris, Florio, Lanièce, Lavoyer, Louvin, Mafrica,
Marguerettaz, Parisi, Perrin G. Cesare, Perrin Carlo, Perron,
Piccolo, Riccarand, Rini, Squarzino, Stévenin, Vallet, Vicquéry,
Viérin Dino, Viérin Marco e Voyat)
Il Consiglio non approva
Presidente -
L'emendamento n. 5, articolo 5, comma
2, proposto dalla Lega Nord, recita:
Emendamento - La carica di commissario straordinario è
incompatibile con quelle di consigliere e/o assessore regionale,
nonché con quelle di sindaco e/o di assessore comunale.
Ha chiesto la parola il Consigliere Tibaldi.
Tibaldi (LN) -
Rispondendo alle osservazioni
(esatte) che ha fatto prima il Presidente della Giunta, la nostra
intenzione non è di limitare eccessivamente con questa clausola la
possibilità di scelta da parte dell'Amministrazione regionale, o
del Consiglio - secondo quanto verrà poi emendato -, per quanto
riguarda il commissa­rio straordinario.
Però è importante evitare che i detentori di incarichi politici
sia a livello regionale, sia a livello comunale, abbiano a che fare
con la gestione della Casa da gioco. Anzi, proporrei - poiché mi
sono reso conto che c'è una piccola con­traddizione fra
l'emendamento n. 5 e l'emendamento n. 6 - di aggiungere anche i
dipendenti regionali, perché la gestione commissariale non deve
essere ispirata a criteri politici o pub­blicistici, ma a criteri
privatistici.
D'altronde, nell'articolo 2, comma 1, mi fa piacere che sia
stata accettata la dizione
"personalità giuridica di diritto
privato"
, quindi preferiamo che sia un manager, non un
detentore di incarico politico né un funzionario o dipendente
regionale ad assumere la gestione di questa importante attività
regionale. Chiedo, se possibile, di aggiungere la dizione
"e di
dipendenti regionali".
Presidente -
Il Consigliere Tibaldi sa bene che
prima della chiusura della discussione generale possono essere
portati gli emendamenti; in questo caso se volesse aggiungere
qualcosa, dovrebbe essere d'accordo tutto il Consiglio. Tuttavia su
questo emendamento il Presidente si è già espresso per
l'astensione.
Tibaldi (LN) -
Però altre forze potrebbero
prendere in considerazione questa piccola variazione. Lo so che la
maggioranza ha scelto un certo atteggiamento qui in aula, però
altre forze di minoranza po­trebbero esprimersi in maniera diversa.
Chiedo se è possibile inserire la dizione
"e di dipendenti
regionali".
Presidente -
Ci vuole la disponibilità di tutto il
Consiglio per accettare l'in­serimento richiesto.
Tibaldi (LN) -
Posso chiederla: può il Consiglio
pronunciarsi?
Presidente -
Ha chiesto la parola il Consigliere
Chiarello.
Chiarello (RC) -
In merito a questo punto volevo
dire una cosa. Nell'emenda­mento si parla di
"sindaco e/o
assessore comunale"
; in questo caso, non precisando sindaco e/o
assessore comunale, il Sindaco di Saint-Vincent potrebbe diventare
commissario della Casa da gioco. Riterrei che sarebbe bene
precisare il sindaco o gli am­ministratori della comunità montana
interessata, perché ci so­no troppi interessi che si
incrociano.
Presidente -
Vede il problema come si pone,
Consigliere Tibaldi? C'è già una differenziazione, non è possibile
iscrivere l'ulteriore emenda­mento. Mi dispiace, devo attenermi al
regolamento perché da una modifica se ne tira un'altra.
Pongo in votazione l'emendamento n. 5 proposto dalla Lega
Nord.
Esito della votazione
Presenti: 32
Votanti: 9
Favorevoli: 9
Astenuti: 23 (Agnesod, Aloisi, Bionaz, Borre, Chenuil, Dujany,
Ferraris, Florio, Lavoyer, Louvin, Mafrica, Parisi, Perrin G.
Cesare, Perrin Carlo, Perron, Piccolo, Riccarand, Squarzino,
Stévenin, Vallet, Vicquéry, Viérin Dino e Voyat)
Il Consiglio non approva
Presidente -
L'emendamento n. 6, articolo 5, comma
3, proposto dalla Lega Nord, recita:
Emendamento - Abrogare articolo 5, comma 3.
Ha chiesto la parola il Consigliere Tibaldi.
Tibaldi (LN) -
Ritiro l'emendamento n. 6, perché
perde il suo significato visto quel piccolo errore previsto
all'emendamento n. 5.
Il mio auspicio è che la scelta non cada su un dipendente o un
dirigente regionale, ma che la scelta del commissario opti
piuttosto verso manager nel vero senso della parola, che siano in
grado di dare all'azienda Casinò un impulso e un rilancio in un
momento in cui ne abbiamo assolutamente bisogno.
Presidente -
L'emendamento n. 7, articolo 5, comma
4, proposto dalla Lega Nord, recita:
Emendamento n. 7 - Non possono rivestire la carica di
commissario straordinario i soggetti che abbiano, o abbiano avuto,
nel quinquennio prece­dente rapporti di natura economica,
professionali o di consu­lenza, con l'impresa che, al momento in
cui viene istituita la gestione straordinaria, ha la concessione
della Casa da gioco, o con società da essa controllate e ad essa
collegate.
Su questo emendamento c'è l'accordo della Presidenza della
Giunta, lo pongo in votazione.
Esito della votazione
Presenti: 32
Votanti: 27
Favorevoli: 27
Contrari: 5
Il Consiglio approva
Presidente -
Pongo in votazione l'articolo 5 nel
testo così emendato:
Articolo 5 - (Requisiti del Commissario straordinario)
1. Il Commissario straordinario deve posse­dere i seguenti
re­quisiti:
a) cittadinanza italiana; diploma di laurea; capacità di
stipula­re contratti con le pubbliche amministrazioni;
insussistenza di misure di prevenzione antimafia;
b) avere svolto qualificata attività profes­sionale o di
direzione tecnica o ammini­strativa in enti o strutture pubbliche o
società pubbliche o private con esperienza acquisita almeno
quinquen­nale e comunque non oltre i due anni precedenti a quello
di nomina.
2. La carica di Commissario straordinario è incompatibile con
quelle di Consigliere e/o di Assessore regionale.
3. Qualora l'incarico di Commissario straordinario sia affidato
ad un dirigente dell'Amministrazione regionale, avente i re­quisiti
di cui al comma 1, lo stesso è collocato in aspettativa per il
periodo necessario per l'espletamento delle funzioni.
4. Non possono rivestire la carica di Commissario straordinario
i soggetti che abbiano, o abbiano avuto, nel quinquennio
prece­dente rapporti di natura economica, professionali o di
consu­lenza, con l'impresa che, al momento in cui viene istituita
la Gestione straordinaria, ha la concessione della Casa da gioco, o
con società da essa controllate o ad essa collegate.
Esito della votazione
Presenti: 32
Votanti: 24
Favorevoli: 24
Astenuti: 8 (Bavastro, Collé, Lanièce, Linty, Marguerettaz,
Rini, Tibaldi e Viérin M.)
Il Consiglio approva
Presidente -
All'articolo 6 vi è l'emendamento
delle commissioni che sosti­tuisce l'intero articolo:
Emendamento -
Articolo 6 - (Modalità di gestione)
La gestione straordinaria regionale assume la gestione della
Casa da gioco costituita dai beni immobili di proprietà regiona­le,
nonché dall'arredamento e dal materiale di gioco che vengo­no
rilevati dalla Regione all'inizio della gestione straordinaria
stessa, secondo le procedure previste dall'ultima o dalle ultime
convenzioni di concessione vigenti nel periodo precedente
l'istituzione della gestione straordinaria regionale.
Pongo in votazione l'articolo 6 nel testo emendato.
Esito della votazione
Presenti, votanti e favorevoli: 32
Il Consiglio approva all'unanimità
Presidente -
All'articolo 7, comma 3, vi è
l'emendamento n. 8 proposto dalla Lega Nord, che recita:
Emendamento - Non si può procedere a nuove assunzioni durante il
periodo in cui viene esercitata la gestione straordinaria
regionale, salvo che per la sostituzione di dipendenti che cessino
l'attività lavo­rativa per dimissioni, decesso o collocamento a
riposo.
Ha chiesto la parola il Consigliere Tibaldi.
Tibaldi (LN) -
Anche questo è un emendamento al
quale noi diamo un'enorme importanza, perché la gestione del
personale è particolarmente delicata nel momento in cui subentra la
gestione commissaria­le.
Per questo abbiamo pensato di introdurre con un terzo comma
alcune limitazioni alle nuove assunzioni, durante il periodo in cui
viene esercitata la gestione straordinaria.
Perché queste limitazioni? Per il semplice fatto che gli
organici potrebbero essere comodamente ampliati, gonfiati, durante
un periodo che è indeterminato perché l'emendamento n. 1 non è
stato approvato, creando così una situazione anomala.
Anomala non tanto per la Regione, che riesce a sopperire ad un
personale che è sovrabbondante, ma anomala soprattutto per il
gestore privato che deve subentrare e che deve accollarsi una
quantità di personale che è superiore e magari esuberante ri­spetto
alle necessità effettive dell'azienda. Tale fattore produt­tivo
deve essere comunque organizzato, studiato e indirizzato da un
gestore privato, non certo dalla Regione, che in un mo­mento
transitorio possa abusare di questo suo potere per in­crementare
gli organici secondo regole che non sono razionali.
Il Presidente della Giunta diceva che è opportuno e augurabile
regolarlo con l'articolo 10; effettivamente l'articolo 10,
preve­dendo il famoso disciplinare, un regolamento integrativo di
tale normativa, potrebbe sopperire a questa mancanza della legge.
Però quando viene fatto questo regolamento? Nell'articolo 10, così
emendato, non viene precisato. Quanto tempo passerà fra
l'approvazione di detta legge e l'approvazione di un regolame­nto
di attuazione, che è comunque fondamentale? Anche qui c'è una
mancanza temporale, se vogliamo, in quanto non si dice qual è il
limite. E poi la forza dell'atto legislativo è senz'altro superiore
a quella dell'atto regolamentare e una questione così importante è
opportuno che venga regolamentata con legge.
Quindi non ritiriamo questo emendamento e lo sottoponiamo
all'attenzione dell'assemblea.
Presidente -
Pongo in votazione l'emendamento n. 8
proposto dalla Lega Nord.
Esito della votazione
Presenti: 31
Votanti: 4
Favorevoli: 4
Astenuti: 27 (Agnesod, Aloisi, Bionaz, Borre, Chenuil, Collé,
Dujany, Ferraris, Florio, Lanièce, Lavoyer, Mafrica, Margue­rettaz,
Parisi, Perrin G. Cesare, Perrin Carlo, Perron, Piccolo, Riccarand,
Rini, Squarzino, Stévenin, Vallet, Vicquéry, Viérin Dino, Viérin
Marco e Voyat)
Il Consiglio non approva
Presidente -
Pongo in votazione l'articolo 7.
Esito della votazione
Presenti: 31
Votanti: 27
Favorevoli: 27
Astenuti: 4 (Bavastro, Chiarello, Linty e Tibaldi)
Il Consiglio approva
Presidente -
All'articolo 8, comma 1, vi è
l'emendamento proposto dalle commissioni, che recita:
Emendamento - La gestione straordinaria regionale versa alla
tesoreria della Regione gli introiti della Casa da gioco, secondo
le percentuali di cui all'ultima o alle ultime convenzioni di
concessione vigenti nel periodo precedente l'istituzione della
gestione straordinaria regionale.
Lo pongo in votazione.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
All'articolo 8, comma 3, vi è
l'emendamento proposto dalla Lega Nord, che recita:
Emendamento - La gestione straordinaria regionale, per mezzo del
commissario straordinario, deve, entro trenta giorni
dall'affidamento della nuova concessione, o comunque annualmente,
presentare all'approvazione del Consiglio regionale il bilancio
consuntivo dell'attività svolta.
Lo pongo in votazione.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Pongo in votazione l'articolo 8 nel
testo così emendato:
Articolo 8 - (Versamento degli introiti)
1. La gestione straordinaria regionale versa alla tesoreria
della Regione gli introiti della Casa da gioco, secondo le
percentuali di cui all'ultima o alle ultime convenzioni di
concessione vigenti nel periodo precedente l'istituzione della
gestione straordinaria regionale.
2. Trimestralmente il commissario straordinario deve presenta­re
alla Regione la rendicontazione economico-finanziaria,
ac­compagnata da una relazione sull'attività svolta, relativa alla
gestione della Casa da gioco. Tale rendicontazione dovrà essere
seguita dalla devoluzione, entro dieci giorni, dell'attivo alle
cas­se regionali.
3. La gestione straordinaria regionale, per mezzo del
commis­sario straordinario, deve, entro trenta giorni
dall'affidamento della nuova concessione, o comunque annualmente,
presentare all'approvazione del Consiglio regionale il bilancio
consuntivo dell'attività svolta.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Pongo in votazione l'articolo 9.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
All'articolo 10 c'è l'emendamento
proposto dall'Assessore Lévêque, sostitutivo dell'intero articolo,
che recita:
Emendamento -
Articolo 10 - (Compenso del Commissario straordinario)
Il Consiglio regionale provvede a determinare le modalità con le
quali il commissario straordinario svolgerà l'incarico affida­togli
determinando altresì il compenso che non potrà comunque essere
superiore all'indennità, al lordo di tutte le ritenute,
cor­risposta agli assessori regionali che non fanno parte del
Con­siglio regionale come previsto dall'articolo 1 della legge
regiona­le 16 dicembre 1992, n. 71 (Modificazioni alla legge
regionale 25 ottobre 1982, n. 69, recante norme sulle indennità e
sui rim­borsi spese spettanti ai membri del Consiglio e della
Giunta regionale e norme sulla previdenza dei consiglieri
regionali, già modificata con leggi regionali 25 febbraio 1985, n.
6 e 24 gen­naio 1989, n. 12).
Ha chiesto la parola il Consigliere Tibaldi.
Tibaldi (LN) -
Come dicevo prima, va benissimo che
la questione venga rego­lamentata, però anche qui non è stabilito
il termine per la rego­lamentazione. Si dice:
"Il Consiglio
regionale provvede a deter­minare le modalità con le quali il
commissario straordinario svolgerà
l'incarico...
eccetera
"
, ma entro quanto provvede a
de­terminare queste modalità?
Potremmo aggiungere come inciso: provvede a determinare
contestualmente alla nomina.
Presidente -
Pongo in votazione l'articolo 10 nel
testo emendato.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Pongo in votazione l'articolo 11.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Pongo in votazione l'articolo 12.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Pongo in votazione l'articolo 13.
Esito della votazione
Presenti, votanti e favorevoli: 31
Il Consiglio approva all'unanimità
Presidente -
Siamo in fase di dichiarazione di
voto. Ha chiesto la parola il Consigliere Collé.
Collé (DC) -
Il Gruppo DC non è completamente
soddisfatto di come si è proceduto, tuttavia credo che alcune
risposte siano state date, una parte con gli emendamenti presentati
dalla Giunta, una parte con quelli presentati dalla Lega, che vanno
a dare un quadro più definito della legge.
Inoltre vi sono stati degli impegni ben precisi da parte del
Pre­sidente della Giunta su alcune questioni che avevamo
solleva­to.
Chiediamo che venga effettuato un serio controllo su quella che
potrebbe essere una gestione commissariale; in questa fase
suc­cessiva, credo che una certa importanza la dovrà avere la IV
Commissione. Ribadiamo la necessità, qualora si commissariasse la
Casa da gioco, che sia per un periodo minimo, ed anche qui, il
Presiden­te della Giunta ci ha assicurato questa intenzione da
parte del Governo regionale.
In tali punti vaglieremo attentamente sull'operato della
Giun­ta, alla luce delle responsabilità che essa si assume.
Il voto favorevole della DC è dunque a carattere politico,
pro­prio perché su questa legge si è sempre detta favorevole e l'ha
richiesta più volte nei dibattiti dove si è affrontato detto
pro­blema.
Presidente -
Ha chiesto la parola il Consigliere
Florio.
Florio (VA) -
Quello che votiamo oggi costituisce
il terzo tassello dell'azione che questa maggioranza aveva definito
nel momento della sua costituzione.
Si era detto che non si voleva andare oltre il 31 dicembre 1993
nell'attuale gestione, quindi "no" a qualsiasi tipo di proroga; si
era detto che si doveva riprendere la procedura di affidamento,
cosa che è stata fatta e che è in corso di realizzazione; si era
detto che ci si doveva dotare di una legge per il
commissaria­mento. La maggioranza ha ribadito più volte questa
decisione, nonostante le difficoltà che sono state sicuramente
presenti e i tempi molto stretti.
Facciamo oggi un altro passo molto importante verso
quell'obiettivo da noi sempre perseguito nei confronti del
pro­blema della Casa da gioco, quello del controllo reale di questa
Casa da parte dell'Amministrazione regionale che ne è
proprie­taria, verso la rottura dell'accerchiamento concreta,
fattiva, e per l'avvio il più presto possibile di una gara di
appalto a livello europeo.
Ci sono poi dei contenuti specifici in tale legge, che sono
sicu­ramente positivi. Si tratta di una legge di ordine generale;
il Consiglio regionale istituisce la gestione transitoria in caso
di rinuncia, revoca, decadenza o scadenza delle convenzioni
eventualmente in atto; viene istituita questa gestione
straordi­naria per un periodo che non viene definito
temporaneamente, ma messo solo in relazione, correttamente, ai
problemi di un nuovo affidamento della gestione stessa; viene
ribadito il crite­rio generale della concessione: no, quindi, ad
una generalizzata gestione diretta, riaffermando il principio della
separatezza fra la proprietà della Casa da gioco e la gestione
della stessa, e ri­conoscendo all'Amministrazione regionale la
funzione di orga­nizzazione della Casa da gioco e, a chi la
gestirà, della gestione delle attività che in essa devono
svolgersi.
Il commissario as­sume tutti i poteri e costituisce il
riferimento unico del Consi­glio regionale. É previsto all'articolo
7 un criterio specifico per il grave e complesso problema del
personale. Infine, all'articolo 10, viene correttamente individuata
la potestà del Consiglio regionale di determinare con calma, con
modo, concretamente, quali devono essere le modalità con cui il
commissario straor­dinario dovrà svolgere l'incarico che gli verrà
affidato.
Viene ribadito in tutta la legge il concetto del controllo
generale del Consiglio regionale; la riteniamo una scelta positiva.
Non si tratta di una legge giunto-centrica, come è stato detto in
alcuni interventi, si tratta di una legge che viene ricondotta
all'azione di controllo costante di questo Consiglio.
Crediamo che si debba, a questo punto, auspicando la votazione
favorevole del Consiglio su detto disegno di legge, iniziare
subi­to a provvedere e a determinare quelle modalità di cui
all'arti­colo 10. Dobbiamo essere pronti, il 31 dicembre 1993, con
qualsiasi tipo di strumento previsto da tale legge, perché si possa
iniziare l'eventuale uso di questa gestione straordinaria a partire
dal primo gennaio.
Presidente -
Ha chiesto la parola il Consigliere
Parisi.
Parisi (VAP) -
Avevamo chiesto alla Giunta di
predisporre questo disegno di legge, diamo atto alla stessa Giunta
di aver mantenuto fede agli impegni politici assunti.
Ci dichiariamo soddisfatti del lavoro svolto. Riteniamo però
che, al di là dei riflessi pratici, la legge potrebbe riservare
an­che delle sorprese, quindi ci auguriamo che la trattativa con la
SITAV vada in porto e che questo disegno di legge non debba essere
attuato, anche perché non conosciamo tutti i risvolti che il futuro
potrebbe riservarci.
In particolare vorrei rimarcare quello che è stato detto; uno
dei dubbi che ci resta, riguarda il futuro dei dipendenti della
SAAV, che sicuramente non rientrano in detta legge.
Comunque esprimiamo complessivamente un parere positivo;
dichiaro fin da adesso il mio voto favorevole a questo disegno di
legge.
Presidente -
Ha chiesto la parola il Consigliere
Chiarello.
Chiarello (RC) -
Penso che siamo tutti d'accordo
con questo disegno di legge, che probabilmente doveva essere fatto
prima nel tempo.
É un disegno di legge che ha dei limiti; speravo che almeno
quella determinazione che c'era nell'emendamento della Lega - che
riguarda il tempo di commissariamento - fosse recepita, come pure
l'emendamento in merito alle assunzioni, perché so­no degenerati
anche troppo i commissariamenti dei casinò.
Do fiducia alla Giunta nelle buoni intenzioni espresse dal
Pre­sidente, per questo siamo favorevoli a questa legge.
Presidente -
Ha chiesto la parola il Consigliere
Tibaldi.
Tibaldi (LN) -
Ringrazio il Consiglio per aver
approvato alcuni emendamenti presentati, tuttavia non sono stati
approvati gli emendamenti che sono più importanti per integrare
questo disegno di legge, che comunque ha dei nobili principi, ha
una sua valenza note­vole.
Mancando però l'approvazione a due emendamenti, in partico­lare
l'emendamento n. 1 concernente una precisazione della temporaneità
della transitorietà della gestione, e l'emenda­mento n. 8, la cui
reiezione può dar luogo ad abusi da parte dell'organo politico
Giunta regionale, riteniamo di non dover accogliere favorevolmente
questa normativa, pertanto ci aster­remo.
Presidente -
Pongo in votazione la legge nel suo
complesso:
Esito della votazione
Presenti: 31
Votanti: 28
Favorevoli: 28
Astenuti: 3 (Bavastro, Linty e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK