Consiglio Regionale della Valle d'Aosta - Oggetto del Consiglio n. 3402 del 21 marzo 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3402 del 21 marzo 2008 - Resoconto
OGGETTO N. 3402/XII - Ordine dei lavori: reiezione di
inversione dell'ordine del giorno.
Presidente
- Vorrei proporre la discussione dei punti n.
33 e n. 37.
La parola al Consigliere Sandri, per mozione d'ordine.
Sandri (PD)
- Visto che nelle variazioni di bilancio ci
sono una serie di osservazioni e di delucidazioni che si vorranno
chiedere e tutto questo va ad interferire con il fatto che abbiamo
scadenza termini nel giro di qualche minuto, chiedevamo se era
possibile affrontare il punto n. 37, dopodiché chiudere i lavori
della mattinata per consentire ai gruppi di opposizione di
presentare le ultime iniziative ispettive, altrimenti diventa una
"roba" che non ci si sta.
Presidente
- La parola alla Consigliera Squarzino
Secondina.
Squarzino (Arc-VA)
- Io voto a favore della richiesta del
collega Sandri perché c'è scadenza termini, non solo ma, essendo
stata convocata un'unica sessione di Consiglio per 7 giorni e 6
notti, oggi alle 13,00 scade il termine in cui presentare delle
iniziative ispettive. Quando si è discusso all'interno della
Conferenza dei Capogruppo di fare 2 riunioni: una che cominciasse
il 1° aprile e l'altra il 7-8, quindi indipendentemente, era per
dare un attimo di respiro anche a questa possibilità. Vedo che
invece tale maggioranza, per paura non so di cosa, vuole soffocare
anche quel minimo di possibilità ispettiva che hanno i colleghi
dell'opposizione.
Presidente
- Sulla mozione d'ordine, un consigliere a
favore e uno contro.
La parola all'Assessore al bilancio, finanze, programmazione e
partecipazioni regionali, Marguerettaz.
Marguerettaz (UV)
- Solo per dire che forse c'è stata una
svista e questa voglia palese di fare ostruzionismo traspare,
perché l'argomento n. 33 ha le variazioni e ha un'unica variazione,
dove ci sono dei fondi Stato, quindi abbiamo tutto il tempo.
Abbiamo perso tempo nel parlare di questo, mentre avremmo potuto
affrontarlo. Siamo qui disponibili a dare tutte le informazioni,
quindi siamo contrari all'inversione.
Presidente
- Pongo in votazione la proposta del collega
Sandri di anticipare il punto n. 37:
Consiglieri presenti: 26
Votanti: 25
Favorevoli: 4
Contrari: 21
Astenuti: 1 (Lattanzi)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK