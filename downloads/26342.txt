Consiglio Regionale della Valle d'Aosta - Oggetto del Consiglio n. 76 del 28 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 76 del 28 febbraio 1973 - Resoconto
OGGETTO N. 76/73 - Approvazione di una convenzione generale
da stipulare tra l'ENEL e la Regione Autonoma della Valle d'Aosta e
regolante i rapporti tra le parti in materia di attraversamenti e
spostamenti di linee elettriche (con tensione fino a 30 kw)
interessanti le strade regionali o di interesse regionale o in
manutenzione regionale.
Montesano (P.S.D.I.)
- La parola al Presidente della
Giunta.
Dujany (D.P.)
- Non ho nulla da aggiungere in merito
all'argomento, salvo far presente al Consiglio che era una vecchia
convenzione già in discussione e all'esame dell'Assessorato ai
Lavori Pubblici, direi forse da un decennio, - mi pare - credo che
il primo parto era ancora, risale ancora all'Assessore Manganoni,
mi pare, che tende a regolamentare i rapporti fra la Regione e
l'ENEL per quanto attiene alla materia degli attraversamenti e
degli spostamenti delle linee elettriche interessanti le strade
regionali o le strade di interesse regionale.
Montesano (P.S.D.I.)
- Ci sono interventi? Nulla. Mi pare
che sia una cosa pacifica, la convenzione va approvata globalmente
pur essendo composta da vari articoli. Prego Consigliere
Savioz.
Savioz (P.C.I.)
- Vorrei avere solo un chiarimento e cioè
questo: io non ho letto la convenzione, ed è appunto per questo
motivo che chiedo scusa di non averla letta e nello stesso tempo
vorrei chiedere se nella convenzione è salvaguardata la questione
inerente alle linee elettriche di alta e bassa tensione, tenuto
conto del paesaggio, per la salvaguardia del paesaggio insomma.
Dujany (D.P.)
- Mah, direi che il problema sollevato dal
Consigliere Savioz non fa parte di questa convenzione, perché
questa convenzione interessa soltanto lo spostamento e non
l'installazione; lo spostamento di linee, a seguito della necessità
di costruzione di strade regionali o di interesse regionale, o di
manutenzione, e interessano linee fino a 30 KW. L'altro discorso
che aveva sollevato il Consigliere Savioz è un problema
estremamente importante ed estremamente valido, che dovrebbe essere
visto attraverso una regolamentazione di natura diversa che
dovrebbe far capo essenzialmente all'Ufficio Urbanistica e
all'Ufficio della Sovraintendenza, Antichità e Belle Arti,
attraverso una apposita regolamentazione fatta dal Consiglio, ma
penso che sia un problema valido ma che dovrebbe appartenere ad un
altro tipo di regolamentazione.
Montesano (P.S.D.I.)
- Altri interventi? Chi chiede la
parola?
Allora, il Consiglio è chiamato a votare la convenzione per
alzata di mano. Contrari? Astenuti? Il Consiglio approva
all'unanimità.
Oggetto n. 19.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK