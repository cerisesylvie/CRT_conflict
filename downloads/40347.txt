Consiglio Regionale della Valle d'Aosta - Oggetto del Consiglio n. 3183 del 25 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3183 del 25 gennaio 2018 - Resoconto
OGGETTO N. 3183/XIV - Ordine dei lavori.
Farcoz (Président) -
La parole au Président de la
Région.
Viérin (UVP) -
Président, je demande une suspension et
une réunion de la majorité.
Presidente -
Sospensione concessa.
La seduta è sospesa alle ore 12:29 e riprende alle ore
13:06.
Farcoz (Presidente) -
Colleghi, sospendiamo il Consiglio
e riprendiamo alle ore 15:30. Prego, collega Chatrian.
Chatrian (ALPE) -
Ci annunciate qualcosa?
Presidente -
Abbiamo superato le 13:00 e, come da
Regolamento, propongo di tornare alle 15:30; verranno poi spiegate
le diverse motivazioni per le quali si procederà o meno. Prego,
collega Certan.
Certan (ALPE) -
Scusi Presidente, è vero che sono le
13:00 e che c'è stata prima una riunione di maggioranza, poi una
Conferenza dei Capigruppo e, a seguire, anche una riunione di
minoranza, però, anche per rispetto magari dei lavoratori che
comunque su questo hanno forse un interesse a seguire, chiudiamo
almeno la mozione di cui al punto n. 44 e poi aggiorniamo i lavori
alle 15:30. Credo che cinque minuti in più adesso non cambino
nulla.
Presidente -
Collega Certan, come sempre sappiamo che
l'ultimo punto si conclude entro le ore 13:00. Ieri sera è stata
fatta anche una riunione che ha portato via del tempo; di
conseguenza, colleghi, dato che sono le 13:10, come sempre si
sospendono i lavori e si riprendono alle 15:30. Non è il caso di
aprire un nuovo punto all'ordine del giorno. Prego, collega
Gerandin.
Gerandin (CC-MOUV) -
Presidente, in un caos come questo
la prego di fare un po' il punto della situazione. Lei c'era nella
Conferenza dei Capigruppo a cui ho partecipato, ed è stato
annunciato che non era volere di questa maggioranza accettare
l'iscrizione di alcuna risoluzione. Questo che andremo a discutere
è l'ultimo punto all'ordine del giorno e mi risulta che l'Assessore
non sia presente, per cui non risponderà su tale atto.
Presidente, la inviterei a non prendere in giro i pochi
valdostani che magari ancora ci ascoltano. Protrarre di un quarto
d'ora o venti minuti e chiudere la discussione qua significa
chiudere questo triste teatrino, per cui le chiedo veramente un
atto di responsabilità, per evitare di far tornare qua la gente.
Magari qualcuno ha pure la malaugurata idea di accendere il
televisore per sentirci dire che chiuderemo perché non si accettano
risoluzioni e perché non si discuterà l'ultimo punto all'ordine del
giorno.
Presidente -
Non abbiamo ancora aperto quei punti,
collega Gerandin.
Gerandin (CC-MOUV) -
Ma è la Conferenza dei Capigruppo
che ha deciso!
Presidente -
Sono le 13:10...
Gerandin (CC-MOUV) -
L'ha sancito la Conferenza dei
Capigruppo.
Presidente -
Chiudiamo qui il Consiglio. Il Consiglio
viene riconvocato alle 15:30, non vedo nulla di male. Prego,
collega Chatrian.
Chatrian (ALPE) -
Io ho partecipato alla Conferenza dei
Capigruppo e mi è sembrato di capire che la maggioranza
all'unanimità abbia deciso di non iscrivere le sei risoluzioni, una
delle quali è troppo importante dal nostro punto di vista, perché
riguarda l'anticipo di 20 milioni di euro per il mondo agricolo.
Voi avete deciso di non farcele iscrivere, quindi avete fatto una
scelta di maggioranza, e oltretutto avete deciso di non discutere
il punto n. 44 come nulla fosse? Noi vogliamo sapere da parte sua
cosa ne pensa, e non solo non siamo d'accordo, ma chiuda subito
questa brutta puntata di cui probabilmente lei non è l'attore
principale, perché la Conferenza dei Capogruppo non ha...
Presidente -
Collega Chatrian, io rispetto semplicemente
le regole di quest'aula. Sono le 13:11, quindi chiedo di poter
riconvocare alle 15:30 il Consiglio; in quel momento ci ritroveremo
poi a discutere dell'iscrizione delle diverse risoluzioni e,
successivamente, della mozione che è stata iscritta.
Chatrian (ALPE) -
Lei ci ha annunciato trenta minuti fa
che la maggioranza ha deciso di non iscrivere le sei risoluzioni e
che, dato che la collega Rini non è presente, non potremo discutere
la mozione di cui al punto n. 44 dell'ordine del giorno.
Presidente -
Non ho annunciato quello. Collega Chatrian,
non voglio entrare in polemica con nessuno dei colleghi presenti,
vi dico semplicemente...
Chatrian (ALPE) -
Il collega Rollandin e il Presidente
Viérin hanno detto: "noi non iscriviamo le sei risoluzioni, perché
abbiamo deciso così". Ci è stato comunicato che la prossima
iniziativa, la n. 44, non si discute perché manca l'Assessore
competente. Spieghi ai valdostani il perché di tutto questo. Le
chiediamo solo questo, senza nessuna polemica.
Presidente -
Collega Chatrian, io non devo spiegare delle
scelte politiche. La Conferenza dei Capigruppo ha avuto la cortesia
di anticiparle, ma non sono io a doverle annunciare. Io faccio
semplicemente da arbitro e dico che adesso il Consiglio termina
qui, è sospeso, e inizia alle 15:30. Alle 15:30 la maggioranza
spiegherà le motivazioni per le quali si accetteranno o meno le
diverse risoluzioni e, successivamente, verrà valutato se discutere
o meno la mozione. Non vedo nulla di male. Abbiamo chiuso la seduta
come tutte le volte alle 13:00. Adesso sono le 13:15 e alcuni
colleghi hanno anche dei problemi personali, quindi vi chiedo
semplicemente di riaggiornarci alle 15:30.
Prego, collega Marquis.
Marquis (AC-SA-PNV) -
Presidente, credo che l'aula meriti
un maggiore rispetto, perché siamo tutti colleghi, di maggioranza e
di opposizione, e credo che più di una volta ci siamo protratti
temporalmente per riuscire a chiudere i lavori consiliari. Se qui
non c'è la volontà di far discutere le iniziative che sono state
presentate dall'opposizione, siamo chiari, non prendete in giro
nessuno, non prendete in giro i valdostani che possono ritrovarsi
il pomeriggio ad ascoltare il Consiglio. Assuma un gesto di
responsabilità, caro Presidente! È la seconda seduta che gestisce
l'aula e avevamo auspicato un senso di responsabilità, di
rinnovamento, ma se questo è il nuovo... Lei qui oggi è uno
strumento e ci dispiace che si metta a disposizione della
maggioranza. Credo che debba tenere un po' più il ruolo
super
partes
nella gestione dell'aula, pertanto la invitiamo a
chiudere questo Consiglio senza riaggiornarci. Se non avete la
volontà di discutere, non abbiamo necessità di venire il pomeriggio
a perdere ulteriormente del tempo per cinque o dieci minuti in
aula. Pertanto faccia le comunicazioni che deve fare, ci sono
ancora i colleghi in aula, e poi possiamo andare tutti serenamente
a pranzare.
Presidente -
Collega Marquis, nessuno prende in giro i
valdostani. Semplicemente la posizione della Presidenza è chiara:
il Consiglio è riconvocato le 15:30 e in quel momento si deciderà
se accettare o meno le risoluzioni presentate. Collega Chatrian, si
chiudono qui gli interventi, ci vediamo alle 15:30. Grazie.
La seduta è sospesa.
---
La seduta termina alle ore 13:15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK