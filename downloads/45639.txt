Consiglio Regionale della Valle d'Aosta - Oggetto del Consiglio n. 2307 del 6 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2307 del 6 aprile 2023 - Resoconto
OGGETTO N. 2307/XVI - Interrogazione a risposta immediata:
"Notizie in merito all'eventuale sostituzione di un dirigente
presso la società Finaosta S.p.A.".
Bertin (Presidente) -
Punto n. 82.01. Illustra il
consigliere Marquis.
Marquis (FI) -
Considerato che fino ad alcuni anni fa,
fino al 2018, Finaosta aveva in organico un direttore generale e
sei dirigenti, di cui due vice direttori, tenuto conto che la
società è stata interessata da una progressiva riduzione delle
figure dirigenziali e che gli apicali al 31/12/2022 erano il
direttore generale più tre dirigenti, con quest'iniziativa si
interroga il Presidente della Regione per conoscere se corrisponde
al vero che uno dei tre dirigenti in organico al 31/12/2022 abbia
presentato le proprie dimissioni dalla società Finaosta e, in
particolare, quando sarà sostituito.
Presidente -
Presidente Testolin per la risposta.
Testolin (UV) -
La società conferma il fatto che un
dirigente ha rassegnato le proprie dimissioni volontarie con
decorrenza 01 giugno 2023.
L'attivazione della procedura selettiva, volta alla copertura
della posizione, è prevista entro il mese corrente. La società
precisa inoltre che, alla luce del rinnovato assetto organizzativo,
risultando dall'organigramma pubblicato sul sito istituzionale
della società, la risorsa a cui verrà attribuita la responsabilità
dell'area istruttoria e credito, per quanto necessariamente in
possesso di adeguata esperienza, non verrà inquadrata nella
categoria dirigenziale.
Presidente -
Per replica, il consigliere Marquis.
Marquis (FI) -
Grazie Presidente della conferma che ha
dato che è venuta meno anche la presenza di un ulteriore dirigente,
quello che fa anche specie è che la società abbia riconosciuto
l'immediata possibilità di uscire dalla società senza neanche
utilizzare il preavviso. Quindi questo sta a significare che
probabilmente riescono tranquillamente a gestire la situazione
senza aver fretta di sostituire la figura perché, diversamente,
come minimo, credo che la società avrebbe dovuto farsi dare i
giorni perché risulta che la persona sia già al di fuori della
società, nonostante le dimissioni decorreranno dal giugno, perché è
già in ferie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK