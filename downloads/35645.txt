Consiglio Regionale della Valle d'Aosta - Oggetto del Consiglio n. 112 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 112 del 25 settembre 2013 - Resoconto
OGGETTO N. 112/XIV - Interrogazione: "Ritardi nell'erogazione
del contributo regionale per l'energia elettrica".
Président -
La parole à l'Assesseur Marquis.
Marquis (SA)
- Grazie Presidente.
Per fornire una risposta completa e adeguata in merito alla
richiesta di informazioni relativa ai costi dell'energia per le
utenze domestiche, è necessario premettere che le modalità di
erogazione del contributo sono cambiate a partire dall'anno scorso,
e che queste modifiche hanno comportato un periodo di messa a punto
delle nuove procedure; questo dato è indispensabile per capire la
cronologia dei passaggi che seguiranno. Le utenze interessate sono
circa 42 mila, e quindi si parla di un numero di pratiche da
istruire che non ha pari sul territorio valdostano, che vede più
enti toccati da questa iniziativa e da queste procedure: le imprese
di vendita dell'energia in primo, le società di distribuzione,
Finaosta, i Comuni, la Regione e, in ultimo, gli uffici
dell'Assessorato. Dico questo per dare un'indicazione e contezza di
quella che può essere la difficoltà di tipo operativo.
Nel corso dell'anno sono state svolte tutta una serie di
procedure per trattare i dati che provenivano dai
trader
per
arrivare poi a chi si occupa di distribuzione per trasferirli sul
sistema della Regione che, a sua volta, dovrà convertirli su quello
utilizzato da Finaosta, che è poi l'ufficio preposto all'erogazione
di queste contribuzioni. La struttura regionale competente ha
pertanto ricevuto nel mese di giugno scorso dai distributori CEG e
DEVAL i consumi reali relativi all'anno 2012 degli aventi diritto,
come dicevo prima 42 mila. I dati di CEG risultavano essere
completi. Per quanto riguarda, invece, la situazione di DEVAL che
ne aveva la preponderanza sotto il profilo numerico, è stato
fornito un primo elenco di risultati elaborati comprendente 37.288
posizioni sulle 39.812 originarie. Le restanti 2.524 sono state
oggetto, successivamente, di un'analisi da parte di DEVAL
attualmente ancora in corso dovuta ad anomalie bloccanti, le cui
cause principali sono da attribuirsi: a posizioni errate comunicate
dai
trader
, a duplicazioni, a utenti che hanno cambiato
trader
in corso d'anno (ma le cui anagrafiche non sono state
comunicate correttamente), a posizioni comunicate dai
trader
contenenti i nominativi multipli, a posizioni associate a forniture
non aventi diritto, a posizioni associate a intestatari deceduti.
Ecco, questo dà conto della difficoltà a gestire questo iter sotto
il profilo operativo, che non era stato previsto in tale misura nel
momento decisionale di partenza. Le posizioni verificate da DEVAL
sono oggi 38.300, e quindi restano ancora da esaminare e da
definire 900 posizioni. Ciò nonostante, essendo la quota esaminata
corretta - ormai rappresenta il 98 percento del totale - può essere
ritenuta, questa, statisticamente valida per una corretta
previsione di spesa totale. Sulla base di questa verifica per poter
assolvere e adempiere alla corresponsione delle contribuzioni
dovute, necessiterebbero circa 2.900.000 euro. Allo stato, la legge
4 del 2010 prevede che possano essere messi a disposizione
2.000.000 di euro per questo tipo di erogazione.
Pertanto, al momento, la struttura competente sta predisponendo
gli atti necessari per proporre un'autorizzazione in legge
all'aumento di questo importo al fine di garantire la concessione
del contributo a tutti gli aventi diritto entro pochi mesi, con
l'obiettivo di riuscire a farcela per il 2013. Grazie.
Président
- Pour la réplique, la parole au collègue
Gerandin.
Gerandin (UVP)
- Merci Présidente. Grazie Assessore.
Non è che ne usciamo molto rassicurati, ecco, da quanto ci ha
detto, nel senso che noi sappiamo benissimo che questa erogazione
di questo contributo fino all'anno scorso era erogata...veniva
scalata direttamente sulla bolletta, direttamente da CVA; poi, a
seguito della segnalazione dell'Autorità garante della concorrenza
del mercato, c'è stata la legge regionale n. 24, del 24 ottobre
2011, che modificava la legge regionale 4 del 2010.
Quello che non riusciamo a capire, ecco, è che, a fronte di
questi numeri che immagino...immagino che le strutture regionali
erano a conoscenza di questi numeri, non era una sorpresa, anche
perché erano degli aiuti mirati a una categoria ben precisa, per
cui erano dei rimborsi sulle bollette legati alla prima casa e,
diciamo, soprattutto per quel che riguarda la prima casa...per cui,
di fronte a questo, si sia aspettato fino al 24 febbraio del 2012
per deliberare, e poi adesso riusciamo a capire e lei ci dice che i
dati li avete cominciati a ricevere a giugno, allora...vabbè, non
so se sono definitivi o meno, ma io dico solo una cosa: se qualcuno
prende il telefono e chiama le strutture vostre e chiede qual è la
situazione del rimborso legato - io parlo non del 2013, ma parlo
del 2012, ancora legati al 2012 - delle persone molto gentili - ci
mancherebbe altro! - ti rispondono molto imbarazzate dicendo che
mancano i dati di tutti, se va bene entro fine anno... Allora, se
questo è un sistema di dare un aiuto ai residenti, a quelli che
veramente hanno la prima casa, la prima utenza, ci pare veramente
un po' preoccupante, ecco, la situazione, difficile da capire come
mai ci sia stata tutta questa inerzia, ben sapendo che comunque era
un passaggio obbligatorio da fare, perché l'Autorità garante
l'aveva assegnato, e perché si è atteso fino a oggi a sollecitare
l'acquisizione di questi dati.
Pongo un altro quesito, e spero che andiate in questa direzione:
io mi auguro che i dati delle persone che avete verificato, di
quelli che sono realmente a posto, li mandiate avanti! Erogate,
erogate almeno i contributi a tutte le persone che ne hanno diritto
e che non hanno problemi di verifiche! È assurdo che rispondiate
che - mentre non avete tutti i dati, non avete verificato tutti i
dati - non potete mandare avanti nulla! Ecco, io immagino...abbiamo
parlato di piano di sostegno, di piano a favore delle
famiglie...immagino che questo sia uno dei punti cardine, ecco, su
questo impegnate alcune risorse in più se non è il caso,
sollecitate CVA, Vallenergie, DEVAL e chi per essi, non so quanti
saranno a esser sollecitati, ma, tenuto conto che ormai andremo
verso la macrostruttura di CVA...tra le altre notizie che
apprendiamo, probabilmente all'ordine del giorno c'è anche il
discorso di Vallenergie assorbita da CVA, probabilmente questo
faciliterà il tutto, ma non perdiamo tempo! Liquidiamo, liquidiamo
almeno a quelle famiglie che ne hanno diritto e che non hanno
nessuna difficoltà e non sono assoggettate a nessuna verifica.
Grazie.
Président
- Point 24 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK