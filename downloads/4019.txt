Consiglio Regionale della Valle d'Aosta - Oggetto del Consiglio n. 338 del 29 giugno 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 338 del 29 giugno 1981 - Resoconto
OGGETTO N. 338/81 - RATIFICA DI DELIBERAZIONI ADOTTATE DALLA
GIUNTA REGIONALE IN VIA D'URGENZA.
Oggetto n. 1723 in data 10 aprile 1981:
Approvazione di nuove tariffe da liquidare ai taxisti per il
trasporto di nefropatici cronici in dialisi iterativa presso
ospedali con sede extra Regione.
Presidente
- C'è qualcuno che chiede la parola?
Ha chiesto di parlare il Consigliere De Grandis, ne ha
facoltà.
De Grandis (PRI)
- Volevo solo chiedere all'Assessore un
chiarimento, perché nella parte esplicativa della delibera si parla
di 5000 lire per l'ora di sosta mentre nel deliberato per la stessa
ora di sosta si parla di 6000.
Qual è esatta?
Presidente
- La parola all'Assessore alla Sanità ed
Assistenza sociale, Rollandin.
Rollandin (UV) -
È esatta la somma che appare nella parte
esplicativa della delibera.
Presidente
- Allora metto in votazione la ratifica della
deliberazione n. 1723.
Esito della votazione:
Presenti, votanti e favorevoli: 22
Approvata all'unanimità.
Oggetto n. 2487 in data 15 maggio 1981:
Lavori
di costruzione di un ponte sull'Evançon e raccordo con la strada
delle "Barme" in frazione Champoluc, del Comune di Ayas -
Approvazione di perizia suppletiva - Approvazione ed impegno di
spesa.
Presidente
- Metto in approvazione la ratifica della
deliberazione n. 2487.
Esito della votazione:
Presenti, votanti e favorevoli: 23
Approvata all'unanimità.
Oggetto n. 2515 in data 15 maggio
1981:
Approvazione ed impegno della spesa
di L. 23.000.000 per l'esecuzione di lavori di gestione delle aree
verdi di proprietà regionale. Esecuzione dei lavori in economia
diretta.
Presidente
- Metto in approvazione la ratifica della
deliberazione n. 2515.
Esito della votazione:
Presenti, votanti e favorevoli: 23
Approvata all'unanimità.
Objet n° 2523 en date 15 mai 1981:
Allocation
d'une subvention au Secrétariat valdôtain de Paris - Approbation et
engagement de la dépense.
Presidente
- La parola al Presidente della Giunta.
Andrione (UV)
- Il s'agit simplement d'une aide pour la
liquidation du Secrétariat de Paris. Les activités du Secrétariat
seront reprises en partie par le COFESEF, la publication du journal
et, en partie, par une Association qui s'est formée à
Pesvallois-Perret.
Président
- Il y a quelqu'un qui prend la parole? Pas de
déclarations?
Alors, je met à l'approbation la ratification de la délibération
n° 2523.
Esito della votazione:
Présents: 23
Votants: 22
Favorables: 22
Abstenu: 1 (Viberti)
Il Consiglio approva.
Oggetto n. 2574 in data 26 maggio
1981:
Concessione e liquidazione di
contributo alla "Caves Coopératives" con sede in Donnas, per opere
di manutenzione straordinaria al fabbricato sede della
Cooperativa.
Presidente
- Metto in approvazione la ratifica della
deliberazione n. 2574.
Esito della votazione:
Presenti: 23
Votanti: 22
Favorevoli: 22
Astenuti: 1 (Viberti)
Il Consiglio approva.
Oggetto n. 2583 in data 26 maggio 1981:
Concessione di contributi a ditte varie nelle spese per
l'esecuzione di lavori di ripristino di terreni e di opere
danneggiate da frane, valanghe e alluvioni.
Presidente
- Ha chiesto di parlare il Consigliere Cout.
Ne ha facoltà.
Cout (PCI)
- Per chiedere di quali alluvioni si tratta e
di quali anni. Per quanto riguarda le alluvioni di alcuni anni fa
in Bassa Valle, vedo che, se non altro, ci sono alcune richieste
della Bassa Valle, se interessano le alluvioni che ci sono state e
se ce ne saranno ancora degli altri. Mi risulta che un paio di mesi
fa alcuni risarcimenti dovevano essere ancora fatti, per quanto
riguarda i lavori eseguiti vorrei sapere a che punto è la
situazione.
Presidente
- La parola all'Assessore all'Agricoltura e
Foreste, Marcoz.
Marcoz (UV)
- Qui c'è l'elenco delle ditte che hanno
usufruito di questi contributi, penso che siano state liquidate
tutte, comunque in Assessorato ci sono le pratiche e le richieste,
se ti risulta che qualcuno non ha avuto il contributo segnalami il
nome.
Presidente
- Ci sono dichiarazioni di voto?
Allora, metto in approvazione la ratifica della deliberazione n.
2583.
Esito della votazione:
Presenti, votanti e favorevoli: 23
Approvata all'unanimità.
Oggetto n. 2602 in data 26 maggio 1981
:
Costruzione di una variante al Km. 4 della strada regionale n. 25
della Valgrisenche - Liquidazione all'Impresa appaltatrice Freydoz
Giordano, di Champdepraz, di un quinto acconto per revisione dei
prezzi contrattuali - Approvazione e finanziamento di
spesa.
Presidente
- Ha chiesto di parlare il Consigliere De
Grandis. Ne ha facoltà.
De Grandis (PRI)
- Per questa e per numerose delibere
successive che riguardano l'Assessorato ai Lavori Pubblici, si
verifica un fatto comune. Vi è molta distanza tra la data di
affidamento dei lavori, la loro esecuzione e le relative revisioni
dei prezzi che spettano per legge. Poiché questo sistema provoca
una serie di residui passivi e, dall'altra parte, incide
sfavorevolmente sui costi dell'opera stessa, perché prolungandosi
oltre certi limiti consentono nuove revisioni dei prezzi, devo
chiedere all'Assessore se, al di là dei casi in cui si verificano
determinate situazioni impreviste ed imprevedibili per cui è
necessario proseguire con i cantieri o eseguire nuove opere non
previste, non intende assumere alcune iniziative per fare in modo
che le imprese rispettino i termini di consegna dei lavori,
evitando per quanto è possibile, residui passivi all'Assessorato e
maggiori spese per la Regione.
Presidente
- La parola all'Assessore ai Lavori Pubblici,
Borbey.
Borbey (DC)
- Certamente con l'inflazione che abbiamo la
revisione dei prezzi aumenta ed è giusto il ragionamento che ha
fatto il Consigliere De Grandis, che, se un domani, le imprese non
stanno nei termini fissati e l'Amministrazione regionale, l'Ente
pubblico dà delle proroghe ingiustificate, è chiaro che questa
percentuale della revisione dei prezzi aumenta in una maniera
spropositata, anche rispetto all'importo di spesa di appalto.
Infatti questa è una delle delibere dove, in effetti, siamo
arrivati con la revisione dei prezzi che si aggira intorno al
35-37%. È caso abbastanza anomalo e particolare; per tutte le opere
di fondazioni da parte dell'Impresa sono state richieste perizie
geologiche, e quindi abbiamo dovuto fare delle fondazioni
particolari con iniezioni di cemento e consolidamento di micro
pali.
Ma anche se è un caso particolare, è vero che nel passato si è
arrivati forse ad essere troppo magnanimi verso le imprese, quindi
da parte dell'Ente pubblico ad accettare determinate motivazioni
per concedere delle proroghe. Io ho avuto occasione di dirlo già
circa sei mesi fa che ho dato disposizioni, con ordini di servizio
precisi, a tutti i direttori dei lavori della Regione, dove i
termini vengono definiti, ed anche la Giunta regionale, da sei mesi
a questa parte, guarda a fondo l'importo dell'opera ed i termini da
concedere alle varie imprese. Appena la delibera è approvata dal
coordinamento, si dà immediatamente consegna all'impresa, e da quel
giorno decorrono i giorni che sono stati fissati nell'appalto,
quindi non si concede più le proroghe, perché 30 giorni di proroga
sono di spettanza anche i direttori dei lavori, senza interpellare
l'ente appaltante e quindi per una proroga superiore ai 30 giorni è
la Giunta regionale che deve deliberare. Noi in Giunta chiediamo
delle relazioni dettagliate ai vari direttori dei lavori se
eventualmente questa proroga supera i 30 giorni. Debbo aggiungere
che, alcune volte succede - attualmente sta andando meglio - che le
imprese non accettino la consegna dei lavori e dicano: noi non
iniziamo i lavori fino a che il contratto non è firmato. E qui
hanno pienamente ragione, alcune volte noi Regione siamo in ritardo
nel fare questi contratti, perché quando è pervenuta ai Lavori
Pubblici la delibera approvata dal Coordinamento, noi trasmettiamo
tutto alla Segreteria Generale e alcune volte passa un mese, due,
tre, quattro, secondo il periodo e secondo la disponibilità delle
dattilografe e via dicendo, perché chi segue il contratto può
essere in ferie in quel periodo per un mese; è chiaro,quindi, che
quel contratto si fa dopo quattro mesi.
Di conseguenza l'impresa non accetta la consegna dei lavori.
Questo è un dato di fatto.
In questo momento le cose si stanno abbastanza accelerando,
quindi si sta migliorando.
Per tutto quanto concerne invece i grossi appalti, perché non
parliamo degli appalti di 40 e 50 milioni, pezzi di strada e pezzi
di fognatura, ma per i grossi appalti spero che l'Amministrazione
regionale dovrebbe richiedere alle imprese il ...
(incomprensibile)
....
Quindi è tutto lì. Speriamo di poter arrivare a questo. È un
impegno.
Presidente
- C'è nessuno che chiede la parola per
dichiarazione di voto?
Metto in approvazione la ratifica della deliberazione n.
2602.
Esito della votazione:
Presenti, votanti e favorevoli: 24
Approvata all'unanimità.
Oggetto n. 2605 in data 26 maggio 1981:
Lavori
di consolidamento statico della chiesa di Saint-Denis - Esecuzione
dei lavori in economia diretta - Approvazione ed impegno di
spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2605.
Esito della votazione:
Presenti: 24
Votanti: 23
Favorevoli: 23
Astenuti: 1 (Viberti)
Il Consiglio approva.
Oggetto n. 2606 in data 26 maggio 1981:
Lavori
di ristrutturazione e sistemazione della scuola di Vert, in Comune
di Donnas - Liquidazione all'Impresa appaltatrice Priod Remo, di
Issogne, di un secondo acconto per revisione dei prezzi
contrattuali - Approvazione ed impegno di spesa.
Presidente
- È aperta la discussione.
Qualcuno chiede la parola? Ci sono dichiarazioni di voto?
Metto in approvazione la ratifica della deliberazione n.
2606.
Esito della votazione:
Presenti, votanti e favorevoli: 24
Approvata all'unanimità.
Oggetto n. 2607 in data 26 maggio 1981:
Lavori
di completamento della strada di Gimillian, in Comune di Cogne -
Liquidazione all'Impresa appaltatrice Mochettaz Ugo, di Aosta, del
compenso spettantele per la revisione dei prezzi contrattuali -
Approvazione e finanziamento di spesa.
Presidente
- C'è qualcuno che chiede la parola? Ci sono
dichiarazioni di voto?
Metto in approvazione la ratifica della deliberazione n.
2607.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2608 in data 26 maggio
1981:
Sistemazione della strada di
Sommarèse, in Comune di Emarèse - Liquidazione all'Impresa
appaltatrice F.lli Dufour, di Saint-Vincent, di un primo acconto
per revisione di prezzi contrattuali - Approvazione e finanziamento
di spesa.
Presidente
- C'è qualcuno che chiede la parola? Ci sono
dichiarazioni di voto?
Metto in approvazione la ratifica della deliberazione n.
2608.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2609 in data 26 maggio 1981:
Sistemazione idraulica del fiume Dora Baltea in corrispondenza
dei centri abitati di Hône e Bard - Liquidazione all'Impresa
appaltatrice Freydoz Giordano S.p.A., di Champdepraz, di un primo
acconto per revisione dei prezzi contrattuali - Approvazione ed
impegno di spesa.
Presidente
- Qualcuno chiede la parola?
Metto in approvazione la ratifica della deliberazione n.
2609.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2612 in data 26 maggio
1981:
Costruzione di un piazzale nel
capoluogo del Comune di Châtillon - Liquidazione all'Impresa Dhérin
Oreste, di Verrès, del compenso spettante per la revisione dei
prezzi contrattuali - Approvazione di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2612.
Esito della votazione:
Presenti, votanti e favorevoli: 24
Approvata all'unanimità.
Oggetto n. 2618 in data 26 maggio
1981:
Lavori di costruzione di un
poliambulatorio in Comune di Donnas - Approvazione di perizia
suppletiva e di variante - Approvazione ed impegno di
spesa.
Presidente
- Ha chiesto di parlare il Consigliere Tonino.
Ne ha facoltà.
Tonino (PCI)
- Vorrei chiedere all'Assessore alla Sanità
un chiarimento.
Dalla delibera risulta molto chiaro come l'aumento dei costi sia
dovuto a questa scelta successiva di aggiungere un nuovo corpo al
poliambulatorio destinato agli asili. In particolare l'Impresa dice
che subirà maggiori costi per il rimontaggio di impianto di
cantiere, con conseguente ritrasporto nel suo magazzino di Milano,
dovrà richiamare tutta la mano d'opera specializzata, provvedere
nuovamente agli ordinativi di tutti i materiali e forniture con
particolare riguardo a quelli strutturali e ... Le domande sono
queste: perché non si è prevista subito l'istituzione di questo
nuovo corpo destinato a dialisi nella progettazione originale del
poliambulatorio; e, in secondo luogo mi domando se effettivamente è
giusta questa richiesta di un completo rimontaggio del cantiere
perché sappiamo che il cantiere in realtà è oggi montato; se i
lavori di costruzione di questa ala destinata all'esecuzione del
reparto dialisi iniziano subito, non si deve rimontare nessun
cantiere, né ritrasportare il materiale necessario nel suo
magazzino di Milano.
Presidente
- Risponde l'Assessore alla Sanità ed
Assistenza Sociale, Rollandin.
Risponderà poi l'Assessore ai Lavori Pubblici, Borbey.
La parola all'Assessore Rollandin.
Rollandin (UV)
- Innanzitutto doveva essere fatta una
premessa. Quando è stato studiato il sistema di costruzione per il
poliambulatorio, è stato progettato un sistema modulare proprio per
eventuali ampliamenti. Al momento in cui si era previsto il modulo
iniziale non era ancora certo in che tempi sarebbe stato possibile
portare avanti il discorso della dialisi a livello dell'ospedale
regionale. Cosa succedeva? Non era possibile prevedere un dato
numero di reni artificiali nel poliambulatorio, senza avere la
possibilità di sapere in che modo avremmo potuto portare avanti il
discorso a livello locale, era una situazione che non era
possibile. Noi pensavamo di iniziare questo discorso molto prima.
Quale è stata la causa del ritardo? Il fatto che il Comune ha
dovuto chiedere una deroga al piano regolatore per dare
l'autorizzazione. La stessa cosa è stata necessaria per autorizzare
questo modulo aggiuntivo e per avere la concessione. Questo ha
portato a uno sfasamento dei tempi che, in parte, giustifica questo
aumento dei prezzi. Al momento in cui si è avuta la certezza che i
lavori per l'utilizzo di quell'ala dell'Ospedale Generale era
possibile per la dialisi, e, in più, per le esigenze della Bassa
Valle, era necessario poter agganciare questo discorso dei reni
artificiali ad un modulo specifico del poliambulatorio, in molti
posti è centralizzato, a quel momento è andato avanti il discorso
del modulo aggiuntivo.
Per il resto penso che risponda Borbey.
Borbey (DC)
- Consigliere Tonino, certamente che per fare
delle opere del costo di circa 300 milioni, agganciate ad un
appalto di un miliardo e quindi iniziare uno scavo di sbancamento,
iniziare uno scavo di fondazioni, il calcestruzzo in fondazione, la
muratura in mattoni costa, all'impresa di più, i cottimisti -
perché tutte queste imprese lavorano con i cottimisti - per
eseguire un'opera di un miliardo fanno dei prezzi alle imprese
molto migliori che non nel far ritornare tutta questa gente per,
forse, 1.000 metri quadrati di intonaco quando prima ce n'erano 12
mila. Per questi 1.000 metri quadrati di intonaco minimo, i
cottimisti richiedono un 20-30% in più di prezzo all'impresa.
Quindi noi riteniamo che è giusta la questione che l'impresa deve
rimettere in piedi quasi un nuovo cantiere, perché il collegare
tutto l'impianto di riscaldamento è un onere in più, l'impianto
elettrico è un onere in più, e invece, se fosse stato previsto
tutto fino dall'inizio si avrebbe certamente avuto un costo
inferiore.
Ma bisogna anche tenere presente una cosa, cioè che nella
delibera si dice che sino al quinto dell'importo della base
d'appalto l'impresa deve eseguire il prezzo ancora del 5,75% in
ribasso. Per la parte eccedente ha chiesto il 40%.
Sia l'Ingegnere, direttore dei lavori, che è l'Ing. Bensa e
direttamente l'Ing. Grosjacques hanno valutato queste cose, e hanno
dato alla Giunta il parere tecnico favorevole a questa
aggiudicazione.
Presidente
- Allora, possiamo mettere in approvazione la
ratifica della deliberazione n. 2618.
Esito della votazione:
Presenti, votanti e favorevoli: 22
Approvato all'unanimità.
Oggetto n. 2619 in data 26 maggio 1981
: Lavori
di sistemazione e adeguamento del nuovo accesso dell'Ospedale di
Aosta - Appalto dei lavori a licitazione privata - Approvazione ed
impegno di spesa.
Presidente
- Ha chiesto di parlare il Consigliere
Mafrica. Ne ha facoltà.
Mafrica (PCI)
- Vorrei qualche spiegazione sull'entità
della cifra, mi interesserebbe sapere come, per rendere agibile
l'accesso all'Ospedale, si debbano spendere 242 milioni. Che tipo
di opere vengono previste.
Presidente
- Risponde l'Assessore alla Sanità ed
Assistenza Sociale, Rollandin. Ne ha facoltà.
Rollandin (UV)
- La cifra che è richiesta per questo
adeguamento non riguarda solo la spesa necessaria per
l'allineamento di via Guedoz con l'entrata all'Ospedale, ma dato
che è stata prevista questa nuova entrata, è stato progettato anche
l'adeguamento della portineria ed il servizio di centralino
telefonico in quella zona. È a tutti noto quali siano le difficoltà
di controllo delle entrate all'Ospedale. Al di là dell'allineamento
infelice che esiste attualmente, bisogna poi tener conto che era
necessario realizzare questa opera prima di iniziare la piastra, in
quanto, al momento in cui ci fossero dei lavori in cantiere che
interessano la zona del cortile antistante, è chiaro che l'accesso
all'Ospedale sarebbe diventato ancora più problematico. Quindi
quest'opera si era resa impellente proprio per questi motivi. La
spesa è legata a questa nuova struttura che è stata studiata: viene
coperta l'entrata vera e propria e si farà inoltre un passaggio
coperto pedonale per l'entrata all'Ospedale.
Quindi questa nuova struttura, con l'allineamento, dà questo
importo.
Presidente
- Metto in approvazione la ratifica della
deliberazione n. 2619.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2622 in data 26 maggio 1981:
Lavori
di ampliamento e sistemazione della strada del Colle San Carlo, in
Comune di La Thuile - Aggiudicazione mediante trattativa privata
all'Impresa Collomb Albino, con sede in La Thuile - Approvazione ed
impegno di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2622.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2647 in data 26 maggio
1981:
Concessione all'Associazione
Valdostana Maestri di Sci di un contributo nelle spese di
funzionamento e per l'organizzazione e lo svolgimento di corsi di
sci per l'anno 1981, ai sensi della legge regionale 21.12.1977, n.
72 - Approvazione ed impegno di spesa.
Presidente
- Nessuno chiede la parola per dichiarazione
di voto?
Metto in approvazione la ratifica della deliberazione n.
2647.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2649 in data 26 maggio
1981:
Concessione di contributi alle bande
musicali della Regione - Approvazione e liquidazione di
spesa.
Presidente
- Metto in approvazione la ratifica della
deliberazione n. 2649.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2691 in data 26 maggio 1981:
Concessione di un contributo straordinario al CRER per garantire
il funzionamento nei mesi estivi, della mensa per i dipendenti
regionali - Approvazione e liquidazione di spesa.
Presidente
- Ha chiesto di parlare il Consigliere Tonino.
Ne ha facoltà.
Tonino (PCI)
- Vorrei, se possibile, una spiegazione. Il
CRER ha trasmesso alla Giunta regionale i preventivi fatti dal
ristorante "La Stazione" e dal ristorante "Le Gourmé" i quali hanno
proposto lo stesso prezzo di L. 5.000. Nel deliberato si legge che
la Giunta autorizza il CRER a somministrare con il ristorante "La
Stazione" di Aosta, l'accordo per la somministrazione dei pasti nel
periodo estivo per i dipendenti regionali al prezzo di L. 5.000.
Ecco, vorrei conoscere quali sono i criteri di scelta usati dalla
Giunta, se sono soltanto quelli dell'affinità politica del gestore
o altri, e in secondo luogo perché non si è scelto di fare
l'accordo con ambedue i ristoranti.
Presidente
- La parola al Presidente della Giunta,
Consigliere Andrione.
Andrione (UV)
- L'accordo con ambedue i ristoranti
avrebbe complicato le operazioni di ruolo e cose di questo genere e
da un campione, per una questione di gusto, si preferiva quello
della Stazione.
Presidente
- Metto in approvazione la ratifica della
deliberazione 2691.
Esito della votazione:
Presenti: 23
Votanti: 17
Favorevoli: 17
Astenuti: 6 (Carral, Cout, Dolchi, Mafrica, Péaquin e
Tonino)
Il Consiglio approva.
Oggetto n. 2700 in data 26 maggio
1981:
Lavori di manutenzione e adeguamento
di impianti tecnologici nonché di ampliamento di alcuni locali
adibiti a laboratorio di falegnameria e meccanica dello stabile
Istituto Don Bosco, di Châtillon - Esecuzione dei lavori in
economia diretta - Approvazione ed impegno di spesa.
Presidente
- C'è qualcuno che chiede la parola?
Ha chiesto di parlare il Consigliere Viberti, ne ha facoltà.
Viberti (DPROL)
- Vorrei semplicemente avere qualche
spiegazione sul tipo di intervento, che finalizzazione ha e poi
sapere perché qui si prevedeva una spesa di 100 milioni, e poi ne
spendiamo solo 25. Voglio dire, ci conviene fare un tipo di
intervento di questo genere? Non è che poi ci troviamo ad avere dei
lavori fermi a metà?
Ecco, non vorrei che il fatto di incominciare e lasciare a metà
un lavoro ci procurasse dei guai in seguito.
Presidente
- Risponde il Presidente della Giunta.
Risponderà poi l'Assessore ai Lavori Pubblici, Borbey.
Andrione (UV)
- Noi abbiamo comprato questo stabile,
c'erano dei locali insufficienti, specie nei servizi igienici, ed
anche sotto il profilo della sicurezza dei macchinari per
l'insegnamento della falegnameria. Allora, d'accordo con
l'Assessorato alla Pubblica Istruzione e ai Lavori Pubblici abbiamo
previsto dei lavori per il rifacimento dei servizi sanitari, di
tutte le condotte elettriche, per la sicurezza e il rifacimento di
alcuni pavimenti. Lo abbiamo concordato, Borbey ed io, ed abbiamo
convenuto sulla necessità di questi lavori; adesso su come vengono
fatti e perché vengono fatti a pezzi risponderà l'Assessore
Borbey.
Borbey (DC)
- Abbiamo impegnato 25 milioni poiché in quel
capitolo erano ancora disponibili 25 milioni, ed ho previsto una
spesa di 100 milioni perché siamo in fase di assestamento del
bilancio e quindi anche il capitolo verrà rimpinguato.
A livello di direzione dei lavori da parte dei Lavori Pubblici,
stiamo controllando, determinati interventi quali l'impianto
elettrico e l'impianto di riscaldamento; poiché li facciamo fare
alle ditte che hanno sempre operato con il Don Bosco, sono
impiantisti che conoscono bene l'impianto e che ne curavano anche
la manutenzione. Alcune volte, se riteniamo che il preventivo sia
alto, chiediamo altri preventivi, ma vi posso garantire che i
preventivi di queste ditte, che hanno sempre operato con l'Istituto
Don Bosco, come ho già avuto modo di dire, sono tendenzialmente
inferiori, dal punto di vista dei costi, a quelli che normalmente
l'Amministrazione regionale fa fare. Oltre a quello che ha detto il
Presidente, ristrutturare determinate opere quali servizi igienici,
ecc., abbiamo anche l'ampliamento di una parte dei laboratori di
falegnameria, e questo per creare dei servizi igienici più idonei e
non diminuire la capacità operativa dei laboratori.
Abbiamo fatto in economia, ma sempre, anche in opere in
economia, noi invitiamo cinque ditte per (ad esempio per le opere
edili adesso chiamiamo sempre cinque ditte) presentare in busta
chiusa le offerte. Quindi queste opere vengono fatte per
accelerare, così si evita di fare il solito appalto invitando
quindici ditte e via dicendo, ed in modo particolare perché questi
lavori sono molto frammentari ed abbiamo quindi difficoltà a
stabilire esattamente nell'appalto tutte le clausole e tutti i
prezzi.
Quindi in economia, se sono state dimenticate alcune cose,
vengono definiti determinati prezzi nel corso della opera.
Presidente
- Altri che chiedono la parola?
Ha chiesto di parlare il Consigliere Viberti, ne ha facoltà.
Viberti (DPROL)
- Chiedo scusa, ma forse non ho capito
bene. Non mi pare di avere avuto risposta sulla pericolosità di
stanziare solo 25 milioni, e poi lasciare quello che avanza
dall'anno precedente, sperando di poter rimpinguare il capitolo.
Non è più opportuno attendere di avere la possibilità? Non vorrei
che iniziassero i lavori e poi non ci fossero i soldi per andare
avanti. Perché poi prendere i soldi dal capitolo dei Cartic e matic
(?) diventerà problematico senza passare attraverso il
Consiglio.
Borbey (DC)
- Avverto che fra otto giorni avremo in
Consiglio l'assestamento del bilancio, quindi il capitolo sarà
rimpinguato, così nel giro di 35 giorni circa questo assestamento
verrà approvato e nel mese di agosto avremo la disponibilità
finanziaria necessaria.
Presidente
- Altri che chiedono la parola? Ci sono
dichiarazioni di voto?
Metto in approvazione la ratifica della deliberazione n.
2700.
Esito della votazione:
Presenti, votanti e favorevoli: 20
Approvata all'unanimità.
Objet n° 2782 en date 5 juin 1981:
Allocation
et liquidation d'une subvention de 21.212.000 lires à la Commune de
Saint-Marcel pour l'achat d'un car de ramassage scolaire -
Approbation et liquidation de dépense.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2782.
Esito della votazione:
Présents, votants et favorables: 20
Le Conseil approuve.
Oggetto n. 2792 in data 5 giugno 1981:
Lavori
di sistemazione della strada di Bonne, in Comune di Valgrisenche -
Liquidazione all'Impresa appaltatrice Sapia Benedetto, di Aosta,
del compenso spettante per la revisione dei prezzi contrattuali -
Approvazione di spesa.
Presidente
- Ci sono dichiarazioni di voto?
Metto in approvazione la ratifica delle deliberazione n.
2792.
Esito della votazione:
Presenti, votanti e favorevoli: 20
Approvata all'unanimità.
Oggetto n. 2793 in data 5 giugno
1981:
Costruzione della strada di
allacciamento alla frazione La Vénaz in Comune di Valtournenche -
Liquidazione all'Impresa appaltatrice Saudin Pantaleone, di Aosta,
di un primo acconto per revisione dei prezzi contrattuali -
Approvazione e finanziamento di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2793.
Esito della votazione:
Presenti, votanti e favorevoli: 23
Approvata all'unanimità.
Oggetto n. 2794 in data 5 giugno
1981:
Lavori di costruzione della fognatura
di Félinaz, ramo est, in Comune di Charvensod - Liquidazione
all'Impresa appaltatrice F.lli Bionaz del compenso spettante per la
revisione dei prezzi contrattuali - Approvazione e finanziamento di
spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2794.
Esito della votazione:
Presenti, votanti e favorevoli: 24
Approvata all'unanimità.
Oggetto n. 2796 in data 5 giugno
1981:
Lavori di costruzione di fognature in
frazioni varie del Comune di Aymavilles - Liquidazione all'Impresa
appaltatrice F.lli Bionaz, di Bionaz, del compenso spettante per la
revisione dei prezzi contrattuali - Approvazione e finanziamento i
spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2796.
Esito della votazione:
Presenti, votanti e favorevoli: 24
Approvata all'unanimità.
Oggetto n. 2797 in data 5 giugno 1981:
Lavori
di pavimentazione in conglomerati bitumosi di strade comprese nel
lotto n. 1/1979 - Liquidazione all'Impresa appaltatrice Ramella
Natale e Figlio di Aosta di un primo acconto per revisione dei
prezzi contrattuali - Approvazione e finanziamento di
spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2797.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2799 in data 5 giugno
1981:
Lavori di costruzione di un ulteriore
tronco galleria paramassi di Molère in Comune di Valsavarenche -
Approvazione di ulteriore perizia suppletiva - Approvazione ed
impegno di spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2799:
Esito della votazione:
Presenti, votanti e favorevoli: 25
Approvata all'unanimità.
Oggetto n. 2800 in data 5 giugno
1981:
Lavori di manutenzione ordinaria e
straordinaria a stabili di proprietà della Regione - Esecuzione dei
lavori in economia diretta - Approvazione ed impegno di
spesa.
Presidente
- Ci sono dichiarazioni di voto?
Metto in approvazione la ratifica della deliberazione n.
2800.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2802 in data 5 giugno 1981:
Lavori
di ristrutturazione del reparto di pronto soccorso all'Ospedale di
Aosta - Liquidazione all'Impresa appaltatrice Crea Filomeno, di
Aosta, di un primo acconto per revisione dei prezzi contrattuali -
Approvazione ed impegno di spesa.
Presidente
- Ci sono dichiarazioni di voto?
Metto in approvazione la ratifica della deliberazione n.
2802.
Esito della votazione:
Presenti, votanti e favorevoli: 25
Approvata all'unanimità.
Oggetto n. 2905 in data 5 giugno
1981:
Costruzione di un centro polisportivo
a Saint-Vincent - Liquidazione all'Impresa appaltatrice
Tensospazio, di Brescia, di un secondo acconto per revisione dei
prezzi contrattuali - Approvazione di spesa.
Presidente
- Ha chiesto di parlare il Consigliere
Péaquin. Ne ha facoltà.
Péaquin (PCI)
- Vorrei chiedere se, dal momento che siamo
ormai alla fine dei lavori della costruzione di questo palazzetto,
sarà stabilito da chi sarà gestito questo impianto, in poche
parole, sarà gestito dal Comune, dalla Regione o da chi altri?
Presidente
- La parola al Presidente della Giunta,
Consigliere Andrione.
Andrione (UV)
- Abbiamo avuto dei contatti con il Comune
di Saint-Vincent per vedere se il Comune era disposto a gestirlo di
rettamente così come si era pensato in un primo tempo. Poi,
d'intesa con il Comune, - come abbiamo fatto per la piscina di
Aosta - abbiamo preso un anno di tempo per sapere quali sono le
spese e quale è la differenza rispetto all'altra piscina, perché
qui c'è anche il Palazzetto dello Sport. L'altro è già stato usato,
io non ho potuto andare a vederlo, però mi hanno detto che alla
prima festa sono riusciti già a bruciare il pavimento di gomma, a
fare dei danni.
Quindi dopo un anno, probabilmente, faremo una gara di appalto
regolare come si è fatto per la piscina di Aosta, e si vedrà a quel
punto a chi verrà affidata.
Per il momento la gestione è regionale, attraverso la società
che aveva già fatto la stessa operazione con la piscina di
Aosta.
Presidente
- Altri che chiedono la parola?
Metto in approvazione la ratifica della deliberazione n.
2905.
Esito della votazione:
Presenti, votanti e favorevoli: 26
Approvata all'unanimità.
Oggetto n. 2906 in data 5 giugno 1981:
Costruzione di un centro polisportivo a Saint-Vincent -
Liquidazione all'Impresa appaltatrice Tensospazio, di Brescia, di
un terzo acconto per revisione dei prezzi contrattuali -
Approvazione di spesa.
Presidente
- Ci sono dichiarazioni di voto?
Metto in approvazione la ratifica della deliberazione n.
2906.
Esito della votazione:
Presenti, votanti e favorevoli: 26
Approvata all'unanimità.
Oggetto n. 2909 in data 5 giugno
1981:
Lavori di pavimentazione in
conglomerati bitumosi di strade correnti nel Comune di Aosta -
Esecuzione dei lavori in economia diretta - Approvazione ed impegno
di spesa.
Presidente
- Qualcuno chiede la parola? Ci sono
dichiarazioni di voto?
Ha chiesto di parlare il Consigliere Viberti. Ne ha facoltà.
Viberti (DPROL) -
Chiedo scusa Signor Presidente, vorrei
semplicemente dichiarare la mia astensione su questo e sui due
oggetti successivi, perché si tratta di lavori in economia diretta
che vengono di anno in anno ripresentati e che, nel corso dell'anno
1978, a nostro avviso, hanno presentato delle irregolarità, tanto è
vero che abbiamo fatto un esposto in questo senso del quale stiamo
aspettando ancora le risultanze, se non altro per mettersi il cuore
in pace e sapere che le cose invece sono state fatte in modo
regolare.
Con questo non si vuole mettere in dubbio che le cose
attualmente non vengono fatte in modo regolare, però noi, rispetto
a questo tipo di deliberazione che è molto generica, che è
ricorrente e che permette di spaziare sui più diversi tipi di
spesa, preferiamo non impegnarci.
Presidente
- Altri che chiedono la parola?
Metto in approvazione la ratifica della deliberazione n.
2909.
Esito della votazione:
Presenti: 27
Votanti: 26
Favorevoli: 26
Astenuti: 1 (Viberti)
Il Consiglio approva.
Oggetto n. 2915 in data 5 giugno
1981:
Lavori di pavimentazione in
conglomerati bitumosi di strade correnti nei Comuni della media
Valle d'Aosta - Esecuzione dei lavori in economia diretta -
Approvazione ed impegno di spesa.
Presidente
- Ci sono dichiarazioni di voto?
Metto in approvazione la ratifica della deliberazione n.
2915.
Esito della votazione:
Presenti: 27
Votanti: 26
Favorevoli: 26
Astenuti: 1 (Viberti)
Il Consiglio approva.
Oggetto n. 2916 in data 5 giugno
1981:
Lavori di pavimentazione in
conglomerati bitumosi di strade correnti nei Comuni della Bassa
Valle d'Aosta - Esecuzione dei lavori in economia diretta -
Approvazione ed impegno di spesa.
Presidente -
Ha chiesto di parlare l'Assessore Borbey. Ne
ha facoltà.
Borbey (DC)
- Mi rivolgo al Consiglio per spiegare il
perché di queste delibere. Intanto noi abbiamo fatto gli appalti
superiori ai 100 milioni ....
(incomprensibile)
...abbiamo
fatto tre volte appalti da cento milioni. Cosa succede normalmente?
Succede che si stabiliscano 15 milioni da fare in un determinato
Comune, ma inevitabilmente troviamo che invece sono 18/20 milioni e
allora dobbiamo fare queste delibere tampone: 40 milioni in Alta
Valle, 40 milioni in Media Valle, 40 milioni in Bassa Valle. Ormai
sono due anni che operiamo e sappiamo che quando abbiamo fatto un
conteggio di 15 milioni per una determinata opera, e per un
determinato Comune, inevitabilmente in quel Comune ci sarà un
acquedotto da fare, un pezzo di fognatura, e abbiamo bisogno di
quei 3/4 milioni in più, per cui facciamo queste delibere in più.
Quindi anche per questi importi non è che le varie ditte faranno
prezzi diversi, ma le faranno con prezzi d'appalto.
Presidente
- Altri che chiedono la parola?
Metto in approvazione la ratifica della deliberazione n.
2916.
Esito della votazione:
Presenti: 27
Votanti: 26
Favorevoli: 26
Astenuti: 1 (Viberti)
Il Consiglio approva.
Oggetto n. 2917 in data 5 giugno 1981:
Lavori
di pavimentazione in conglomerati bitumosi di strade correnti nei
Comuni dell'alta Valle d'Aosta - Esecuzione dei lavori in economia
diretta - Approvazione ed impegno di spesa.
Presidente
- Metto in approvazione la ratifica della
deliberazione n. 2917.
Esito della votazione:
Presenti: 27
Votanti: 26
Favorevoli: 26
Astenuti: 1 (Viberti)
Il Consiglio approva.
Oggetto n. 2919 in data 5 giugno
1981:
Concessione di un contributo di L.
17.500.000 al Comune di Gaby per i lavori di costruzione di un
parcheggio al cimitero comunale - Approvazione ed impegno di
spesa.
Presidente
- Qualcuno chiede la parola? Ci sono
dichiarazioni di voto?
Metto in approvazione la ratifica della deliberazione n.
2919.
Esito della votazione:
Presenti. votanti e favorevoli: 27
Approvata all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK