Consiglio Regionale della Valle d'Aosta - Oggetto del Consiglio n. 2770 del 28 settembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2770 del 28 settembre 2023 - Resoconto
OGGETTO N. 2770/XVI - Interpellanza: "Verifica delle
assunzioni di bidelli da inserire a tempo determinato presso vari
plessi scolastici della regione effettuate attraverso chiamata
pubblica".
Bertin (Presidente) -
Punto n. 28. Illustra
l'interpellanza il consigliere Manfrin, ne ha facoltà.
Manfrin (LEGA VDA) -
Come ho illustrato nel testo di
quest'interpellanza, parliamo di un diritto di precedenza che
alcune persone, che sono state assunte per svolgere appunto il
ruolo di bidelli, hanno esercitato ma che non hanno visto
riconosciuto, in favore però di altri che, in realtà, questo
diritto non lo avevano esercitato.
Ho riassunto in grandi linee cos'è accaduto: il 29 giugno del
2021 ricordiamo tutti la chiamata pubblica con la quale si
reclutavano 170 bidelli accudenti di categoria A, posizione A, da
inserire presso vari plessi scolastici, nella quale poi veniva
compilata una graduatoria. Da questa graduatoria venivano assunte
170 persone con contratto a tempo determinato, dal 13 settembre
2021 fino al 30 giugno 2022 e queste persone, come abbiamo detto,
maturavano quello che viene definito "diritto di precedenza",
ovvero il diritto di essere assunti in via prioritaria nelle
chiamate successive in virtù del loro servizio, del servizio che
avevano svolto nelle Istituzioni scolastiche.
Dalla scadenza del contratto a tempo determinato (cioè il 30
giugno 2022) al 30 dicembre 2022, però, soltanto 33 persone di
queste 170 hanno esercitato correttamente il diritto di precedenza
e quindi hanno avuto una chance di essere assunti a tempo
indeterminato come bidelli/accudenti.
Parimenti, da come si evince dalle chiamate pubbliche
effettuate, quindi, dal giugno 2022 (dalla scadenza di queste
chiamate a tempo determinato) a giugno 2023, sono state assunte
dalla Regione Valle d'Aosta 11 persone con quella mansione, di cui
soltanto 7 però tra quelli che hanno esercitato il diritto di
precedenza. Non si capisce secondo quali criteri siano stati
assunti i quattro che, invece, hanno partecipato alla chiamata
pubblica a tempo indeterminato del 16 marzo 2022, che è successiva
a quella del 29 giugno 2021, e non chi avesse esercitato prima di
quella data il diritto di precedenza.
Da quanto ci risulta e da quanto abbiamo riportato, la Regione
avrebbe dichiarato che si sarebbe provveduto alle assunzioni a
termine sulla base della graduatoria redatta dal Centro per
l'impiego in conformità al Piano triennale di personale per il
triennio 2022-2023 nel marzo 2022, chiedendo per questo ai
competenti Centri per l'impiego l'avviamento di 7 candidati per
l'assunzione a tempo indeterminato di personale con profilo
bidello.
A questo proposito, dette assunzioni - sono quelle a tempo
indeterminato - sarebbero state effettuate sulla base degli atti
adottati in ragione del diritto di precedenza esercitato dal
personale assunto a termine con il profilo di bidello e della
graduatoria della chiamata pubblica per assunzione a tempo
indeterminato con il profilo di bidello, ovvero la chiamata
pubblica del 26 marzo 2022.
Secondo però l'ordine cronologico dell'esercizio del diritto di
precedenza alla graduatoria del luglio 2021, al posto dei quattro
assunti con la chiamata del marzo 2022, avrebbero potuto essere
assunti a tempo indeterminato, secondo i parametri che abbiamo
detto, degli altri candidati che avevano regolarmente esercitato il
loro diritto. Infatti, l'esercizio corretto del diritto di
precedenza consente appunto la precedenza nelle assunzioni,
diversamente ovviamente ne perderebbe il senso; quindi, i soggetti
che in teoria avevano esercitato il diritto ad essere assunti a
tempo indeterminato prima della data effettiva di assunzione dei
candidati assunti dopo avevano il diritto di esserlo al posto
loro.
Oltre a questo, cioè a quanto abbiamo prospettato, bisogna fare
un ragionamento analogo per identificare correttamente gli altri
soggetti che avevano diritto ad essere assunti sulla base dei due
elementi e i due elementi sono la data di esercizio del diritto di
precedenza e l'ordine di graduatoria del luglio 2021.
Quindi su una platea di 33 persone che hanno esercitato poi
effettivamente il diritto di precedenza è ancora importante
eliminare dalla graduatoria chi abbia esercitato questo diritto
dopo il 26 ottobre 2022, cioè l'ultima data in cui sono stati
assunti i lavoratori a tempo indeterminato che non avevano diritto
di precedenza.
Se si combinano questi elementi, come abbiamo detto prima (spero
di non essere stato troppo oscuro ma immagino che gli uffici ci
abbiano lavorato), esce una graduatoria ideale di assunzione
secondo la quale vi sono elementi che non avevano comunque diritto
di essere assunti. Per farla breve: 33 soggetti su 170 che erano
stati assunti hanno maturato il diritto di precedenza nell'essere
assunti. Quindi, io sono stato assunto per fare il bidello per un
anno; io ho maturato, in virtù di questo servizio a tempo
determinato e che ho svolto per la Regione, un diritto di essere
assunto prima degli altri nelle chiamate successive. Di questi 170,
33 esercitano il diritto di precedenza. Nelle chiamate successive
da parte della Regione, si liberano 11 posti; di questi 11, 7
vengono assunti con diritto di precedenza, 4 invece vengono assunti
nonostante ci fossero delle altre persone che avevano esercitato il
diritto di precedenza. Queste 4 persone qui non avevano alcun
diritto di precedenza, ma, nonostante questo, vengono assunte lo
stesso. Quindi, giustamente, dei 33 rimanenti, al netto di chi ha
esercitato il diritto dopo il 26 di ottobre 2022, ci sono delle
persone che avrebbero avuto diritto di essere assunte al posto di
quei quattro, ma non sono state assunte, pur avendo esercitato il
diritto di precedenza.
A fronte di questo e a fronte di questa situazione sicuramente
anomala, le chiedo, Presidente, le motivazioni in ordine alle
anomalie riscontrate e la volontà di effettuare una verifica
rispetto alle assunzioni eseguite.
Presidente -
Risponde il Presidente della Regione, ne ha
facoltà.
Testolin (UV) -
-
Come si evince anche dalla
disamina che è stata esplicitata dal Consigliere, la questione è
molto tecnica e amministrativa, per cui gli uffici hanno preso in
carico la disamina e hanno preparato una risposta molto puntuale
che spero possa essere almeno esaustiva per quello che è stato
rappresentato.
Ricapitolando sinteticamente la situazione, nel periodo
settembre 2021-marzo 2022 la Regione ha stipulato 186 contratti a
termine con profilo di bidello secondo l'ordine di graduatoria
della chiamata pubblica per assunzioni a termine effettuata dal
luglio del 2021, e precisamente: 165 nel settembre 2021, 7 nel
novembre 2021, 9 nel gennaio 2022, 4 nel febbraio 2022, 1 nel marzo
2022.
Nel periodo settembre-ottobre 2022, in conformità ai bisogni
assunzionali previsti nel Piano triennale del fabbisogno del
personale, la Regione ha stipulato 11 contratti di lavoro a tempo
determinato con profilo di bidello
-
di cui parlava il
Consigliere prima
-
e, nello specifico, sono stati assunti
tutti i lavoratori che a quel momento avevano esercitato il diritto
di precedenza, ovvero sette persone, attingendo per le quattro
posizioni rimanenti dalla graduatoria della chiamata pubblica
effettuata a marzo 2022.
Per rispondere ai quesiti, se è pertanto vero che 33 lavoratori
hanno legittimamente manifestato la volontà di esercitare il
diritto di precedenza nel termine previsto dall'articolo 24 del
decreto legislativo 81/2015, soltanto 7 lo hanno fatto prima del
provvedimento di assunzione dell'Amministrazione regionale, la
quale, in assenza di altri diritti esercitati, ha pertanto scorso
la graduatoria della chiamata pubblica e assunto 4 ulteriori
lavoratori. I 26 lavoratori restanti hanno invero esercitato il
diritto dopo il provvedimento di assunzione.
Il Dipartimento ritiene che non ci sia la necessità di procedere
ad ulteriori verifiche, considerando che, sulla questione, si era
già espresso il Ministero del lavoro e delle politiche sociali
rispondendo ad un interpello del 2016 per chiarire che "in
considerazione del fatto che il diritto di precedenza viene
esercitato previa manifestazione espressa per iscritto da parte del
lavoratore, si deve ritenere che in mancanza o nelle more della
stessa, il datore di lavoro possa legittimamente procedere
all'assunzione di altri lavoratori".
Questa è una risposta che chiaramente è tecnica e che esula da
altri tipi di valutazioni, però è abbastanza chiara, mi sembra.
Presidente -
Per la replica, la parola al consigliere
Manfrin.
Manfrin (LEGA VDA) -
Io credo che questa risposta
sicuramente chiarisca alcuni risvolti che erano poco chiari, penso
anche però che giustamente lei fonda, o gli uffici che hanno
elaborato questa risposta, fondano il loro ragionamento sulla base
di questo chiarimento che lei ci ha citato.
Se questo effettivamente sia tombale rispetto alla vicenda,
quindi sia sufficiente questo per motivare una mancata assunzione,
questo secondo me è da stabilire, perché questa è un'opinione
ovviamente degli uffici. Io alcuni lavoratori li ho sentiti e credo
che la loro opinione sia diametralmente opposta, ma penso che un
supplemento di istruttoria per comprendere se effettivamente le
persone che avevano maturato questo diritto di precedenza e che
hanno manifestato l'intenzione di esercitarlo, che hanno esercitato
questa volontà e che quindi hanno potenzialmente il diritto anche
di essere assunte, probabilmente andrebbe esperito.
Io la inviterei, Presidente, a fare un passaggio con gli uffici
per verificare che quell'orientamento che lei ha letto sia
confermato e che invece magari non siano mutati gli orientamenti
dal 2016 ad oggi. Io questo ovviamente glielo sollevo qui in Aula,
ma avrò poi modo di documentare anche delle criticità rispetto alle
graduatorie che poi sono state utilizzate, anche rispetto a
qualcuno dei sette che poi hanno esercitato il diritto. Credo che
anche di questo avremo modo ancora di parlarne; in ogni caso, io
prendo atto di quello che lei ha detto e della posizione che gli
uffici hanno espresso e faremo le opportune verifiche nel
merito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK