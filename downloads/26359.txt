Consiglio Regionale della Valle d'Aosta - Oggetto del Consiglio n. 55 del 27 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 55 del 27 febbraio 1973 - Resoconto
OGGETTO N. 55/73 - Rinvio alle Commissioni di proposte di
leggi relative a risanamento di case site in centri storici e la
sistemazione di fabbricati rurali.
Dolchi (P.C.I.)
- Colleghi Consiglieri, io rendo noto al
Consiglio che in sede di discussione di altre leggi relative al
settore della casa, avvenuta in sede di Commissione Affari Generali
e Finanze, si è fatto il giro dell'orizzonte sulle proposte, sulle
iniziative che erano all'esame delle Commissioni e all'esame
consiliare, per il fatto che non si è arrivati per ragioni di tempo
alla discussione di questa legge nell'ultima seduta del Consiglio
regionale e a causa dell'assenza dei Consiglieri proponenti Pedrini
e Maghetti, che non ci hanno permesso la discussione della loro
proposta di legge è avvenuto che alcune iniziative sono ritornate
in Commissione per un più esauriente esame, altre iniziative nel
frattempo sono venute da parte della Giunta e sono state esaminate
in Commissione, mentre come dicevo, queste due per diverse ragioni,
sono ancora all'esame del Consiglio.
Per quanto riguarda il nostro Gruppo, penso che anche il collega
Pedrini vorrà aderire a questa richiesta, riteniamo che per un
esame completo da parte della Commissione di questo problema della
casa, delle iniziative varie nei vari settori dell'urbanistica e
del problema delle abitazioni dovrebbe essere discusso in, assieme
insomma, in modo che tutte queste leggi abbiano delle possibilità
di confronto in sede di esame di Commissione. Ecco perché se anche
il collega Pedrini è d'accordo su questa procedura per quanto
riguarda l'oggetto del giorno n. 5, noi chiederemmo il rinvio alle
Commissioni in modo che questa nostra legge, così come le leggi che
già sono all'esame della Commissione Affari Generali e Finanze,
cioè quella della Giunta per la proroga del mutuo, la nostra sulla
casa e altre, possano ritornare nel Consiglio della prima
quindicina di marzo, dopo un ulteriore ennesimo, se è possibile,
confronto fra di loro, fra le varie volontà.
Quindi proposta precisa: noi chiediamo che anche questa legge
vada come le altre all'esame della Commissione Affari Generali e
Finanze e ritorni in Consiglio nella seduta che mi sembra
orientativamente sia quella del 14-15 e 16 marzo.
Pedrini (P.L.I.)
- Mi associo a quanto detto dal
Consigliere Dolchi, mi pare di non avere nient'altro da
aggiungere.
Montesano (P.S.D.I.)
- Allora il Consiglio è d'accordo
sulla proposta Dolchi? La Giunta è d'accordo sulla proposta Dolchi
di rinviare tutto l'esame globale alle Commissioni?
Va bene, allora si passa all'oggetto n. 6.
Prima di passare a questo oggetto, io pregherei il Consigliere
Manganoni di salire un momentino qui per questo ordine del giorno
che Lei mi ha presentato, sì, però lo deve far proprio. Lo fa
proprio?
Manganoni (P.C.I.)
- Sì.
Montesano (P.S.D.I.)
- Va bene, allora d'accordo,
d'accordo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK