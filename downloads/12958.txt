Consiglio Regionale della Valle d'Aosta - Oggetto del Consiglio n. 3914 del 9 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3914 del 9 novembre 1992 - Resoconto
OGGETTO N. 3914/IX Concessione di un contributo di lire
40.000.000 all'Ente Parco nazionale Gran Paradiso per
l'organizzazione di una manifestazione
storica-scientifica-culturale dei 70 anni del Parco. Approvazione
ed impegno di spesa.
Presidente
Do lettura del testo della
delibera:
Deliberazione Il Consiglio
con gli emendamenti dell'Assessore all'Ambiente, Territorio e
Trasporti Nicco;
Delibera
1°) di approvare la concessione di un contributo di lire
40.000.000= (quarantamilioni) all'Ente Parco Nazionale Gran
Paradiso per l'organizzazione della manifestazione celebrativa per
i 70 anni del Parco;
2°) di approvare ed impegnare la spesa di lire 40.000.000=
(quarantamilioni) da imputare al Capitolo 67390 del Bilancio di
previsione della Regione per l'anno 1992 "Spese per la tutela ed il
recupero dell'ambiente, propaganda ed informazione del settore" che
presenta la necessaria disponibilità;
3°) di ordinare l'emissione del relativo mandato di pagamento
con le modalità di cui all'articolo 59 della legge regionale 27
dicembre 1989, n. 90, intestandolo all'Ente Parco Nazionale Gran
Paradiso - Via Losanna, 5 - Aosta -.
Presidente
Ha chiesto di parlare l'Assessore
all'Ambiente, territorio e trasporti Nicco, ne ha facoltà.
Nicco (Ass. tec.)
Propongo di togliere la parola
"celebrativa", che è generica e non si richiama ai contenuti di
questa manifestazione, con la dizione
"storica-scientifica-culturale".
Presidente
Ha chiesto di parlare il Consigliere
Milanesio, ne ha facoltà.
Milanesio (PSI)
Voteremo a favore, evidentemente,
della proposta; non ho capito se rimane l'aspetto celebrativo o se
sparisce. Sparisce? Ho capito. Rimane una manifestazione storica,
scientifica e culturale, non è che rimane una celebrazione storica,
scientifica e culturale. Votiamo lo stesso a favore.
Presidente
Allora: concessione di un contributo di
lire 40.000.000 all'Ente Parco Nazionale Gran Paradiso per
l'organizzazione di una manifestazione
storica-scientifica-culturale dei settant'anni del Parco.
Approvazione ed impegno di spesa.
Poi nella parte in narrativa, là dove si fa menzione al comma
quarto:
"è prevista, sempre nell'ambito delle
celebrazioni..."
, si sostituisce con:
"è prevista
nell'ambito della manifestazione
storica-scientifica-culturale".
Nella parte deliberativa, là dove è scritto
"manifestazione
celebrativa"
, si sostituisce con
"manifestazione
storica-scientifica-culturale".
Pongo in votazione la deliberazione così emendata:
Esito della votazione
Presenti: 26
Votanti: 26
Favorevoli: 25
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK