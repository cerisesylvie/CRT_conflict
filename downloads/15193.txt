Consiglio Regionale della Valle d'Aosta - Oggetto del Consiglio n. 1713 del 20 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
COMMERCIO
Disciplina, attività, professioni
Precedente
Successivo
Resoconto integrale del dibattito dell'aula
Oggetto del Consiglio n. 1713 del 20 dicembre 1995 - Resoconto
SEDUTA ANTIMERIDIANA DEL 20 DICEMBRE 1995
OGGETTO N. 1713/X Intendimenti della Regione nei confronti della
libera associazione degli agenti e dei rappresentanti di commercio.
(Interpellanza)
Interpellanza Vista la legge n. 204 del 3 maggio 1985 che
disciplina l'attività di agente e rappresentante di commercio;
Visto la grave situazione occupazionale esistente anche in Valle
d'Aosta;
Rilevato che sono oltre 400 gli iscritti al ruolo regionale
degli agenti e rappresentanti di commercio;
Considerato che le competenze in merito alle funzioni di camera
di commercio sono demandate alla Regione;
Venuti a conoscenza della lettera dell'LAASVARC con sede in
Aosta Prot. 1829 del 25 agosto 1994 che richiede la realizzazione
di un catalogo informativo sugli agenti e rappresentanti di
commercio valdostani;
Rilevato che tali cataloghi vengono realizzati, in altre
provincie, direttamente dalle Camere di Commercio;
Saputo che ad oggi nessuna risposta è pervenuta alla richiesta
dell'Associazione LAASVARC;
I sottoscritti Consiglieri regionali
Interpellano
la Giunta regionale per conoscere:
1) quali le motivazioni che hanno indotto l'Assessore
all'Industria, Commercio e Artigianato a non rispondere alla
richiesta dell'Associazione LAASVARC;
2) quali sono gli intendimenti nel prossimo futuro
dell'Amministrazione regionale in merito alla richiesta
dell'Associazione LAASVARC.
F.to: Viérin M. - Marguerettaz - Collé
Presidente Ha chiesto la parola il Vicepresidente del Consiglio,
Viérin Marco.
Viérin M. (PpVA) Questa interpellanza ha lo scopo di conoscere
perché non si è data risposta all'Associazione Laasvarc, tanto più
che questa associazione aveva fatto una lettera di richiesta per la
realizzazione di un catalogo informativo sugli agenti e sui
rappresentanti di commercio valdostani addirittura un anno e mezzo
fa, inoltre tali cataloghi vengono fatti in altre province
direttamente fatti dalle camere di commercio, e poiché in Valle le
competenze in merito alle funzioni della Camera di commercio sono
demandate alla Regione, si chiede all'Assessore quali sono le
motivazioni che hanno indotto l'Assessorato alla industria e
commercio a non rispondere a questa richiesta e quali sono gli
intendimenti futuri dello stesso Assessorato.
Presidente Ha chiesto la parola l'Assessore all'industria,
commercio e artigianato, Mafrica.
Mafrica (GV-PDS-SV) La libera associazione dei rappresentanti di
commercio ha in effetti richiesto nell'agosto 1994 che fosse
l'Assessorato, per le sue funzioni di Camera di commercio, a
predisporre un catalogo contenente le notizie relative ai 400 circa
agenti che operano in Valle d'Aosta.
La richiesta è stata presa in esame e portata a conoscenza il 26
settembre della Commissione regionale per la tenuta del ruolo di
agenti e rappresentanti di commercio. Questa è la commissione, a
cui partecipano anche i rappresentanti di questa associazione, che
ha il compito di seguire questo particolare albo.
La commissione ha espresso parere favorevole alla redazione di
questo catalogo; c'era e c'è tuttora un problema: questo ruolo
comprende 400 persone che si trovano in situazione di necessità di
revisione rispetto all'effettiva pratica dell'attività. Quindi la
commissione aveva ritenuto di pubblicare il catalogo una volta
revisionato l'albo, cioè una volta accertato quali effettivamente
continuassero ad esercitare la professione e quali soggetti non
avessero comunicato, ma che di fatto non fossero più
interessati.
Questa opera di revisione, che è iniziata, non si è ancora
conclusa perché è complessa dal punto di vista operativo, delle
informazioni, della certezza delle informazioni e della volontà dei
soggetti; comunque, poiché potrebbe prolungarsi ancora questa
attività di revisione, si è concordato con il Presidente della
commissione di fare un catalogo, per così dire, provvisorio entro i
primi mesi del 1996, diciamo entro marzo. Catalogo che poi verrà
aggiornato man mano che la revisione dell'albo andrà avanti.
Avevamo la preoccupazione di mandare, di diffondere una
pubblicazione che contenesse indirizzi di persone che poi non era
interessate.
Se c'è questa richiesta, comunque viene ritenuto utile lo stesso
questo tipo di opera, si procede in questo modo, cioè si fa un
catalogo provvisorio che viene corretto con un catalogo definitivo
quando viene ultimata la revisione e man mano si fanno degli
aggiornamenti integrativi.
Presidente Ha chiesto la parola il Vicepresidente del Consiglio,
Viérin Marco.
Viérin M. (PpVA) Sono sufficientemente soddisfatto, per una
volta, visto che è Natale... ma a marzo verificherò se il tutto
verrà fatto, perché all'inizio del suo discorso la cosa non mi è
parsa chiara. Dire ancora rinviamo, finché non avremo fatto la
completa revisione degli iscritti a questa associazione, mi
sembrava una cosa un po' esagerata, anche perché le altre province
questa operazione la fanno ogni anno, quindi la revisione viene
automatica. Con i soldi che spendiamo per pubblicazioni ed altro,
mi sembra che un catalogo, che è utile ad oltre 400 persone in
merito al loro lavoro, sia una cosa più importante di qualsiasi
altra pubblicazione, soprattutto oggi ma anche in futuro, perché
non vedo come riusciremo a risolvere il problema occupazionale
prima di alcuni anni.
Dico solo all'Assessore che a marzo verificherò se almeno il
catalogo provvisorio verrà fatto. Un rammarico però devo esprimerlo
ed è questo: non vorrei che tutte le volte siano necessari due anni
di tempo prima di prendere una decisione e di dare risposta ad una
lettera.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK