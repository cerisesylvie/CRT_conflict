Consiglio Regionale della Valle d'Aosta - Oggetto del Consiglio n. 2207 del 22 giugno 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Politiche giovanili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2207 del 22 giugno 2016 - Resoconto
OGGETTO N. 2207/XIV - Interrogazione: "Tempistica per
l'erogazione dei compensi in attuazione del programma Garanzia
giovani".
Rosset (Presidente) -
Punto n. 7 dell'ordine del giorno.
Ha chiesto la parola l'Assessore Donzel, ne ha facoltà.
Donzel (PD-SIN.VDA) -
Grazie collega che mi consente di
ribadire in questa sede quali sono i tempi e le modalità e in
qualche modo correggere delle considerazioni che lei ha riportato
nelle premesse, che rispondono comunque ad un sentire molto più
ampio: che numerosi ragazzi non abbiano preso neanche un euro e che
lei abbia acquisito dei pareri dell'INPS a riguardo di determinate
tematiche, di cui agli atti non vi è nulla presso
l'Amministrazione. Dal mese di luglio 2015 è stata avviata questa
misura: ad oggi sono stati erogati 509.687 euro in
tranche
che partono da settembre 2015 e praticamente vanno avanti mese dopo
mese, da settembre a maggio. Tutte queste erogazioni sono fatte
tenendo conto dei tempi previsti dalla convenzione stipulata tra
Ministero del lavoro e delle politiche sociali, Regioni e INPS,
questa convenzione prevede che l'erogazione avvenga entro due mesi.
Il totale dei tirocinanti è 370, ci sono stati degli episodi che
hanno manifestato delle difficoltà: sono in tutto 22 e sono stati
analizzati caso per caso. In 4 casi percepivano ammortizzatori
sociali quali ASpI, mini-ASpI, NASpI, mobilità, per i quali la
disoccupazione supera l'indennità di tirocinio spettante nel mese
di riferimento; in tal caso l'indennità di tirocinio non viene
corrisposta, ma questo per legge, non perché c'è qualcuno che non
gliela paga. In n. 3 casi, anche questi percettori di
ammortizzatori sociali (ASpI, mini-ASpI, NASpI, mobilità), sono
emersi problemi per il pagamento delle indennità di tirocinio; in
questi casi è l'INPS che ha sospeso l'erogazione delle indennità di
tirocinio. Vi è poi 1 caso in cui l'ente promotore ha presentato il
rendiconto in ritardo, relativo alla mensilità di febbraio che è
stato presentato soltanto in data 18 maggio 2016; è chiaro che se
l'ente promotore non fornisce i dati ai nostri uffici, trattandosi
di fondi europei, assolutamente non può essere fatta
l'erogazione.
Vi sono poi 11 casi per i quali vi sono state diverse rimesse in
bozza da parte dei centri per l'impiego e dell'Ufficio sorveglianza
e controllo, in tali casi generalmente l'ente promotore provvede a
sanare le anomalie rilevate in tempi brevi, talvolta però
trascorrono settimane, in alcuni casi mesi, prima che l'ente
provveda, nonostante diversi solleciti informali e formali, da
parte degli uffici. In questi casi bisogna telefonare e si corregge
una data sbagliata, un modulo non completato e quant'altro. Vi sono
poi tirocini per i quali sono emersi problemi con le aziende e sono
3, tirocini svolti in un'azienda che ha cessato di svolgere la
propria attività, questi hanno generato ovviamente dei problemi
perché l'azienda non c'è più. Ripeto: sono in tutto 22 tirocini su
370, su cui c'è un'attenzione particolare, in alcuni casi
assolutamente non è previsto che si provveda ad erogare queste
indennità, per tutti gli altri siamo nei tempi previsti dalla
convenzione. Ribadisco che questo tipo di impostazione l'ho trovata
sul tavolo.
Per quanto mi riguarda, avendo percepito che la distanza dei due
mesi crea quel senso di non retribuzione che spesso viene evocato,
ripeto: sono informazioni...qualcuno lo chiama direttamente
lavoro..."non mi danno nulla", è una sensazione diffusa nei primi
due mesi. Con la nuova fase di Garanzia giovani che decollerà a
settembre ho già inteso annunciare che cambieremo questo tipo di
modalità e quindi non passeremo più attraverso l'INPS per fare
questo tipo di procedura. Tengo a sottolineare che formalmente, per
come sta funzionando oggi Garanzia giovani, io auspicherei che
partissero ancora più tirocini, perché l'aspetto più rilevante di
queste cose è che una parte di questi giovani che hanno avuto
questa esperienza si sono rimotivati e in alcuni casi - il più
eclatante l'ho citato: quello della CAS - su 18 tirocini conclusi
11 hanno avuto una proposta di assunzione, 2 tirocinanti hanno
scelto di non accettare liberamente, quindi vivendo questa
esperienza come un'esperienza utile e formativa, 9 hanno accettato
di essere assunti, quindi con una percentuale in questo caso
relativamente alla CAS molto rilevante del successo di questa
operazione.
Bene che sia sollevato il problema, però non correrei dietro
alle voci, ma mi atterrei ai dati oggettivi in possesso
dell'Amministrazione.
Presidente -
Ha chiesto la parola il Vicepresidente
Cognetta, ne ha facoltà.
Cognetta (M5S) -
Assessore, più che correre dietro alle
voci, io corro dietro alle
e-mail
che sono arrivate anche a
lei, a cui non ha risposto. Ho qui copia dell'e-mail che le è stata
inviata, so che non c'è stata la risposta e quindi mi sono sentito
in dovere, visto che un cittadino mi segnala un malfunzionamento,
di venire in aula a chiederlo a lei. Soprattutto poi su una
modalità, quella di Garanzia giovani, contro la quale noi, come
gruppo, ci siamo sempre battuti perché non riteniamo giusto pagare
persone che di fatto lavorano per 3,12 euro l'ora.
Io spero che tra i 22 episodi ci fosse quello
dell'
e-mail
, nel senso che chi si è lamentato sia uno di
questi 22 e che alla fine troverà soluzione, perché non so ancora
se verrà risolta o meno la faccenda per queste persone. Così come
sono contento che abbia specificato nel dettaglio qual è il 5
percento di persone che di fatto ha avuto dei problemi, perché
nelle notizie stampa che ho letto non ce n'era traccia, poi magari
lei lo avrà anche detto, ma tra le notizie stampa io non le avevo.
Di conseguenza, ben venga che me lo abbia chiarito in questo
Consiglio e sarà mia cura portare in questo Consiglio sempre e
comunque segnalazioni che mi arrivano dai cittadini. Il fatto poi
che non possa avere sempre il tempo di avere tutte le informazioni
prima di avere una risposta me lo conceda. Lei sa meglio di me come
funziona: se avessi dovuto farle una domanda e poi aspettare la
risposta e poi venire in Consiglio, ne parlavamo ad ottobre, è
chiaro questo. Si è innescata una polemica perché chiaramente nei
giornali non è passata la risposta che sta passando adesso, di
conseguenza è sembrato un attacco personale verso chi aveva fatto
la domanda, lo sa anche lei com'è andata.
Sono contento che non sarà più l'INPS a gestire, ma direttamente
noi; sono più o meno contento del fatto che magari potrebbe mettere
qualche risorsa in più come Assessorato per pagare qualcosa in più
a questi ragazzi e a questi giovani che lavorano. È vero che poi
per qualcuno si trasforma in contratto a tempo determinato o
indeterminato, con tutti poi i problemi del caso, perché sa meglio
di me che certi contratti di oggi a tempo indeterminato
indeterminati non sono. Comunque se metteste più soldi e se questo
strumento venisse usato in maniera più corretta ed efficace,
probabilmente anche le lamentele scenderebbero. Ripeto: pagare dei
ragazzi che lavorano 3,12 euro l'ora è assolutamente ridicolo.
Capisco il momento di difficoltà, capisco tutto quanto, però siamo
a livello di stipendi della Polonia, piuttosto che di altri Paesi
che ogni tanto ci fanno concorrenza. Io credo che, vista questa
esperienza, lei mi risponderà con maggiore sollecitudine a chi
magari le segnala dei disservizi e in maniera più corretta in modo
da non farmi intervenire.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK