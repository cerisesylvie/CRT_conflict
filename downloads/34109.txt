Consiglio Regionale della Valle d'Aosta - Oggetto del Consiglio n. 2038 del 19 ottobre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ORDINE PUBBLICO - FORZE ARMATE
Pubblica sicurezza
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2038 del 19 ottobre 2011 - Resoconto
OGGETTO N. 2038/XIII - Approvazione di risoluzione: "Condanna
dell'azione di violenza dei "black bloc" e impegno per garantire ai
cittadini il diritto all'ordine pubblico, alla sicurezza e alla
libertà di manifestare liberamente il proprio dissenso
politico".
Risoluzione
Il Consiglio regionale della Valle d'Aosta/Vallée
d'Aoste
Appreso degli scontri avvenuti a Roma lo scorso sabato 15
ottobre per mano di un centinaio di "black bloc" che, durante la
manifestazione degli "Indignados" hanno scatenato con i loro atti
violenti una guerriglia urbana che ha portato al ferimento di
centotrentacinque persone e ad una stima approssimativa di tre
milioni di euro di danni;
Preoccupato da un episodio così insensato che ha messo in
pericolo la vita di tutti i partecipanti alla manifestazione, delle
forze dell'ordine e dei cittadini romani che hanno dovuto assistere
impotenti alla distruzione di auto, negozi, vie e piazze;
Ricordata la fondamentale funzione di ordine pubblico e
sicurezza che lo Stato ha l'obbligo di garantire ai suoi cittadini,
soprattutto durante manifestazioni democratiche del pensiero del
singolo che dimostrano la partecipazione attiva del popolo alla
vita del proprio Paese;
Preoccupato dalla facilità con cui i violenti hanno agito e
dalle accuse ricadute in modo strumentale anche sui
manifestanti;
Esprime
la propria solidarietà nei confronti dei cittadini romani,
dei manifestanti pacifici e delle forze dell'ordine;
Condanna fermamente
l'azione di violenza dei cosiddetti "black bloc" che ha come
unico scopo quello di distruggere e aggredire, peraltro senz'altra
motivazione che quella di dare sfogo alle proprie frustrazioni e
alla rabbia verso tutto e tutti;
Impegna
Il Presidente del Consiglio e il Presidente della Regione a
rendersi interpreti di questo pensiero nelle sedi competenti
affinché sia garantito ai cittadini, attraverso il sostegno alle
forze dell'ordine, il diritto essenziale all'ordine pubblico e alla
sicurezza, nonché alla libertà di manifestare liberamente il
proprio dissenso politico senza il timore di costituire il veicolo
per l'azione di gruppi violenti quali i "black bloc".
F.to:
Bertin - Giuseppe Cerise - Chatrian - Donzel -
Carmela Fontana - Louvin - Morelli Patrizia - Rigo
Presidente
- La parola alla Consigliera Carmela
Fontana.
Fontana (PD)
- Grazie Presidente.
Appreso degli scontri avvenuti a Roma lo scorso sabato 15
ottobre per mano di un centinaio di "black bloc" che, durante la
manifestazione degli "Indignados" hanno scatenato con i loro atti
violenti una guerriglia urbana, che ha portato al ferimento di
centotrentacinque persone e ad una stima approssimativa di
3.000.000 di euro di danni; preoccupati da un episodio così
insensato che ha messo in pericolo la vita di tutti i partecipanti
alla manifestazione, delle forze dell'ordine e dei cittadini romani
che hanno dovuto assistere impotenti alla distruzione di auto,
negozi, vie e piazze; ricordata la fondamentale funzione di ordine
pubblico e sicurezza che lo Stato ha l'obbligo di garantire ai suoi
cittadini, soprattutto durante manifestazioni democratiche del
pensiero del singolo, che dimostrano la partecipazione attiva del
popolo alla vita del proprio Paese; preoccupati dalla facilità con
cui i violenti hanno agito e dalle accuse ricadute in modo
strumentale anche sui manifestanti, esprime la propria solidarietà
nei confronti dei cittadini romani, dei manifestanti pacifici e
delle forze dell'ordine; condanna fermamente l'azione di violenza
dei cosiddetti "black bloc" che ha come unico scopo quello di
distruggere e aggredire, peraltro senz'altra motivazione che quella
di dare sfogo alle proprie frustrazioni e alla rabbia verso tutto e
tutti; impegna il Presidente del Consiglio e il Presidente della
Regione a rendersi interpreti di questo pensiero nelle sedi
competenti affinché sia garantito ai cittadini, attraverso il
sostegno alle forze dell'ordine, il diritto essenziale all'ordine
pubblico nonché alla libertà di manifestare liberamente il proprio
dissenso politico senza il timore di costituire il veicolo per
l'azione di gruppi violenti quali i "black bloc". Grazie.
Presidente
- Dichiaro aperta la discussione generale.
Se non vi sono interventi, dichiaro chiusa la discussione
generale.
La parola al Presidente della Regione, Rollandin.
Rollandin (UV)
- Grazie Presidente.
Credo che questa risoluzione vada a dare un segnale, anche da
questo Consiglio, su un tema che obiettivamente è stato oggetto di
riflessione da parte di tutti; un conto è la manifestazione, un
conto è una giusta sottolineatura di non adesione o di contrarietà,
e un conto è un'azione assolutamente da condannare che distrugge
sotto tutti i profili, quindi credo che sia sotto questo profilo
inequivocabilmente da censurare.
Noi crediamo quindi sia corretto che anche il Consiglio si
esprima in tal senso, proprio per evidenziare la differenza fra
gente che sa esprimersi anche in modo contrario e nei modi giusti e
chi, invece, cerca di fomentare e di creare un clima di violenza,
che sicuramente non credo sia necessario in questo momento di crisi
come non mai.
Presidente
- Pongo in votazione la risoluzione in
oggetto:
Consiglieri presenti, votanti e favorevoli: 30
Il Consiglio approva.
Presidente
- Cari colleghi, essendo stato espletato
l'intero ordine del giorno, dichiaro conclusi i lavori dell'odierna
adunanza del Consiglio regionale.
La seduta è tolta.
---
L'adunanza termina alle ore 20,31.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK