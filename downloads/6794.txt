Consiglio Regionale della Valle d'Aosta - Oggetto del Consiglio n. 1297 del 18 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1297 del 18 aprile 1985 - Resoconto
OGGETTO N. 1297/VIII - RIAPPROVAZIONE AI SENSI DELL'ULTIMO
COMMA DELL'ART. 31 DELLO STATUTO SPECIALE, DELLA LEGGE REGIONALE
CONCERNENTE: "NORME SULLO STATO GIURIDICO ED ECONOMICO DEL
PERSONALE NON DOCENTE DELLE ISTITUZIONI SCOLASTICHE ED EDUCATIVE
DIPENDENTI DALLA REGIONE".
PRESIDENTE:
- Ha chiesto di parlare il Presidente della
Giunta, ne ha facoltà.
ROLLANDIN (U.V.):
- On a déjà beaucoup discuté au moment
de la presentation du projet de loi. Les raisons qui étaient à
l'origine de ce renvoi de la part de la Commission de Coordination
ont été expliquées, elles ne sont pas partagées de la part des
forces de la majorité et je crois que de la part de tout le Conseil
on pourra accepter les raisons pour lesquelles on propose la
réapprobation du projet de loi tel qu'il est.
PRESIDENTE:
- Rammento, come ha già detto il Presidente,
che si tratta di riapprovazione senza modifiche. Si deve procedere
ad una unica votazione, non alla votazione articolo per articolo, e
per l'approvazione è necessaria la maggioranza assoluta dei
Consiglieri, quindi occorrono 18 voti a favore.
Ha chiesto di parlare il Consigliere Riccarand, ne ha
facoltà.
RICCARAND (N.S.):
- Per dichiarazione di voto. Il nostro
gruppo si era già astenuto in sede di prima approvazione di questa
proposta di legge perché ci sono aspetti a nostro avviso
discutibili nel disegno di legge, per cui riconfermiamo il voto di
astensione.
PRESIDENTE:
- Metto in approvazione per scrutinio segreto
la legge nel seguente articolato:
Art. 1
(,Ruolo speciale del personale non docente)
1.
Il ruolo speciale del personale non docente delle
istituzioni scolastiche ed educative dipendenti dalla Regione
comprende le seguenti qualifiche:
1) Capo dei servizi di segreteria (8° livello)
2) Segretario (7° livello)
3) Coadiutore (5° livello)
4) Aiutante tecnico (5° livello)
5) Cuoco (5° livello)
6) Infermiere (5° livello)
7) Aiuto cuoco (4° livello)
8) Magazziniere (4° livello)
9) Operaio specializzato (4° livello)
10) Guardarobiere (3° livello)
11) Accudiente (2° livello)
12) Bidello (2° livello)
13) Custode (2° livello )
2.
Gli organici del personale non docente, complessivi
e per singola istituzione, sono definiti annualmente dalla Giunta
regionale entro il 30 aprile, su proposta dell'Assessore alla
Pubblica Istruzione, secondo i criteri indicati nella tabella A
annessa alla presente legge, con riferimento alle stesse situazioni
previsionali assunte nei provvedimenti adottati dalla Giunta
regionale per la definizione delle dotazioni organiche del
personale docente ed educativo relative al medesimo anno
scolastico.
3.
Nel caso di sdoppiamento di classi all'inizio
dell'anno scolastico l'Assessore alla Pubblica Istruzione provvede,
ove occorra, all'istituzione di nuovi posti in via provvisoria, in
eccedenza agli organici. Analogamente procede quando presso la
scuola si effettuino corsi per studenti lavoratori ed attività
extracurricolari, parascolastiche ed extrascolastiche, debitamente
autorizzate dai competenti organi collegiali, ivi compresa
l'utilizzazione delle palestre in orario extrascolastico in
conformità dell'art. 23, 1° comma, della legge regionale 15.6.1983,
n. 57.
4.
Per lo svolgimento dei compiti d'ufficio e di
segreteria inerenti al funzionamento di ciascun Consiglio
scolastico distrettuale è assegnato, alla scuola o istituto presso
il quale funziona la segreteria del distretto, in aumento alle
dotazioni organiche determinate nei modi previsti dalla presente
legge, un posto di segretario per ciascun distretto.
5.
Il personale in servizio nei posti di cui al
precedente comma provvede al regolare disbrigo del lavoro assegnato
all'ufficio dal Consiglio scolastico distrettuale senza distinzione
dll'importanza e della natura delle attribuzioni.
6.
Il primo comma dell'art.. 5 della legge regionale
8.8.1977, n. 55, è abrogato.
Art. 2
(Reclutamento del personale)
1. Alla copertura dei posti vacanti di capo dei servizi di
segreteria si provvede mediante concorsi interni, per titoli ed
esami, indetti dall'Amministrazione regionale, sentiti i
rappresentanti sindacali, da espletarsi entro il mese di luglio di
ciascun biennio. Ai concorsi sono ammessi i dipendenti regionali in
possesso del prescritto titolo di studio, che siano titolari da
almeno due anni di un posto di segretario (ruolo speciale del
personale scolastico non docente). Possono parteciparvi, inoltre, i
dipendenti regionali privi del prescritto titolo di studio, che
siano titolari da almeno un quinquennio di un posto di segretario
(ruolo speciale del personale scolastico non docente).
2. Le assunzioni nei posti di segretario coadiutore, aiutante
tecnico, cuoco, infermiere, magazziniere, operaio specializzato,
sono effettuate, nei limiti delle vacanze di ciascun organico,
mediante concorsi pubblici per titoli ed esami, indetti
dall'Amministrazione regionale, sentiti i rappresentanti sindacali
del personale, da espletarsi entro il mese di luglio di ciascun
biennio.
3. Le assunzioni nei posti di bidello, accudiente, aiuto cuoco,
aiutante guardarobiere, custode e guardarobiere, sono effettuate,
nei limiti delle vacanze dell'organico, mediante concorsi per soli
titoli indetti dall'Amministrazione regionale, sentiti i
rappresentanti sindacali del personale, da espletarsi entro il mese
di luglio di ciascun biennio.
4. Le nomine nei posti delle diverse qualifiche di cui al primo
comma del precedente art. 1, con esclusione di quelle di bidello,
accudiente, aiutante guardarobiere e custode, sono disposte
annualmente dalla Giunta regionale con decorrenza dal 16 agosto,
secondo l'ordine di graduatoria, nei limiti dei posti di organico
del successivo anno scolastico, vacanti e disponibili alla data
predetta. A questi fini le graduatorie di merito conservano
validità per due anni.
5. I candidati inclusi, alla data di entrata in vigore della
presente legge, nelle graduatorie dei concorsi per posti di
bidello, accudiente, aiutante guardarobiere e custode, che non sono
stati nominati per insufficienza di posti disponibili, sono
inseriti, con il punteggio da loro conseguito, in un'unica
graduatoria permanente. Detta graduatoria sarà integrata, in
occasione dei successivi concorsi, con l'inserimento dei candidati
partecipanti ai concorsi stessi e la rideterminazione del punteggio
dei candidati già inseriti i quali, a tal fine, pena la
cancellazione dalla graduatoria medesima, avranno presentato
apposita domanda, entro i termini fissati dal bando di concorso,
corredata dai titoli valutabili.
6. Le nomine nei posti delle qualifiche di bidello, accudiente,
aiutante guardarobiere e custode, sono disposte annualmente dalla
Giunta regionale, nei limiti dei posti vacanti alla data del 1°
settembre, secondo l'ordine della graduatoria permanente, integrata
ed aggiornata con i criteri sopra indicati, previo accertamento
dell'idoneità fisica a svolgere le mansioni del posto.
7. Salvo quanto previsto per l'istituzione di nuovi posti in via
provvisoria, ai sensi dell'ultimo comma dello art. 1, è fatto
divieto di assumere personale in eccedenza ai posti previsti negli
organici determinati ai sensi del predetto articolo 1
Art. 3
(Norme generali concernenti i concorsi)
1. I requisiti generali per l'accesso a ciascuna qualifica e
le modalità di svolgimento dei singoli concorsi sono quelli
indicati nel regolamento organico del personale regionale per
l'ammissione alle corrispondenti qualifiche del ruolo
amministrativo della Regione.
2. Per la nomina nei posti di capo dei servizi di segreteria
è richiesto un titolo finale di studio di istruzione secondaria di
secondo grado.
3. Per la nomina nei posti di segretario è richiesto un
titolo finale di studio di istruzione secondaria di secondo grado.
Sono validi anche il diploma di maestro d'arte, il diploma di
scuola magistrale e i diplomi di qualifica professionale di
segretario di azienda, addetto alla segreteria d'azienda, contabile
d'azienda, addetto alla contabilità di azienda e addetto alla
segreteria ed all'amministrazione di albergo.
4. Per la nomina nei posti di coadiutore, di aiutante tecnico
e di magazziniere è richiesto un titolo finale di studio di
istruzione secondaria di primo grado.
5. Per la nomina nei posti di infermiere e di cuoco è
richiesto un titolo finale di studio di istruzione secondaria di
primo grado, integrato da titoli di specializzazione
specifica.
6. Per la nomina nei posti di guardarobiere, custode, operaio
specializzato, aiuto cuoco, aiutante guardarobiere, bidello e
accudiente è richiesto il proscioglimento dall'obbligo scolastico,
integrato, ove necessario, da titoli professionali.
7. I singoli bandi di concorso indicano gli specifici titoli
di studio richiesti per l'ammissione alle diverse qualifiche e i
programmi di esame.
8. Per l'ammissione a tutti i concorsi è richiesta la
conoscenza della lingua francese, da dimostrarsi attraverso
apposito accertamento preliminare.
9. Restano salve le norme concernenti la disciplina generale
delle assunzioni obbligatorie presso le Pubbliche Amministrazioni.
Le aliquote del personale da assumere ai sensi
di
tale
disciplina sono calcolate sulla consistenza degli ormonici
complessiví.
Art. 4
(Stato giuridico e trattamento economico)
1. Salvo quanto previsto dalla presente legge, lo stato
giuridico, il trattamento economico e di carriera, previdenziale ed
assistenziale e l'orario di servizio del personale scolastico non
docente sono regolati dal vigente ordinamento del personale
regionale.
2. Qualunque modifica al regolamento organico del personale
regionale, che interessi lo stato giuridico ed il trattamento
economico, si estende automaticamente al personale scolastico non
docente dipendente dalla Regione, ove non sia diversamente previsto
dalla legge stessa che dispone la modifica.
3. Nel rispetto del normale orario settimanale stabilito per
la generalità dei dipendenti regionali, il Consiglio di Circolo o
di Istituto stabilisce i criteri generali per la fissazione dei
turni di servizio in relazione alle esigenze di funzionamento delle
singole istituzioni scolastiche, tenuto conto anche di eventuali
attività parascolastiche, interscolastiche ed extrascolastiche,
attuate nelle istituzioni stesse, compresa l'utilizzazione in
orario extrascolastico delle palestre ai sensi dell'art. 23, 1°
comma, della Legge Regionale 15.6.1983, n. 57. Nel rispetto dei
criteri stabiliti dal Consiglio di Circolo o d'Istituto il capo di
Istituto fissa i turni di servizio su proposta del capo dei servizi
di segreteria, sentito il personale interessato.'
4. Nei periodi di interruzione delle attività didattiche
obbligatorie e limitatamente alle scuole in cui non siano in corso
operazioni d'esame, è consentita la chiusura degli uffici di
segreteria per l'intera giornata di sabato, fermo restando di
rispetto dell'orario settimanale d'obbligo del relativo
personale.
5. Al capo dei servizi di segreteria competono oltre ai
compiti di cui allo art. 5 del DPR 31.5.1974, n. 420, le funzioni
dell'area tecnica contabile ed amministrativa indicate
nell'allegato B alla Legge Regionale 10.5.1983, n. 32, con
riferimento all'8° livello funzionale del personale dipendente
dalla Regione, connesse con il particolare ordinamento scolastico
della Regione autonoma Valle d'Aosta.
6. Il segretario provvede a tutte le incombenze della
segreteria indicate nell'allegato B alla Legge Regionale 10 maggio
1983, n. 32 con riferimento al livello funzionale di appartenenza e
sostituisce il capo dei servizi di segreteria in caso di assenza o
impedimento.
7. Le mansioni del restante personale di cui alla presente
legge sono quelle previste dagli artt. 6 e 7 del DPR 31.5.1974, n.
420.
Art. 5
(Sanzioni disciplinari e relativo procedimento)
5)
Le competenze attribuite dalle norme del
regolamento organico del personale al Dirigente dell'Assessorato ed
ai Capi Servizio, che non siano oggetto di diversa disposizione di
legge, sono esercitate, per il personale scolastico non docente
rispettivamente, dal responsabile del Servizio del Personale e dai
capi di istituto.
6)
Le sanzioni disciplinari a carico del personale
scolastico non docente sono quelle previste dal regolamento
organico del personale regionale, al quale si fa rinvio anche per
quanto concerne il procedimento disciplinare e la Commissione di
disciplina.
7)
I capi di istituto sono competenti a compiere tutti
gli accertamenti preliminari, prima di rimettere gli atti, ove
necessario, al responsabile del servizio del personale.
Art. 6
(Incarichi e supplenze)
1.
Le graduatorie relative ai concorsi del personale
scolastico non docente hanno validità fino al termine del biennio
scolastico agli effetti del conferimento degli incarichi e delle
supplenze.
2.
Gli incarichi e le supplenze, di durata superiore
ai tre mesi, per posti di bidello, sono conferiti secondo l'ordine
della graduatoria permanente di cui all'art. 2.
3.
Gli incarichi e le supplenze, di durata inferiore a
tre mesi, per posti di bidello, sono conferiti secondo l'ordine di
inserimento in apposite graduatorie, una per ciascun Comune sede di
scuola, formate ogni biennio, sulla base delle posizioni,
risultanti dalla graduatoria permanente di cui all'art. 2.
4.
Al fine di consentire la stesura delle graduatorie
di cui al precedente comma, i candidati utilmente inseriti nella
graduatoria permanente di cui all'art. 2 devono scegliere, entro 10
giorni dalla data di approvazione della graduatoria stessa, i
Comuni sede di scuola in numero non superiore a tre.
5.
I posti istituiti in via provvisoria ai sensi
dell'ultimo comma del precedente art. 1 sono assegnati, per la
durata dell'anno scolastico, al personale di ruolo. I posti di
organico lasciati temporaneamente disponibili da personale di ruolo
utilizzato nei posti istituiti in via provvisoria ed i posti
istituiti in via provvisoria non ricoperti da personale di ruolo
saranno attribuiti per incarico al personale non di ruolo sino al
termine dell'anno scolastico.'
6.
Nei casi di assenza o di impedimento del capo dei
servizi di segreteria e di sopravvenuta vacanza del posto, il capo
dei servizi di segreteria è sostituito, sino al termine
dell'assenza o sino alla data di nomina del titolare, dal
segretario, che non può essere a sua volta sostituito.'
7.
Nei casi di assenza contemporanea del capo dei
servizi di segreteria e del segretario, o di sopravvenuta vacanza
contemporanea dei relativi posti, il capo dei servizi di segreteria
è sostituito dal segretario di altra scuola per tutta la durata
dell'assenza o vacanza, secondo le modalità stabilite dalla Giunta
regionale.' Al sostituto, qualora abbia la sede di servizio in
altro Comune, competono il rimborso delle spese di viaggio e
l'indennità di missione secondo le vigenti norme regionali.
8.
Se l'assenza o la vacanza del capo dei servizi di
segreteria si protraggono oltre i due mesi, al sostituto compete,
in ogni caso, una indennità di incarico secondo le norme del
regolamento organico del personale regionale.
9.
Il personale con qualifica di coadiutore, nei casi
di sopravvenuta vacanza del posto o di assenza per motivi diversi
dal congedo ordinario, è sostituito immediatamente qualora nella
scuola di appartenenza sia l'unico impiegato con tale qualifica.'
Se i coadiutori in servizio sono più di uno, la sostituzione è
disposta soltanto se l'assenza è di durata superiore ai 20 giorni e
sempre che si renda necessaria per garantire il normale
funzionamento della scuola.
10.
Parimenti si provvede alla sostituzione del
personale non docente appartenente alle restanti qualifiche, che,
escluso il periodo di congedo ordinario, è assente per un periodo
superiore ai venti giorni, o rende vacante il posto, qualora la
sostituzione sia necessaria per garantire il funzionamento delle
istituzioni scolastiche.'
11.
In caso di più assenze contemporanee che possano
pregiudicare il regolare funzionamento dei servizi le eventuali
sostituzioni sono disposte diretta mente dal servizio del personale
dell'Amministrazione regionale in deroga al limite di venti giorni
di cui al precedente comma.
12.
Le supplenze sono conferite dal capo d'Istituto
secondo l'ordine delle graduatorie indicate nel 1°,2° e 3°
comma.
13.
Del conferimento delle supplenze i capi d'Istituto
daranno immediata comunicazione al competente ufficio del personale
regionale per la ratifica da parte della Giunta regionale.
14.
Al personale non di ruolo in servizio nelle scuole
dipendenti dalla Regione è corrisposto il trattamento economico
iniziale del ruolo corrispondente a decorrere dalla data di
effettiva assunzione del servizio. Al personale medesimo competono
gli aumenti biennali dello stipendio, nella misura prevista per il
personale di ruolo, per ogni biennio di servizio continuativo
prestato nella qualifica.
Art. 7
(Trasferimenti del personale)
1)
I trasferimenti del personale non docente di ruolo,
nell'ambito della stessa sede o in sede diversa, sono disposti
annualmente dalla Giunta regionale prima delle nomine a ruolo. Ai
trasferimenti possono partecipare anche i dipendenti regionali di
ruolo, con esclusione di quelli titolari di posti di 8° livello,
appartenenti ad altri servizi che abbiano acquisito la stabilità
nel posto di titolarità.
2)
Dei posti disponibili per i trasferimenti, tra i
quali devono essere compresi anche quelli resisi vacanti nel corso
dell'anno, il competente ufficio del personale della Regione darà
tempestivo avviso mediante lettera circolare ai capi d'Istituto, da
affiggere agli albi dei rispettivi uffici per almeno 15 giorni.
Analoga comunicazione sarà trasmessa ai Dirigenti di Assessorato e
Capi Servizio della Regione, che ne informeranno il personale
dipendente.
3)
Nella comunicazione saranno specificate le modalità
ed i termini per la presentazione delle domande di trasferimento,
la documentazione richiesta, nonché i criteri di valutazione dei
titoli.
4)
Sulla base delle domande pervenute viene formata
una graduatoria degli aspiranti per ciascun comune sede della
scuola, tenuto conto dell'anzianità di servizio complessiva, delle
condizioni di famiglia e di eventuali necessità di studio degli
aspiranti stessi e dei loro figli.
5)
I trasferimenti sono disposti a favore degli
impiegati utilmente collocati nella graduatoria nel limite dei
posti disponibili per ciascuna qualifica.
6)
Per le operazioni di trasferimento del personale
scolastico non docente l'Amministrazione si avvale di un'apposita
Commissione composta da due impiegati della Regione con qualifica
non inferiore a Segretario, designati dalla Giunta regionale, di
cui uno appartenente all'Ufficio del Personale. e da due dipendenti
appartenenti ai ruoli del personale scolastico non docente,
designati dai rappresentanti sindacali del personale.
Art. 8
(Corsi di aggiornamento e di qualificazione culturale e
professionale)
1)
L'Assessore alla Pubblica Istruzione, su proposta
del Sovrintendente agli Studi, può predisporre un programma di
attività di aggiornamento e di qualificazione culturale e
professionale del personale non docente.
2)
Gli orari dei corsi sono determinati in modo da
consentire, ove possibile, la continuità del servizio nelle
scuole.
NORME TRANSITORIE E DISPOSIZIONI FINALI
Art. 9
1)
Salvo quanto previsto nei successivi commi, le
norme di cui ai precedenti articoli entreranno in vigore con
effetto dall'anno scolastico 1985-86.
2)
Ai fini dell'inquadramento nei posti di 7° e 8°
livello, in sede di prima applicazione, le relative dotazioni
organiche per l'anno scolastico 1984-85 saranno rideterminate dalla
Giunta regionale entro trenta giorni dalla data di entrata in
vigore della presente legge secondo i criteri fissati nell'allegata
tabella A.
3)
Il personale titolare da almeno cinque anni di
posti di segretario nelle scuole della Regione alla data di entrata
in vigore della presente legge sarà inquadrato, con decorrenza
dalla stessa data, nei posti della qualifica di capo dei servizi di
segreteria, con l'attribuzione del trattamento economico stabilito
dall'art. 7 della Legge Regionale 10.5.1983, n. 32 e sarà assegnato
alla stessa sede in cui a tale data presta servizio.
4)
Il personale titolare da meno di cinque anni di
posti di segretario nelle scuole della Regione alla data di entrata
in vigore della presente legge sarà inquadrato, con le stesse
modalità di cui al precedente comma, nei posti della qualifica di
capo dei servizi di segreteria, previo accertamento dell'idoneità
professionale mediante apposita prova d'esame.
5)
I posti di capo dei servizi di segreteria
eventualmente disponibili dopo gli inquadramenti previsti dai
precedenti commi saranno assegnati, previo superamento della stessa
prova d'esame, ai segretari aggiunti ed al personale appartenente
ad altra qualifica regionale di 7° livello che precedentemente
abbia prestato servizio nella scuola in qualità di segretario o di
segretario aggiunto. Le assegnazioni saranno effettuate, a domanda,
secondo l'ordine di apposita graduatoria che terrà conto
dell'anzianità di servizio effettivo prestato come segretario di
scuola. La mancata accettazione della sede di servizio comporterà
l'inquadramento d'ufficio nel ruolo dei segretari di cui all'art. 1
della presente legge.
6)
I posti ulteriormente disponibili dopo gli
inquadramenti previsti dal presente articolo saranno ricoperti
mediante i primi concorsi da espletarsi secondo le modalità
indicate nella presente legge.
Art. 10
1)
Nel primo concorso a posti di segretario, indetto
in applicazione della presente legge, i posti messi a concorso sono
riservati al coadiutore di ruolo presso gli istituti scolastici
della Regione in possesso del prescritto titolo di studio o
titolari da almeno un quinquennio di un posto di ruolo di
coadiutore.
2)
L'assegnazione di sede sarà effettuata secondo
l'ordine della graduatoria di merito del concorso.
Art. 11
1)
La presente legge abroga la Legge Regionale
24.10.1977, n. 64.
2)
Sono fatte salve le disposizioni di cui all'art. 4,
3° e 4° comma, della Legge Regionale 10.5.1983, n. 32.
3)
Le disposizioni della presente legge si estendono,
in quanto compatibili, anche al personale non docente del Convitto
regionale "F. Chabod" di Aosta, di cui alla Legge Regionale
27.12.1979, n. 81.
4)
La tabella allegato B alla Legge Regionale
27.12.1979, n. 81, è sostituita dalla tabella allegato B alla
presente legge.
Art. 12
1)
L'onere derivante dall'applicazione della presente
legge, valutato in lire 530.000.000 per l'anno 1985 e in lire
1.060.000.000 per gli anni successivi graverà sui capitoli 43150 e
43400 del bilancio di previsione della Regione per l'esercizio 1985
e sui corrispondenti capitoli per i bilanci futuri.
2)
Alla copertura dell'onere di cui al comma
precedente si provvederà:
-
per l'anno 1985 mediante riduzione di lire 530 milioni
dello stanziamento iscritto al cap 50000 "Fondo globale per il
finanziamento di spese per l'adempimento di funzioni normali (Spese
correnti)". Allegato n. 8 - Programma 1.2 spese di funzionamento
istituzionale
-
Personale regionale.
-
per gli anni 1986 e 1987 mediante utilizzo per lire
2.120.000.000 delle risorse disponibili iscritte al programma 3.2
"Altri oneri non ripartibili" del bilancio pluriennale della
Regione 1985/87.
3)
A decorrere dall'anno 1986 gli oneri derivanti
dall'applicazione della presente legge saranno iscritti con la
legge di approvazione dei relativi bilanci.
Art. 13
(Variazione di bilancio)
1)
Alla parte Spesa del bilancio di previsione della
Regione per l'anno 1985 sono apportate le seguenti
variazioni:
In diminuzione:
Cap. 50000 "Fondo globale per il finanziamento di spese per
l'adempimento di funzioni normali (Spese correnti)
£ 530.000.000
In aumento:
Cap. 43150 "Personale non docente - Stipendi, altri assegni
fissi e contributi diversi a carico dell'ente"
£ 510.000.000
Cap. 43400 "Stipendi, indennità e competenze fisse al
personale non docente del Convitto regionale "F. Chabod"
- L 16.5.1978, n. 196 art. 31
- LR 27.12.1979, n. 81
£ 20.000.000
Art. 14
1)
La presente legge è dichiarata urgente ai sensi del
3° comma dell'art. 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
2)
E' fatto obbligo a chiunque spetti di osservarla e
di farla osservare come legge della Regione Valle d'Aosta.
(....Omissis....)
PRESIDENTE:
- Essendo risultate nulle le prime due
votazioni, si procede alla terza votazione, per schede segrete:
VOTAZIONE PER SCHEDE SEGRETE
ESITO DELLA VOTAZIONE
Presenti 29
Votanti 20
Maggioranza 18
Favorevoli 19
Contrari 1
Astenuti 9 (Bajocco, Breuvé, Cout, Mafrica, Millet, Pascale,
Riccarand, Tonino e Torrione)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK