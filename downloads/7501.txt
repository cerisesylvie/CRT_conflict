Consiglio Regionale della Valle d'Aosta - Oggetto del Consiglio n. 2004 del 8 maggio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2004 del 8 maggio 1986 - Resoconto
OGGETTO N. 2004/VIII - INIZIATIVE PER LA CREAZIONE IN VALLE
D'AOSTA DI STRUTTURE PER LA LOTTA CONTRO LE FRODI E LE
SOFISTICAZIONI DI ALIMENTI E BEVANDE. APPROVAZIONE DI ORDINE DEL
GIORNO.
PRESIDENTE:
C'è una richiesta del Presidente della Giunta
di iscrizione di un nuovo oggetto all'ordine del giorno. Lo pongo
in votazione, ai sensi del 2° comma dell'art. 50 del Regolamento
interno del Consiglio.
ESITO DELLA VOTAZIONE
Presenti, votanti e favorevoli: 27.
IL CONSIGLIO
Ai sensi del 2° comma dell'art. 50 del Regolamento interno del
Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Iniziative per la creazione in Valle
d'Aosta di strutture per la lotta contro le frodi e le
sofisticazioni di alimenti e bevande".
PRESIDENTE:
Do lettura dell'ordine del giorno:
ORDINE DEL GIORNO
Esaminata la situazione venutasi a creare a seguito della
commercializzazione di vino con quantitativo di metanolo eccedente
i limiti stabiliti dalla legge;
Atteso che anche nell'ambito della Regione si è riscontrata la
presenza di vino adulterato dovuto all'introduzione da fuori Valle
di vini con eccesso di metanolo;
Preso atto delle misure adottate dal Comitato Ordine e Sicurezza
Pubblica ed in particolare dell'ordinanza del Presidente della
Giunta regionale n. 436 del 30 aprile 1986 finalizzate a cautelare
i consumatori e i cittadini in generale da eventuali adulterazioni
e sofisticazioni del vino e del vermouth;
Ritenuto opportuno estendere ed organizzare un controllo
preventivo anche sulle altre bevande ed alimenti al fine di
assicurarne la genuinità e di tutelare la salute del cittadino;
Constatato che nell'ambito della Regione non esiste un Nucleo
Antisofisticazione (NAS) autonomo dell'Arma dei Carabinieri essendo
la Valle d'Aosta inclusa nella competenza operativa del Piemonte,
come non esiste un autonomo Servizio Repressione Frodi;
IL CONSIGLIO REGIONALE
DECIDE
di inoltrare istanza ai competenti Ministeri per l'istituzione
in Valle d'Aosta di un ufficio regionale Repressione Frodi autonomo
e così di un Nucleo Antisofisticazioni dell'Arma dei Carabinieri
con competenza territoriale ed amministrativa esclusivamente per la
Valle d'Aosta al fine di predisporre un programma sistematico di
interventi efficaci per la lotta contro le frodi e le
sofisticazioni degli alimenti e delle bevande.
DÀ MANDATO
al Presidente della Giunta regionale di inoltrare le istanze
del caso.
PRESIDENTE:
Se nessuno chiede la parola metto in
approvazione l'ordine del giorno testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK