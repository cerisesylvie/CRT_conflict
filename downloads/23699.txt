Consiglio Regionale della Valle d'Aosta - Oggetto del Consiglio n. 2739 del 23 maggio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2739 del 23 maggio 2007 - Resoconto
OGGETTO N. 2739/XII - Intendimenti in ordine alla
destinazione d'uso dei locali del Palazzetto del ghiaccio di Ayas.
(Interpellanza)
Interpellanza
Premesso che:
- il Palazzetto del ghiaccio di Ayas di proprietà
dell'Amministrazione regionale, la quale ha iniziato i lavori di
costruzione nel 1987, non è mai entrato in funzione;
- nel 2004 la Giunta regionale ha deciso lo smantellamento
dei macchinari per la preparazione del ghiaccio, poiché divenuti
obsoleti e fuori norma;
- attualmente solo una parte marginale dei locali accessori
sono utilizzati dall'USL, che vi ha collocato il Centro
Traumatologico;
- i sottoscritti Consiglieri sia nell'aprile 2003 sia nel
novembre 2004, sia nel giugno 2006 avevano chiesto conto degli
intendimenti dell'Amministrazione regionale riguardo il
Palazzetto;
- l'allora Assessore allo sport Caveri aveva dichiarato che
la struttura avrebbe dovuto essere "riconvertita il più in fretta
possibile";
- l'attuale Assessore Pastoret aveva affermato "l'intenzione
è quella di procedere alla definizione di una nuova convenzione,
perché il comodato d'uso è scaduto";
- lo stato di abbandono della struttura permane
tuttora;
i sottoscritti Consiglieri regionali
Interpellano
Il Presidente della Regione e gli Assessori delegati per
conoscere:
1) quali sono i motivi per i quali ad oggi non sono ancora
state definite le modalità per la fruizione della
struttura;
2) quali azioni o provvedimenti sono stati intrapresi dal
giugno 2006 ad oggi relativamente al Palazzetto di Ayas;
3) con quali tempi, modi e risorse intendono procedere per
ridefinire una destinazione d'uso della struttura;
4) se corrisponde a verità che per il riutilizzo del
palazzetto sono necessari ingenti lavori di manutenzione, oltre che
di adeguamento alle varie normative statali e - in caso affermativo
- se esiste una quantificazione degli interventi e dei relativi
oneri.
F.to: Frassy - Tibaldi - Lattanzi
Président
- La parole au Conseiller Frassy.
Frassy (CdL)
- La tentazione è quella di non fare
l'illustrazione, perché la vicenda purtroppo è nota per essere
stata da noi più volte sollevata e, come citato nelle premesse
dell'interpellanza, è stata sollevata nell'aprile 2003 - sul finire
della scorsa legislatura -, è stata ripresa nel novembre 2004 -
all'inizio di questa legislatura dove ognuno cercava di mettere i
buoni propositi di corso legislatura -, è stata riaffrontata nel
giugno 2006 - più o meno a metà legislatura dove si possono
abbozzare i bilanci su quello che si diceva e su quello che si è
fatto -, ci siamo avvicinando a fine legislatura e torniamo per la
quarta volta su un argomento che non solo è noto, ma che è anche
vergognoso per il fatto che se ne debba ancora parlare senza che, a
nostro sapere, siano stati fatti dei passi avanti. Nelle premesse
dell'interpellanza ho anche citato alcune affermazioni che erano
state fatte in risposta alle precedenti iniziative da parte degli
Assessori allo sport che si sono succeduti: l'Assessore Caveri che
disse che la struttura andava
"riconvertita il più in fretta
possibile"
- e correva novembre 2004 - e l'Assessore Pastoret
che diceva che è intenzione della Giunta
"procedere alla
definizione di una nuova convenzione, perché il comodato d'uso è
scaduto"
. In effetti, il comodato d'uso non è scaduto nel 2006,
quando lei faceva riferimento alla scadenza del comodato, ma è
scaduto molto prima: precisamente il 31 maggio 2004. Rispetto ai
rapporti che avrebbero dovuto regolare - ma che nei fatti mai hanno
funzionato - l'utilizzo e la gestione di quella struttura, la
scrittura è scaduta il 31 maggio 2004, sono passati 3 anni da
allora e non ci sembra vi sia una diversa definizione per quel che
riguarda la gestione della struttura, che dovrebbe essere nella
piena non solo proprietà, ma anche fruibilità e gestione
dell'Amministrazione regionale.
La vicenda inizia nel 1987, quando, su richiesta dell'allora
Amministrazione comunale, si ipotizza una struttura per il
pattinaggio che vada al di là di quella struttura "en plein air" e
un po' precaria che funzionava grazie agli sbalzi meteorologici
della stagione invernale, viene richiesta la copertura di una
struttura a cielo aperto e lì inizia un'odissea che a distanza di
20 anni... un periodo di tempo più che significativo nella
realizzazione di un'opera pubblica e qui apro una parentesi: è un
po' la tempistica delle maggior parte o di gran parte delle opere
pubbliche che si realizzano in Valle d'Aosta, lo "Splendor" ne è
buon testimone, l'area megalitica, la "Torre dei Balivi", e
l'elenco potrebbe continuare. Dicevo, sono passati 20 anni, non è
accaduto nulla, ovvero che non sia accaduto nulla non è
propriamente così, perché sono state spese cifre significative: da
conti che erano stati fatti a suo tempo era stato stimato che la
sola copertura di quella struttura fosse costata circa 2,5 milioni
di euro, ai quali dovevano essere aggiunti 300 e passa euro per le
strutture del ghiaccio e ancora 70mila euro per arredi. La vicenda
è stata rimpallata fra il Comune di Ayas, l'Assessorato dei lavori
pubblici, che doveva ultimare l'opera, l'Assessorato dello sport e,
buon ultimo, è entrato anche l'Assessorato della sanità. Nel 2004
dissi: finalmente un medico che pone mano a questa situazione! In
realtà avevo detto - e sono stato profetico -: forse però più che
la cura giusta si tratta di applicare l'eutanasia e infatti, al di
là del trasferimento del centro traumatologico di una decina di
metri, costato oltre 200mila euro... ma qui l'Assessore Fosson mi
dirà: "sì, ma dell'USL", grazie, ma alla fine i soldi l'USL li
prende...
(interruzione dell'Assessore Fosson, fuori microfono)
... funziona, menomale che almeno quello funziona, ma sono
aumentate le risorse messe su quella struttura e, al di là del
centro traumatologico che funziona, la struttura continua ad essere
in balia di sé stessa.
Fatta questa panoramica, Assessore Pastoret, lei nel 2006 aveva
espresso delle intenzioni che ho riportato in premessa: procedere
alla definizione di una nuova convenzione. È passato un anno da
tali dichiarazioni, la prima domanda che poniamo nell'interpellanza
è: quali sono i motivi che in un anno hanno impedito di mettere la
parola fine a questa agonia che si trascina da 20 anni. Quali sono
i provvedimenti, i contatti con l'Amministrazione comunale di Ayas
e gli altri uffici, gli altri Assessorati, la Presidenza della
Regione per arrivare a definire la gestione del Palazzetto? Con
quali tempi, con quali modi, con quali risorse poi andremo a
riutilizzare una struttura che oggi viene usata in maniera
episodica per qualche manifestazione estiva, per la premiazione
delle gare sociali dello sci club... viene utilizzata come potrebbe
essere utilizzata una qualsiasi altra struttura marginale. Vorremmo
poi capire se è vero quello che si sente sussurrare per le viuzze
di Ayas e per gli impianti di risalita di Champoluc, che rimettere
in funzione quella struttura non più come Palazzetto del ghiaccio,
perché è stato smantellato tutto... fra l'altro, consentendo il
regolamento solo di porre 4 domande, la quinta domanda gliela
faccio e poi lei fa bene a non darmi risposta, eventualmente ci
torneremo sopra: che esito ha avuto quella ipotesi di vendita e di
recupero delle apparecchiature per il ghiaccio? Si diceva che
quelle apparecchiature nuove che mai avevano funzionato sarebbero
state insieme agli arredi messi all'asta, su proposta
dell'Assessorato dello sport, dall'Assessorato del patrimonio, ma
non abbiamo mai avuto eco se sia stata recuperata o meno una parte
di quei 370mila euro fra impianti, arredi... Dicevo, ciò che si
sussurra è che una cifra equivalente a 2 milioni di euro è la cifra
necessaria per ridare agibilità e nuova vita a questa
struttura.
Manca un anno alla fine di tale legislatura, pensiamo che
potrebbe essere un gran risultato se in questo anno, a 21 anni
dall'avvio di tale vicenda incresciosa, lei riuscisse a mettere un
punto fermo, ridando dignità a una struttura che dovrebbe far parte
di quei servizi che vengono divulgati su "Striscia la notizia", ma
forse la Valle d'Aosta in questo campo non fa neppure più notizia;
di conseguenza, nessuno si cura di denunciare una gestione
scandalosa di risorse pubbliche, perché i soldi che sono stati
messi qui equivalgono al doppio di quell'importo che il Ministro Di
Pietro è venuto a venderci qui per il contratto di quartiere:
questo solo per dare delle grandezze rispetto alle cifre. Vi è
stato un grande eco di stampa su questa disponibilità che lo Stato
dava all'Amministrazione regionale, molta meno stampa, ma molta
meno attenzione amministrativa c'è su delle risorse che sono il
doppio di quei 2 milioni di euro del contratto di quartiere.
Président
- La parole à l'Assesseur au tourisme, aux
sports, au commerce et aux transports, Pastoret.
Pastoret (UV)
- Merci pour les citations, je n'ai pas
vérifié si elles sont exactes, mais je vous fais confiance... une
confiance à terme quand même. Vous posez une question qui est
connue par rapport à laquelle, comme vous le savez, pour faire un
mariage, il faut 2 personnes qui l'acceptent et également pour
trouver une solution à la question il faudra penser non seulement à
l'organisation et à l'utilisation de cette structure, mais aussi
aux compétences de qui devrait s'en occuper. Si je peux dire, nous
arrivons à percevoir un tout petit peu de lumière quant aux
perspectives, ce que vous m'aviez demandé au mois de juin 2006 nous
à poussé a nous occuper de la chose, mais la vitesse d'une voiture
dépend soit du chauffeur, soit de l'essence qu'on y met et nous
avons relancé les contacts avec les responsables de la Commune
d'Ayas pour définir comment convertir ce Palais de la glace, tout
en respectant les stratégies adoptées par la collectivité locale,
en vue de la requalification globale de toute l'aire qui l'entoure,
puisque sans cet accord il est impossible d'arriver à une solution
partagée. Ladite Commune avait affirmé plusieurs fois de ne plus
vouloir disposer d'une patinoire, c'est une information dont vous
disposez déjà... La dite Commune s'est engagée à élaborer un projet
dont l'ébauche nous a été remise le mois dernier, un bureau se
charge d'étudier la solution proposée sous ses divers aspects. La
Commune estime de pourvoir à une transformation de cette structure
avec la réalisation d'un centre de bien-être et de divertissement
susceptible de diversifier l'offre des services de la Commune même,
en répondant aussi aux exigences des hôtels, ne pouvant pas
certains d'entre eux s'équiper avec des centres de bien-être et
donc en faire un centre collectif et notamment ce qu'on propose de
réaliser dans cette structure prévoit une salle de conférence, une
salle de sport, un terrain de football à 5, un mur d'escalade,
piscine avec tabogan, une zone consacrée aux traitements, sauna,
hydromassage. L'étude vraisemblable pour ce qui est de l'argent -
parce que nous sommes dans une étude de faisabilité - n'a pas été
déterminée et donc je ne peux pas vous donner une estimation
définitive des coûts et des délais de construction d'un tel centre.
La Commune cependant, si on choisira ce chemin, signera un accord
avec l'Administration régionale concernant 2 aspects: la prise en
charge de 1/3 de la somme nécessaire pour réaliser ces
choses...
(interruzione del Consigliere Frassy, fuori
microfono)
... nous n'avons pas assumé de délibérations, l'étude de
faisabilité a été commissionnée par la Commune, non par nous. Ce
sont eux qui devaient nous soumettre une intention, puisque s'ils
ne partagent pas l'intention, c'est inutile que nous poursuivons ce
long chemin qui ne porterait à aucune part, alors on leur a demandé
de préparer cette étude de faisabilité et de nous dire ce qu'ils
voulaient.
L'autre aspect concerne la propriété des terrains et des
immeubles. Les terrains à l'heure actuelle appartiennent à une
consorterie qui avait cédé ses droits de superficie à la Région en
vue de la construction de ce centre. Toutefois là aussi avec la
Commune on a concordé le fait que cette consorterie soit disposée à
céder ces terrains, ainsi que les autres terrains adjacents à la
Commune, à l'Administration communale elle-même, afin que sur la
partie extérieure on puisse procéder aussi à une requalification de
l'aire, ce qui fera de cette dernière le propriétaire de la
patinoire, du futur centre bien-être et du divertissement.
Voilà les intentions de l'Administration communale et c'est sur
cette piste que nous avons l'intention de procéder. Quant aux
temps, vous avez fait un souhait qui me concerne: j'aimerais
arriver moi à la fin de la législature, ayant été, à même d'avoir
réalisé dans un an tout cela, mais d'y arriver en ayant défini le
passage à la Commune, les engagements de dépense de la même, le
passage des terrains de la consorterie à la Commune et les
engagements de la part de l'Administration régionale. Vous avez
parlé d'une somme de 2 millions d'euros, c'est une somme que je ne
peux pas vous dire si elle est exacte, en gros elle pourrait
s'approcher de ce chiffre, mais pour le moment nous avons qu'une
étude de faisabilité sur laquelle on devait concorder quels
seraient les contenus de cette structure.
Président
- La parole au Conseiller Frassy.
Frassy (CdL)
- Mi consenta di replicare con una battuta:
paradossalmente la mia soddisfazione va per la quinta risposta, nel
senso che c'è un impegno ad approfondire. Per quanto riguarda le
risposte ai 4 punti dell'interpellanza, ho perplessità grosse
perché non è stato detto nulla di nuovo e di più rispetto a quello
che lei recentemente e il suo predecessore Caveri avevate già detto
nel 2003, nel 2004 e nel 2006: bisogna abbandonare l'ipotesi del
Palazzetto del ghiaccio, ed è stata abbandonata, perché è stato
smantellato tutto l'impianto di refrigerazione e l'unico
pattinaggio che si potrebbe fare è quello con i pattini a rotelle,
ma non è successo nulla. Si è detto:
"bisogna sentire cosa ne
pensa l'Amministrazione comunale"
, lo ha ribadito lei nel 2006
dicendo: "vediamo la nuova Amministrazione comunale" - perché si
era votato nel 2005 -, ma nel 2007 siamo ancora in attesa di
capire, al di là di questa breve suggestione disneyana che lei ci
ha tratteggiato - centro benessere, scivoli, sala Conferenza,
piscina, sauna... -, chi gestisce, chi paga. Sì, il Comune, ma le
ricordo che il Comune si è sfilato dalla gestione di una struttura
relativamente semplice, come era la struttura di un palazzetto del
ghiaccio, che aveva bisogno di un operatore macchine per far
funzionare l'impianto, poi si trattava di darlo in gestione alla
pro loco o in gestione diretta. Lei immagini cosa vuol dire un
centro benessere, penso che, senza essere esperti nel settore, con
un minimo di cognizione possiamo immaginare che abbia dei costi di
gestione enormemente superiori al costo di gestione di una
"patinoire". Prendo atto che il Comune, forse senza ricordarselo,
ha dato l'incarico per uno studio di fattibilità, probabilmente
questo studio non è stato ancora definito, non so se ne avete
discusso, se è appena stato dato o se le è stato detto che verrà
dato...
(interruzione dell'Assessore Pastoret, fuori
microfono)
... è quanto meno curioso che l'Amministrazione regionale, che
ha la proprietà dello stabile, faccia fare lo studio di fattibilità
al soggetto che dovrebbe gestirlo e, tenendo presente che
nell'ipotetica gestione che lei ha fatto ha già dato un numero
significativo, ossia 1/3 degli oneri di gestione dovrebbero stare
in capo al Comune... di realizzazione con invece gestione
completa... è un modo originale per procedere, ma non vorrei che
fosse un modo per creare ulteriore dilatazione di tempi
incredibili. È vero che Ayas è il paese dove tutto è strano, si
diceva la volta scorsa discutendo di questi argomenti che la chiesa
sembra il cinema e viceversa, perché il cinema è stato fatto in una
chiesa sconsacrata, perciò ci sta tutto ad Ayas.
Abbiamo dei dubbi che così procedendo si arrivi a una
conclusione dell'iter amministrativo, non alla conclusione di
aprire la nuova struttura; tenga presente che nel 2004 l'allora
Assessore Caveri diceva che questo problema lo avrebbe risolto con
la nuova legge sulle infrastrutture sportive, che da lì a breve
avrebbe portato alla discussione dell'aula. Era il 2004 siamo a
maggio 2007, ne stiamo discutendo adesso di quella legge che a
breve avrebbe dovuto risolvere anche il problema di Ayas.
Paradossalmente in quella legge non ci sono gli strumenti per
questo tipo di problema, perché si fa riferimento a una serie di
situazioni che devono essere realizzate e l'unica situazione che ha
un articolo dedicato è l'articolo detto scherzosamente "Ottoz
Palaindoor", che è l'unica struttura in essere che ha una
particolare attenzione in considerazione delle vicissitudini che
sta attraversando tale struttura. Con questa legge, che era stata
anticipata nel 2004 come legge risolutiva per il Palazzetto del
ghiaccio - nel senso che ormai è congelato... Palazzetto congelato
di Ayas -, perciò non si risolve il problema. Su questo argomento
torneremo in autunno, perché pensiamo che da qui ad allora lei
abbia il dovere di inventarsi una soluzione, perché, se non saprà
cosa farsene di questa struttura rispetto a tutto quel tratteggio
disneyano, apriamo uno di quei centri dove la gente entra e può
sfasciare tutto, se non altro demoliranno divertendosi il
Palazzetto, lo demoliranno gratis e recupereremo un pezzo di area
verde.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK