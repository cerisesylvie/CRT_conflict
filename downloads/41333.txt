Consiglio Regionale della Valle d'Aosta - Oggetto del Consiglio n. 478 del 7 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 478 del 7 marzo 2019 - Resoconto
OGGETTO N. 478/XV - Interpellanza: "Impegno assunto dal
Governo regionale nel 2010 di estendere il servizio di trasporto a
chiamata anche alle persone con disabilità motoria".
Rollandin (Presidente)
- Punto n. 29 all'ordine del
giorno. La parola al collega Bertin.
Bertin (RC-AC)
- Ritorniamo rapidamente su una questione
già affrontata i primi di febbraio di quest'anno relativamente al
trasporto disabili, che evidenziava, anche in tale occasione, una
mancanza presente da sempre, vale a dire la possibilità di avere un
mezzo di trasporto per le ore notturne, in questo caso specifico
per le persone con disabilità motoria. Nel lontano 2010 questo
Consiglio regionale aveva approvato all'unanimità un ordine del
giorno in occasione dell'accettazione della Dichiarazione delle
Nazioni Unite riguardo alla disabilità. L'idea di fondo di
quell'ordine del giorno era quella di dare a tutti la possibilità
di utilizzare
Allô Nuit
, un servizio che da diverso tempo,
oramai da decenni, permette di beneficiare di un servizio di taxi a
costi relativamente bassi durante le ore notturne. Questo si
sarebbe potuto realizzare, attraverso un semplice adattamento
dell'appalto con il quale veniva affidato tale servizio di
trasporto a chiamata notturna, prevedendo la presenza di almeno
un'automobile a scopo di trasporto per tutti. All'epoca vi era
addirittura già una delibera per una fase sperimentale, ma tutto si
è fermato e, oramai a quasi a dieci anni di distanza, il servizio
di trasporto disabili per le persone con problemi motori non
esiste. Peraltro nel caso specifico non si voleva attuare un
trasporto
ad hoc
, ma semplicemente dare questa opportunità
in modo semplice, poco costoso, orientando nello stesso tempo il
mercato anche in tale settore. Nella discussione del febbraio
scorso non si è avuta l'occasione di approfondire questo dettaglio.
Pertanto volevo sapere dall'Assessore se, oramai a dieci anni di
distanza, questo impegno può avere in qualche modo un suo approdo,
affinché finalmente si faccia qualcosa.
Presidente
- La parola all'Assessore Bertschy per la
risposta; ne ha facoltà.
Bertschy (UVP)
- Collega Bertin, credo che l'auspicio sia
come il suo, quello di non veder passare altri 9-10 anni per dare
una risposta ad un tema come questo. In questi primi mesi della
conduzione dell'Assessorato sono state tante le tematiche, e questa
è una di quelle. Il lavoro che dobbiamo fare è cercare di superare
gli ostacoli finora riscontrati che le evidenzierò nella risposta
partendo dal fondo, laddove si dice che - questo va anche per
ricordare il lavoro di chi mi ha preceduto -, nonostante la
volontà, una serie di ostacoli normativi e regolamentari hanno
creato delle complicazioni, le quali, ad oggi, non hanno permesso
di superare questo disservizio. Giustamente, come ricorda lei,
questa è una grave mancanza nei confronti delle persone con
disabilità motoria.
La situazione ad oggi è la seguente: il servizio
Allô
Nuit
viene svolto dalla SVAP con l'utilizzo di cinque mezzi
Scudo che non sono attrezzati per il trasporto con carrozzelle,
pertanto gli utenti che hanno necessità di questo trasporto non ne
possono usufruire. Nel 2017 - per ricordare quanto è stato fatto in
precedenza dall'Assessorato e dagli Assessori - sono state fatte
delle richieste ai Comuni per capire se c'era la disponibilità di
estendere la durata del contratto del servizio onde garantire alla
società di poter fare un investimento e dotarsi di un mezzo adatto
ad eseguire tale trasporto. Le risposte non sono state univoche,
per cui si era passati a valutare la possibilità di finanziare
direttamente con la legge n. 15/1995 un investimento al fine di
attrezzare un mezzo di questo tipo.
Il problema che è subentrato - sto parlando di periodi in cui
non ho governato, quindi le rendiconto quanto è successo e poi le
dirò ciò che vorrei fare - è che l'azienda che gestisce il servizio
ha delle difficoltà a regolare l'orario di lavoro dei propri
dipendenti, perché chi fa il notturno poi non può lavorare il
giorno dopo; c'è quindi una difficoltà nella gestione dei servizi
diurni, tant'è vero che era stato comunicato che la società stava
lavorando addirittura per un subappalto agli NCC. Rimanendo
nell'idea di acquistare un mezzo con la legge n. 15, questo mezzo
non sarebbe poi utilizzabile dagli NCC perché rimarrebbe di
proprietà della SVAP. Pertanto ad oggi la soluzione al problema si
è incagliata rispetto alle cose che le sto raccontando, che invece
devono essere oggetto di un lavoro che faremo a partire dai
prossimi giorni. Per trovare una risposta a questa situazione
potrebbero anche intravvedersi scelte diverse o il coinvolgimento
di altri servizi, perché non possiamo continuare ad inseguire un
pensiero che finora ha portato a non dare un responso. Potremmo
anche ragionare -questa sarà una cosa che si valuterà a breve - di
far svolgere il servizio a chi oggi già svolge il trasporto
disabili nel diurno, poiché dotato di mezzi adatti. Si potrebbe
quindi uscire dalla logica dell'
Allô Nuit
per capire, a
livello contrattuale amministrativo, come inserire sperimentalmente
un servizio come questo, anche per poterlo valutare.
L'impegno che assumo è quello di capire nel più breve tempo
possibile se c'è la possibilità di dare una risposta, una volta
valutata definitivamente l'attuale impossibilità di darla alle
condizioni del contratto di
Allô Nuit
. Le dico con molta
trasparenza quello che è successo fino ad oggi - che non credo sia
articolato su nove anni ma sugli ultimi, perché sto parlando dal
2017 in avanti - e l'impegno che ci assumeremo. Visto che c'è una
mozione approvata ad inizio febbraio, la quale prevede di portare
in Commissione tutte le valutazioni che si stanno facendo per
migliorare il servizio o per completarlo anche verso le strutture
che oggi non hanno possibilità di prevedere gli spostamenti,
soprattutto per pazienti che non hanno solo problemi di disabilità
motoria, all'interno di questo lavoro che dovremo fare in
Commissione porteremo anche una soluzione - spero di riuscire a
farlo - a questo problema.
Presidente
- La parola al collega Bertin per la
replica.
Bertin (RC-AC)
- Sul passato caliamo un velo pietoso,
perché è evidente che è mancata la volontà di farlo, al di là delle
questioni tecniche, praticamente inesistenti. In nove anni non si è
voluta affrontare seriamente tale questione, né a livello politico
- nonostante l'impegno preso - né a livello burocratico, e andava
risolta in qualche modo. Lei oggi si prende di nuovo l'impegno
trasformandolo un po'.
A mio avviso l'importante - che sia chiaro - è che alla fine
questa mancanza venga in qualche modo sopperita. Secondo me
l'impostazione adottata nel 2010 era certamente quella di andare ad
ampliare il servizio di trasporto notturno per i disabili, ma in
una prospettiva che non fosse
ad hoc
, bensì per tutti,
chiamando l'
Allô Nuit
anche per le persone con problemi di
disabilità motoria, che quindi avrebbero potuto utilizzare questo
servizio come tutti, pagando quello che era previsto. L'idea era
far sì che almeno un taxista ad Aosta - perché all'epoca era un
servizio gestito dai taxisti - avesse un'automobile adatta anche a
quel tipo di trasporto. Sarebbe stato quello l'effetto: che anche
nelle ore non notturne sulla città di Aosta ci sarebbe stata la
possibilità di averne una adatta a tutti. Pertanto arriva il
turista alla stazione di Aosta, sa che esiste un taxista ad Aosta
che ha una macchina per tutti e la può utilizzare andando ad
orientare il mercato in quella direzione, sostenendolo. Ovviamente
sappiamo che la legge n. 15 di cui parlava lei comunque sostiene le
modifiche e le automobili in questo senso. Penso che vada ancora
perseguita questa possibilità, in ogni caso importante, ma penso
anche che a nove anni di distanza una risposta vada data, e non per
una questione di impegni di ordini del giorno o di mozioni ma per
una questione di civiltà: apriamo i trasporti a tutti. Tra l'altro
siamo pure in fase di elaborazione del piano trasporti e magari si
potrebbe inserire anche questa parte, ampliamo anche in questa
direzione. Comunque l'importante è che si faccia qualcosa in
fretta, non più con tempi del genere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK