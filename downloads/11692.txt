Consiglio Regionale della Valle d'Aosta - Oggetto del Consiglio n. 149 del 30 settembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 149 del 30 settembre 1993 - Resoconto
OGGETTO N. 149/X - Concessione di un contributo di lire
89.810.000 all'Am­ministrazione comunale di Antey-Saint-André per
l'ac­quisto di immobili da destinare alla realizzazione di una
palestra polivalente, ai sensi della legge regionale 27 giugno
1986, n. 27. Approvazione e liquidazione di spesa.
Deliberazione - Il Consiglio
Premesso che la legge regionale 27 giugno 1986, n. 27 ha
pre­visto l'intervento finanziario da parte della Regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Antey?Saint­André ha
presentato richiesta per accedere ai relativi finanziamenti per
l'acquisto di immobili, di proprietà delle seguenti ditte: Navillod
Maria Cesarina Luigia, Jannel Candido e Massola Elinda, Artaz
Luigi, Artaz Filiberto, Artaz Cesare, Brunet Ce­lestino,
contraddistinti al Catasto Terreni del Comune censua­rio di
Antey?Saint?André al fg. 18, mappali n. 171?184?406?407, da
destinare alla realizzazione di una palestra polivalente;
Considerato che l'acquisto in questione comporta una spesa
complessiva di Lire 99.800.000=;
Visto il parere dell'Assessorato regionale del Turismo, Sport e
Beni Culturali;
Dato atto che l'acquisizione degli immobili è inserita nella
re­lazione previsionale e programmatica del Comune;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge
regiona­le n. 3/1956 e successive modificazioni, e dell'articolo 21
della legge regionale n. 18/1980 e successive modificazioni, in
ordine alla legittimità della presente deliberazione;
delibera
1) di approvare la concessione di un contributo di Lire
89.810.000= (ottantanovemilioniottocentodieci) a favore
dell'Amministrazione comunale di Antey?Saint?André per l'ac­quisto
di immobili di proprietà delle seguenti ditte: Navillod Maria
Cesarina Luigia, Jannel Candido e Massola Elinda, Ar­taz Luigi,
Artaz Filiberto, del Comune Censuario di An­tey?Saint?André al Fg.
18 ? mappali n. 171?184?406?407 da destinare alla realizzazione di
una palestra polivalente;
2) di approvare e impegnare la spesa di Lire 89.810.000=
(ottantanovemilioniottocentodieci) da imputare al Capitolo 20620
del bilancio di previsione della Regione per l'anno 1993
("Contributi ai Comuni per la costituzione di un patrimonio
comunale immobiliare") che presenta la necessaria
disponibili­tà;
3) di disporre che la somma venga liquidata ai sensi
dell'arti­colo 58 della legge regionale 27 dicembre 1989, n. 90, a
cura della Presidenza della Giunta regionale alla stipulazione di
re­golare atto notarile di compravendita, nel rispetto delle
condi­zioni generali di acquisto risultanti dalla domanda di
contribu­to;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nella categorie indicate nell'articolo 1 del
decreto legislativo 13 febbraio 1993, n. 40 e di darne
esecuzione.
Presidente -
Ha chiesto la parola il Consigliere
Linty.
Linty (LN) -
Quando trattiamo detti argomenti -
qui, ad esempio, vediamo la realizzazione di una palestra -
dobbiamo renderci conto che queste palestre danno delle spese di
funzionamento molto ele­vate. Ai comuni che fanno richiesta di
edificare nuove palestre, nuovi palazzetti dello sport, sarebbe il
caso che si facesse tene­re loro in considerazione questo fatto,
perché poi, una volta realizzato l'immobile, occorrono delle
altissime spese di funzio­namento. Sappiamo che per poco che siano,
sono intorno alle 7-800 mila lire al giorno di passivo.
Per tale caso voteremo la concessione del contributo; chiediamo,
però, che sia tenuto in considerazione questo elemento delle alte
spese di funzionamento.
Presidente -
Ha chiesto la parola l'Assessore al
turismo, sport e beni cultu­rali, Voyat.
Voyat (UV) -
Anzitutto c'è un piano regionale di
infrastrutture sportive e di palestre, per cui è chiaro che i
comuni sanno a cosa vanno in­contro, in quanto devono presentare
anche un piano di funzio­namento. Però diventa difficile negare i
contributi, dopo aver fatto presente al comune a cosa va incontro,
perché si va a ca­ricare il deficit comunale.
Quindi noi questo aspetto lo facciamo presente, poi è il comune
che nella propria autonomia deve scegliere se fare o meno le
in­frastrutture.
Sui finanziamenti dati dalla Regione si tiene in considerazione
anche la funzionalità sul territorio; cioè, se una palestra
fun­ziona per più comuni, evidentemente ha una precedenza su quella
che è prettamente una palestra comunale.
Qui il parere dell'Assessorato al turismo è stato favorevole
per­ché, per esigenze comunali e della zona, c'era questa
necessità.
Presidente -
Pongo in votazione la deliberazione
in oggetto.
Esito della votazione
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK