Consiglio Regionale della Valle d'Aosta - Oggetto del Consiglio n. 185 del 28 luglio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 185 del 28 luglio 1972 - Resoconto
OGGETTO N. 185/72 - Comunicazioni del Presidente del
Consiglio.
Montesano (P.S.D.I.)
- Passiamo alle comunicazioni,
invito il Segretario a leggere una lettera del Consigliere
Tonino.
Andrione
(U.V.) -
"Al Presidente del Consiglio
regionale, Prof. Montesano.
Con la presente Le comunico che il sottoscritto Consigliere
regionale Tonino Aldo, in seguito alle decisioni del IV° Congresso
regionale, il giorno 9 luglio, e in base a deliberati conclusivi
del IV° Congresso nazionale avvenuto a Roma nei giorni 13, 14, 15 e
16 luglio 1972, ha aderito per la confluenza del P.C.I..
Pertanto, in seguito a questa mia spontanea decisione
dichiaro che dalla data odierna appartengo al Gruppo consiliare del
P.C.I..
La prego, signor Presidente di voler prendere atto di quanto
sopra e, se lo crede opportuno di informare il Consiglio nella sua
prossima seduta.
Mi è gradita l'occasione per porgere deferenti
ossequi".
Montesano (P.S.D.I.)
- Altra lettera analoga del
Capogruppo comunista Consigliere Dolchi.
Andrione
(U.V.) -
"Al Presidente del Consiglio
regionale,
Egregio Signor Presidente, mi pregio rendere noto che a
seguito della deliberazione del Congresso regionale del suo
partito, il Consigliere regionale del P.S.I.U.P., Aldo Tonino, ha
deciso di confluire nel P.C.I.. Pertanto, egli farà parte del
Gruppo Comunista in questo Consiglio regionale.
Distinti ossequi.
Giulio Dolchi".
Montesano (P.S.D.I.)
- Poi è pervenuta una richiesta, da
parte dei Consiglieri Tonino, Crétier, Freppaz ed altri,
specialmente dai Consiglieri che abitano fuori Aosta, per la
richiesta di un parcheggio autoveicolo ai Consiglieri regionali con
sede fuori Aosta.
Prego di leggere la lettera. Effettivamente, si trovano in
difficoltà un po' tutti per questa ragione di parcheggiare le
macchine.
Andrione
(U.V.) -
"Richiesta parcheggio
autoveicoli ai Consiglieri regionali con sede fuori Aosta.
I sottoscritti Consiglieri regionali residenti fuori Aosta
portano all'attenzione alla S.V. quanto segue:
- premesso che, per adempiere al nostro mandato di
Consiglieri regionali nell'esercizio delle nostre funzioni,
riunioni di Consiglio, riunioni di Commissioni varie, pratiche
varie di cittadini, ecc., dobbiamo arrivare presso questa sede con
mezzi propri; considerato che uno dei problemi grossi è di trovare
un adeguato posteggio che non si trova mai e che, quindi, siamo
spesso costretti a parcheggiare la propria autovettura in zone
lontane dal Palazzo regionale, oppure tentare di posteggiare in
posti non sicuri e non regolari, andando incontro ad inconvenienti
che sono di immancabile multa per disco orario o altre cose,
ammaccature, strisciate alla carrozzeria o, addirittura, furto
dello stesso autoveicolo; ciò premesso, i sottoscritti firmatari
della presente pregano la S.V. di volersi interessare di tale
problema, onde garantire ai Consiglieri regionali abitanti fuori
Aosta un'adeguata possibilità di poter parcheggiare il proprio
automezzo in un posto attiguo al Palazzo regionale, o nello stesso
garage, assicurando così agli stessi la possibilità di poter
adempiere ai loro compiti senza avere le preoccupazioni sopra
lamentate.
Distintamente.
Aosta, 28 luglio 1972.
Tonino Aldo - Crétier Egidio -
Emilio Freppaz - Chabod Guido
Firma illeggibile"
Montesano (P.S.D.I.) -
Comunque, ad ogni modo, io
assicuro il mio interessamento e prenderò contatti con il
Presidente della Giunta e con l'Assessore competente per il
piazzale qui davanti e si vedrà se è possibile riservare dei posti
parcheggio ai Consiglieri.
Io annuncio solo di aver ricevuto un lunghissimo telegramma, che
faccio a meno di leggere perché ve lo manderò in copia, da parte
dei produttori di armi sportive e munizioni della caccia sportiva,
quindi, riguarda la caccia; ad ogni modo ve lo manderò in fotocopia
e così vi divertirete a leggere.
Siggia
(P.C.I.) -
Mai visto un telegramma così,
roba da pazzi.
Andrione
(U.V.) -
Neanch'io.
Montesano (P.S.D.I.) -
Mi pare che non ci sia altro da
comunicare da parte del Presidente del Consiglio e passiamo alle
comunicazioni del Presidente della Giunta.
Non ci sono comunicazioni del Presidente della Giunta, allora si
passa all'oggetto n. 3.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK