Consiglio Regionale della Valle d'Aosta - Oggetto del Consiglio n. 28 del 28 gennaio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 28 del 28 gennaio 1981 - Resoconto
OGGETTO N. 28/81 - RIMBORSO SPESE DI TRASFERTA AGLI INSEGNANTI
ASSEGNATI A SEZIONI STACCATE DELLA SEDE DI TITOLARITÀ.
(Interrogazione)
Presidente
- Do lettura del testo dell'interrogazione
presentata dai Consiglieri Cout e Péaquin.
INTERROGAZIONE
Gli insegnanti valdostani che lavorano presso le sedi di
alcune scuole della Valle e che allo stesso tempo sono incaricati
presso altre scuole o sezioni staccate della stessa non
usufruiscono di alcun rimborso per le trasferte ed i viaggi
conseguenti;
Tale situazioni risulta evidentemente diseguale se
confrontata al trattamento di altre categorie di lavoratori
dipendenti da enti pubblici;
Ciò premesso i sottoscritti Consiglieri regionali
INTERROGANO
l'Assessore regionale alla Pubblica Istruzione per conoscere
quali provvedimenti possono essere messi in atto al fine di
ottenere per tali insegnanti il riconoscimento di un rimborso delle
spese di viaggio per le trasferte.
Presidente
- Risponde l'Assessore alla Pubblica
Istruzione Viglino, ne ha facoltà.
Viglino Maria Ida (UV)
- Je regrette de devoir citer à
nouveau, à propos de cette interrogation, le Décret du Président de
la République du 31 octobre 1975, n. 861. L'article 2 de ce Décret
prévoit: "Al personale appartenente ai ruoli di cui al precedente
articolo 1, cioè ai ruoli regionali, si applicano, per quanto
concerne lo stato giuridico, il trattamento economico e di
carriera, le norme vigenti per il corrispondente personale degli
istituti e delle scuole funzionanti nel restante territorio dello
Stato".
Et, comme Monsieur Cout le sait, nous devons appliquer les lois
nationales, il n'est donc pas possible de faire des remboursements
pour des transports lorsque le poste de l'enseignement se trouve
dans un lieu qui n'est pas celui de la résidence habituelle. En
effet il y a une loi nationale qui prévoit que les enseignants
doivent habiter dans le lieu même où ils enseignent. Dans le cas où
il y a une annexe de l'école dans une autre Commune, l'enseignant
n'a pas le droit d'exiger un remboursement pour son déplacement
d'un siège à l'autre.
Je répète que nous devons appliquer les lois et les circulaires
nationales en ce qui concerne l'administration du personnel
enseignant.
Presidente
- Ha facoltà di parlare il Consigliere Cout
per la replica.
Cout (PCI)
- Dispiace molto anche a me sentire la
risposta dell'Assessore, perché penso che questo sia un problema
reale, un problema effettivo per queste persone. So bene che la
legge dice che gli insegnanti devono abitare nella sede loro
assegnata e che se hanno delle sezioni staccate non hanno diritto
al rimborso, però io ho conosciuto degli insegnanti che - e anch'io
ho insegnato, ad esempio, a Pont-Saint-Martin e ad Aosta nello
stesso tempo alcuni anni fa - praticamente girano tutta la Valle
d'Aosta: da Verrès ad Aosta e a Morgex nello stesso tempo. Quindi
direi che il problema potrebbe essere visto in modo leggermente
diverso, ricercando una soluzione che potrebbe, al limite, andar
bene per noi in Valle, anche in base alle ultime leggi che sono
uscite, al contratto di lavoro, alle nuove trattative che sono in
corso, alle nuove leggi che probabilmente usciranno.
Ci sono dei decreti che paragonano lo stato giuridico degli
insegnanti a quello degli statali; sono previsti per gli
insegnanti, in un paio di casi, dei rimborsi; viene previsto un
rimborso, ad esempio, per il personale direttivo e ispettivo quando
vada in missione oltre i dieci chilometri dalla sede di
servizio.
È vero che anche il nuovo contratto probabilmente ipotizzerà un
incarico secondo una dislocazione per Distretti, nel senso che gli
insegnanti, per quanto possibile, si dovrebbe cercare di tenerli
nel Distretto di residenza. Il dieci per cento di essi, è
un'ipotesi anche questa, dovrebbe essere libero di girare di qua e
di là, al di fuori di un impegno preciso e si dovrebbe anche
cercare di raggruppare gli insegnanti nella stessa scuola. Penso
che, anche se si dovesse andare a una soluzione di questo genere,
gli insegnanti che saranno comunque "volanti" da una sede all'altra
avranno sempre questo disagio.
È un problema abbastanza complicato nella soluzione, ma ritengo
che per quanto possibile dovremmo cercare di risolverlo, almeno in
Valle d'Aosta, dove la realtà è molto spezzettata, forse più che da
altre parti. Infatti, dove ci sono Comuni più grossi, c'è un
maggior numero di studenti e quindi un maggior numero di sezioni e
gli insegnanti vengono più raggruppati; in Valle d'Aosta, con le
sedi abbastanza poco "popolate" che abbiamo, la realtà è più
frammentata e quindi il problema è più grande ancora. Purtroppo, se
questo non sarà possibile dovremo per forza attenerci alle leggi
nazionali.
Io direi che comunque dovremmo tenere presente questa situazione
e, per quanto possibile, cercare di risolverla nel nostro
ambito.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK