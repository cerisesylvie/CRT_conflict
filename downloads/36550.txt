Consiglio Regionale della Valle d'Aosta - Oggetto del Consiglio n. 611 del 17 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Organizzazione degli uffici
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 611 del 17 luglio 2014 - Resoconto
OBJET N° 611/XIV - Approbation du bilan du Conseil régional
de 2013. Ratification de délibérations du Bureau de la Présidence
concernant des variations budgétaires.
Presidente
- Colleghi, vorrei fare una breve interruzione
su questo punto.
Il Conto consuntivo 2013 aveva un avanzo finanziario pari a euro
2.543.674 per un totale complessivo a pareggio di 20.226.910,62 di
cui euro 4.049.000 per partite di giro. Esso espone i risultati
finali della gestione amministrativa, contemplando tutta l'attività
svolta nel corso di esercizio, evidenziando quindi il raffronto tra
quanto realizzato e quanto esposto nelle previsioni definitive di
bilancio di previsione 2013. L'Ufficio di Presidenza, con
deliberazione 126 del 9 ottobre 2012, ha predisposto il bilancio
preventivo 2013 destinando i fondi a disposizione a copertura degli
oneri, per il finanziamento del Consiglio, dei suoi uffici e della
gestione degli organi ad esso collegati: Ufficio del Difensore
civico, Consulta regionale per le pari opportunità, Comitato
regionale per le comunicazione e finanziamento dell'Associazione ex
Consiglieri regionali, nonché a copertura delle spese derivanti
dalle attività istituzionali. Il Titolo I, Entrate effettive,
evidenzia entrate per complessivi 13.936.329,70, di cui 13.740.000
derivanti dalle associazioni a carico del bilancio regionale. Il
Titolo II, Uscite effettive, evidenzia spese per complessivi
13.889.000, a fronte di spese previste e complessive per
16.177.910,62. La gestione amministrativa, quindi, del 2013 pone in
evidenza la riduzione dell'assegnazione di fondi da parte
dell'Amministrazione regionale di 1 milione di euro, per effetto
dell'entrata in vigore della legge regionale 24 dicembre del 2012,
la n. 35, recante "Disposizioni per la riduzione della spesa per il
funzionamento dei gruppi consiliari, per il trattamento
indennitario dei Consiglieri regionali. Modificazioni delle leggi
regionali 17 marzo 1986 e n. 6 del 21 agosto 1995", oltre che la n.
33 dell'8 settembre 1999 e la n. 28, e la riduzione delle spese
complessive sono pari al 10,41 percento rispetto all'anno
precedente. I costi fissi rappresentano il 90 percento delle spese
correnti e ammontano a 12 milioni 494 mila euro, con un decremento
del 9,65 percento rispetto al 2012. Tali costi riguardano il
personale del Consiglio, come dicevo poc'anzi, la Consulta
regionale per le pari opportunità, l'Ufficio del Difensore civico,
il Comitato regionale per le comunicazioni, oltreché per la
gestione degli amministratori, il funzionamento dei gruppi
consiliari.
C'è qualcuno che chiede la parola? Se nessuno chiede la parola,
poniamo in votazione il Conto consuntivo del Consiglio. Prego, la
votazione è aperta. Ci sono tutti? La votazione è chiusa.
Presenti: 32
Votanti: 18
Favorevoli: 18
Astenuti: 14 (Bertschy, Certan, Chatrian, Cognetta, Donzel,
Fabbri, Ferrero, Fontana, Gerandin, Guichardaz, Nogara, Roscio,
Rosset e Viérin Laurent)
Il Consiglio approva.
Punto 30 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK