Consiglio Regionale della Valle d'Aosta - Oggetto del Consiglio n. 2159 del 9 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2159 del 9 luglio 1986 - Resoconto
OGGETTO N. 2159/VIII - ISTITUZIONE DEL CONCORSO PER
L'ASSEGNAZIONE DI PREMI DI FEDELTÀ AL LAVORO E DEL PROGRESSO
ECONOMICO - ANNO 1986 - DELEGA ALLA GIUNTA.
PRESIDENTE
: Do lettura della delibera in oggetto:
IL CONSIGLIO
Ravvisata l'opportunità di istituire anche per l'anno 1986 il
concorso per l'assegnazione di premi di fedeltà al lavoro e del
progresso economico, consistenti in medaglie d'oro e attesta ti di
riconoscimento, prevedendo l'assegnazione di 300 premi di fedeltà
al lavoro e precisamente:
a) n. 80 a favore dei lavoratori che abbiano prestato
ininterrotta attività lavorativa alle dipendenze di impresa
industriale, commerciale, agricola od artigiana. Di questi n. 50
sono riservati a lavoratori con almeno 35 anni di anzianità di
attività lavorativa e n. 30 a lavoratori con 30 anni di anzianità
di attività lavorativa collocati a riposo a seguito di invalidità
dovuta a malattia professionale o a incidenti sul lavoro:
b) n. 2 a favore di dirigenti di azienda con almeno 35 anni di
ininterrotta attività lavorativa presso la stessa azienda;
c) n. 190 a favore di coltivatori diretti con almeno 35 anni di
propria ininterrotta conduzione dello stesso fondo;
d) n. 5 a favore di titolari di impresa artigiana con almeno 35
anni di ininterrotta attività, se gestita dal fondatore, oppure con
almeno 60 anni se la gestione è proseguita dagli eredi;
e) n. 5 a favore di titolari di impresa con almeno 35 anni di
ininterrotta attività industriale o commerciale, se gestita dal
fondatore, oppure con almeno 60 anni di ininterrotta attività se la
gestione è proseguita con gli eredi;
f)
n. 10 a favore di lavoratori che abbiano prestato
per almeno 35 anni di ininterrotta attività lavorativa presso uno
studio professionale, presso un ente o istituzione pubblica o
privata;
g)
n. 3 a favore di liberi professionisti con almeno
35 anni di attività;
h) n. 5 a favore di lavoratori con alme no 25 anni di
ininterrotta attività presso alpeggi.
Considerato che il numero dei premi è stato indicato tenuto
conto delle domande pervenute per il 1985 e che non è possibile
predeterminare il numero dei premi da assegnare a piccole e medie
imprese per aver particolarmente contribuito al progresso
economico.
DELIBERA
1. di istituire anche per il 1986 il concorso per
l'assegnazione, di premi di fedeltà al lavoro e del progresso
economico, consistenti in medaglie d'oro e attestati di
riconoscimento, nei limiti indicati in premessa;
2. di stabilire che la relativa spesa, da determinarsi con
successiva deliberazione della Giunta regionale, gravi sul capitolo
del bilancio di previsione per l'anno 1987, corrispondente al
capitolo 35900 ("Spese per iniziative e manifestazioni
economiche"), del bilancio per l'anno 1986;
3. di approvare il sottoriportato bando di concorso per
l'assegnazione dei premi di cui trattasi;
4.
di delegare alla Giunta regionale l'adozione dei
provvedimenti necessari all'espletamento del concorso, compresa
l'eventuale riduzione del numero dei premi in relazione alle
domande pervenute e l'approvazione e l'impegno di maggiori spese
derivanti da variazioni del prezzo del mercato dell'oro.
bando di concorso (... Omissis ...)
PRESIDENTE
: Ha chiesto a parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Si ripropone il tradizionale premio
annuale di fedeltà al lavoro e del progresso economico, secondo i
regolamenti rinnovati e già adottati l'anno scorso.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Noi siamo d'accordo sulla prosecuzione
di questo concorso, anche se nel passato avevamo sollevato la
questione dello sdoppiamento del premio: progresso economico da un
lato e fedeltà al lavoro dall'altro. Sarebbe stato opportuno,
pertanto, che l'Assessore avesse detto qualcosa in merito.
Per quanto riguarda invece il premio assegnato per la fedeltà al
lavoro, noi avevamo già detto, che non era necessario mettere i
numeri d'ordine che costituivano un elemento imbarazzante. Qualcuno
avrebbe potuto anche dire: "Dal momento che io sono l'ottantunesimo
il premio non mi sarà dato oggi ma lo riceverò.... però io ho i
requisiti!" Per il prossimo anno sarebbe opportuno che riceva il
premio solo chi ha determinate caratteristiche, senza indi care
alcun numero progressivo come se si trattasse di una
classifica.
Sarebbe utile istituire il premio del progresso economico
perché, man mano che si andrà avanti, il premio della fedeltà al
lavoro perderà sempre più significato, specie in considerazione del
fatto che, vi sono aziende che chiudono e che, la mobilità nel
lavoro è sempre più diffusa ed è sempre più difficile trovare
persone che abbiano lavorato per 35 anni presso la stessa
azienda.
Sarebbe opportuno, pertanto, apportare dei correttivi a questi
premi per renderli più adeguati alla realtà di oggi, sempre che si
ritenga di continuarne la distribuzione.
PRESIDENTE
: Se nessuno chiede la parola, pongo in
votazione la delibera in oggetto:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK