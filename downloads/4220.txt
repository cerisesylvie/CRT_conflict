Consiglio Regionale della Valle d'Aosta - Oggetto del Consiglio n. 562 del 11 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 562 del 11 novembre 1981 - Resoconto
OGGETTO N. 562/81 - CONCESSIONE DI GASOLIO IN ESENZIONE FISCALE
A FAVORE DEGLI ARTIGIANI BOSCAIOLI. (Interrogazione)
Presidente
- Do lettura dell'interrogazione presentata
dal Consigliere Pedrini:
INTERROGAZIONE
Il sottoscritto, Consigliere regionale Liberale, appreso che
gli artigiani boscaioli che usano per il loro lavoro motoseghe,
trattori agricoli ecc... non godono dei benefici concessi a varie
altre categorie di lavoratori che hanno un'adeguata assegnazione di
gasolio per poter svolgere il proprio lavoro
INTERROGA
l'Assessore all'Industria, Commercio ed Artigianato per
sapere se non ritiene prendere in esame questo problema e
risolverlo su di un piano di giustizia e di equità tenendo presente
anche l'altra assegnazione di gasolio destinata alla Valle d'Aosta
in base agli accordi con il Governo Centrale.
Presidente -
Risponde l'Assessore all'Industria,
Commercio, Artigianato e Trasporti, Chabod; ne ha facoltà.
Chabod (DC)
- Il Regolamento recante "Norme per la
distribuzione dei generi contingentati" approvato dal Consiglio
regionale stabilisce all'art. 25, punto 2, paragrafo E, che il
gasolio è normalmente assegnato per i motori di potenza non
superiore a 50 cavalli in attività presso artigiani, e, al
paragrafo F, per le macchine agricole, escluse quelle ed
assegnazione dei motori utenti agricoli dell'UMMA.
L'assegnazione annua varia a seconda dei tipi di macchina ed è
stabilita nei seguenti contingenti annui: motosega 50 litri di
benzina; sollevatore, motocompressore, trattore non targato (perché
i trattori targati hanno già la benzina e il gasolio dei motori
utenti agricoli) 400 l. di gasolio e 100 l. di benzina. Pale
meccaniche 500 l. di gasolio; teleferica 600 litri di benzina;
gruppo elettrogeno 200 l. di gasolio e 150 litri di benzina.
La prassi per l'ottenimento dell'assegnazione di cui trattasi è
molto semplice: il richiedente si presenta all'ufficio comunale del
comune in cui risiede, oppure all'Ufficio Zona Franca
dell'Amministrazione regionale e chiede uno o più moduli per la
denuncia di macchine azionate a motore a scoppio per artigiani. Il
modulo o i moduli compilati devono essere vistati dal Sindaco ed
inviati al competente Ufficio Zona Franca che provvede ad avvisare
con lettera l'utente e l'ufficio competente per zona, secondo le
zone della Valle, dell'avvenuta autorizzazione all'erogazione
dell'assegnazione stabilita. Posso avere a disposizione un modulo
anche per il Consigliere Pedrini.
Presidente
- La parola al Consigliere Pedrini per la
replica.
Presidente (IPLI)
- Sono soddisfatto della risposta
datami dall'Assessore competente. Desidererei soltanto che tenesse
presente una richiesta, che è questa: i 50 litri che mi pare abbia
detto per le motoseghe, visto che avanziamo della benzina, sono
veramente una cifra misera; chiederei quindi di vedere se c'è la
possibilità almeno di raddoppiarli.
È una richiesta che faccio; l'Assessore veda se c'è questa
possibilità. Non è una richiesta mia, ma di coloro che lavorano in
questo campo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK