Consiglio Regionale della Valle d'Aosta - Oggetto del Consiglio n. 510 del 26 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 510 del 26 aprile 1984 - Resoconto
OGGETTO N. 510/VIII - PRESUNTE IRREGOLARITA'
NELL'ASSEGNAZIONE DI BOLLINI PER L'ACQUISTO DI ZUCCHERO IN
ESENZIONE FISCALE. (Interpellanza).
PRESIDENTE
: Do lettura dell'interpellanza presentata dai
Consiglieri Millet e Riccarand.
INTERPELLANZA
PREMESSO
che l'immissione al consumo in Valle d'Aosta
dei contingenti annui di generi e merci in esenzione fiscale è
disciplinata da un Regolamento approvato dal Consiglio regionale in
data 20 dicembre 1972;
RILEVATO
, in particolare, che la materia riguardante
l'assegnazione e distribuzione dei bollini dello zucchero
è
disciplinata dagli articoli 15 e 18 del citato
Regolamento;
AVENDO AVUTO SEGNALAZIONI
secondo le quali nel corso
del 1982 e del 1983, vi sarebbero state cospicue ed irregolari
assegnazioni di bollini dello zucchero da parte dell'allora
Assessore competente all'A.D.A.V.A., Associazione degli Albergatori
Valdostani, di cui lo stesso Assessore era Vicepresidente, bollini
che sarebbero poi stati dall'A.D.A.V.A. ripartiti fra i propri
associati;
AL FINE
di avere tutte le necessarie informazioni su
tale argomento;
i sottoscritti Consiglieri regionali
INTERPELLANO
l'Assessore regionale competente per conoscere:
1)
se effettivamente nel corso del 1982 e 1983 sono
state effettuate delle assegnazioni di bollini per lo zucchero
all'A.D.A.V.A.;
2)
il quantitativo di bollini per lo zucchero
eventualmente assegnati all'A.D.A.V.A. nel 1982 e nel 1983;
3)
gli estremi della deliberazione di Giunta sulla cui
base sono state effettuate le citate assegnazioni;
4)
il valore che può essere attribuito ad ogni bollino
per l'acquisto di zucchero in esenzione fiscale.
PRESIDENTE
: Ha chiesto la parola il Consigliere
Riccarand; ne ha facoltà.
RICCARAND (N.S.):
Abbiamo presentato questa interpellanza
dopo aver ricevuto, come gruppo di Nuova Sinistra e come gruppo
Comunista, una segnalazione su irregolari assegnazioni di buoni per
lo zucchero in esenzione fiscale alla A.D.A.V.A., nel corso del
1982 e del 1983.
Abbiamo assunto alcune informazioni che hanno confermato la
fondatezza della segnalazione e riteniamo che a questo punto sia
necessario affrontare e chiarire direttamente in Consiglio la
questione, anche perchè l'art. n. 1 del Regolamento del 1972 che
disciplina l'immissione in consumo di generi e merci in esenzione
fiscale dice, forse un po' paradossalmente, che all'Amministrazione
e alla gestione dei contingenti delle merci e dei prodotti immessi
al consumo in esenzione fiscale nel territorio della Valle d'Aosta
provvede il Consiglio regionale. Quindi l'organo che dovrebbe
prendere tutte le decisioni in materia è il Consiglio regionale,
sembra invece che, così per lo zucchero come per la benzina o per
altri prodotti in esenzione fiscale, sia proprio il Consiglio
regionale l'ultimo organismo a sapere come vengono concretamente
distribuiti i quantitativi di beni in esenzione fiscale.
La questione che vogliamo chiarire con questa interpellanza è
molto semplice e non ci possono essere a nostro avviso, margini di
incertezza e di ambiguità. La materia riguardante l'assegnazione e
distribuzione dei bollini dello zucchero è disciplinata in modo
chiaro dagli articoli 15-17-18 del regolamento regionale.
L'articolo 15 elenca coloro a cui può essere assegnato lo zucchero
in esenzione fiscale e rinvia ad una deliberazione di Giunta
successiva la determinazione dei quantitativi.
Coloro che hanno diritto all'assegnazione di zucchero sono: la
popolazione, i turisti villeggianti e l'industria. L'art. n. 17
chiarisce che cosa si intende per "popolazione" e "turisti
villeggianti" ed infine l'art. 18 stabilisce che le tessere e i
buoni dei vari generi in esenzione fiscale debbono essere
distribuiti dagli uffici comunali oppure dall'ufficio zona franca,
a seconda dei casi.
Risulta quindi evidente dal regolamento che nessuna
associazione, di qualsiasi tipo, può usufruire di assegnazioni di
buoni per lo zucchero in esenzione fiscale. Se assegnazioni sono
state fatte alla A.D.A.V.A., così come ad altri organismi e ad
altre associazioni, esse sono illegittime. Siamo curiosi di sapere
qual'è la deliberazione di Giunta che ne ha definito le modalità di
erogazione e i quantitativi.
Il fatto che l'A.D.A.V.A. provvedeva a ripartire i buoni tra gli
albergatori, fossero soltanto i soci o anche i non soci, è una
questione di limitata importanza. Se è vero però che era
l'A.D.A.VA. a ripartire i quantitativi tra gli albergatori, è stata
anche violata la norma dell'art. n. 18 che prevede esplicitamente
che la distribuzione deve essere fatta dagli uffici comunali o, in
casi particolari, dall'ufficio di zona franca.
Comunque ci pare che le domande siano state poste con chiarezza
nell'interpellanza e ci auguriamo che la risposta sia puntuale e
pertinente.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P. - U.V.P.):
Alla prima domanda
rispondiamo che negli anni 1982-1983 sono stati rilasciati buoni
speciali in esenzione fiscale agli albergatori tramite
l'A.D.A.V.A..
I buoni sono stati fatti stampare dall'Assessorato e inviati,
per la compilazione, all'A.D.A.V.A. in base ad un quantitativo di
dieci Kg. per ogni posto letto degli iscritti alla associazione. I
buoni ritornavano all'ufficio zona franca per il controllo del
rapporto tra posti letto e quantità assegnata, quindi
all'A.D.A.V.A. per la distribuzione agli associati. Nell'82 sono
stati rilasciati n. 486 buoni speciali per un totale di 179.700
Kg., nell'83 n. 372 buoni speciali per un totale di 147.110 Kg.:
sommano 326.810 Kg.
Per quanto riguarda la terza domanda rispondo che non è stata
assunta nessuna deliberazione di Giunta.
Per quanto concerne la quarta domanda, si è riconosciuto ai
bollini un valore corrispondente alla differenza di prezzo tra lo
zucchero nazionale e lo zucchero contingentato. Nell'83 la
differenza era di £. 485 per prodotto confezionato in pacchi e di
£. 488 per il prodotto in sacchi da Kg. 50; nell'82 la differenza
era di £. 285 per il prodotto confezionato in pacchi, mentre per lo
zucchero in sacchi da Kg. 50 non era possibile stabilire con
esattezza la differenza in quanto per quell'anno il C.I.P. aveva
fissato un prezzo di vendita al dettaglio solo per lo zucchero
confezionato in pacchi e astucci; si può comunque ritenere che la
differenza di tale prezzo fosse uguale a quella relativa allo
zucchero confezionato.
Calcolando quindi £. 485 al Kg. per l'anno 1983 e £. 285 al Kg.
per l'anno 1982, abbiamo un valore pari a £. 122.562.850.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Ringrazio l'Assessore per la risposta
molto precisa, che illustreremo in futuro anche nell'ambito della
III Commissione allargata ai Capigruppo, affinchè prenda opportuni
provvedimenti, poichè è grave che si distribuiscano quantitativi di
zucchero di questo genere senza le dovute deliberazioni di
Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK