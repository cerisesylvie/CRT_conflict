Consiglio Regionale della Valle d'Aosta - Oggetto del Consiglio n. 2365 del 20 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2365 del 20 aprile 2023 - Resoconto
OGGETTO N. 2365/XVI - Interpellanza: "Motivi della mancata
sottoscrizione del rinnovo contrattuale del pubblico impiego e
elaborazione delle direttive di contrattazione 2022/24".
Bertin (Presidente) -
Punto n. 43. Ha chiesto la parola
la consigliera Erika Guichardaz, ne ha facoltà.
Guichardaz E. (PCP) -
Torniamo a parlare di contratto, un
tema che abbiamo già affrontato molte volte, un contratto scaduto
nel 2018 e che nel mese di ottobre del 2022, a seguito di una
nostra interpellanza, il Presidente aveva detto comunque essere in
dirittura d'arrivo, tanto che si pensava nel mese di novembre di
emanare la parte giuridica del rinnovo. Successivamente, il 22
febbraio, le organizzazioni sindacali hanno sottoscritto l'ipotesi
dell'accordo per il rinnovo e in data 28 marzo il Presidente con la
Coordinatrice del Dipartimento personale è venuto in Commissione a
riferire che il rinnovo contrattuale era stato concordato con le
organizzazioni sindacali e prossimamente sarebbe stato approvato
dalla Giunta ai fini della firma definitiva, avvisando anche che il
rinnovo pesava per 8,3 milioni di euro che trovavano già copertura
nel bilancio 2023 e che quindi tra maggio e giugno i dipendenti del
comparto avrebbero avuto il rinnovo. Successivamente vi sono state
le assemblee delle organizzazioni sindacali e ad oggi non ci
risulta esservi ancora la firma definitiva del succitato contratto.
Vorremmo quindi capire dal Presidente quali sono i motivi del
perdurare della mancata sottoscrizione dei rinnovi di contratto, a
che punto è la modifica della legge 22, in particolare se sono
state istituite aree di contrattazioni e quali siano, ieri avevamo
già parlato di quella dei vigili del fuoco e del Corpo forestale e
se sono state elaborate o sono in fase di predisposizione le
direttive di contrattazione 2022-2024.
Presidente -
Per la risposta, ha chiesto la parola il
Presidente della Regione, ne ha facoltà.
Testolin (UV) -
Prima di dare una risposta ai vari punti
elencati dalla collega, premetto che quando sono venuto in
Commissione a esplicitare le situazioni, lei ha colto solo una
parte relativa a quello che ho detto, corretta, ma che va
contestualizzata assieme all'altro pezzo di contrattazione che
ricomprende anche i 3 milioni e 700, oltre agli 8 milioni e 100
relativi al riconoscimento dell'indennità ai Vigili del fuoco e
alla Forestale. A differenza degli 8 milioni e 100, non trovavano,
per una serie di motivazioni, copertura nel bilancio e devono
attendere l'assestamento e l'approvazione del rendiconto a fine
aprile, ma venendo trattati contestualmente devono avere un iter
che sia congiunto. È per questo che non è ancora chiuso il cerchio,
anche se, come da lei visto, avendo avuto accesso al verbale del 10
di marzo del COREPOC, l'autorizzazione al pagamento, quindi alla
chiusura del cerchio, è stata formalizzata per il processo
amministrativo in data 10 marzo, dove era anche evidenziata la
necessità di reperimento dei fondi stessi. Questo solo per
inquadrare il meccanismo in un contesto completo.
Tornando ai tre quesiti, con riferimento a quest'interpellanza
si segnala che appunto in data 23 febbraio 2023 è stata
sottoscritta l'ipotesi di accordo con il rinnovo contrattuale per
il triennio economico 2019-2021 e per la modificazione dell'accordo
del Testo unico e delle disposizioni contrattuali economiche
normative, delle categorie comparto unico della Valle d'Aosta del
13 dicembre 2010. Inoltre in data 10 marzo il COREPOC ha espresso
parere favorevole in merito all'ipotesi di accordo in argomento che
è quello che ho appena accennato.
Primo quesito: " quali sono i motivi che determinano il
perdurare della mancata sottoscrizione del rinnovo dei contratti".
In merito ai motivi che determinano il perdurare della mancata
sottoscrizione dell'accordo definitivo, si evidenzia che, siccome
le trattative si sono protratte oltre all'anno 2022, occorre
sistemare le partite finanziarie, accantonate per i rinnovi
contrattuali, al fine di poter procedere per la variazione di
bilancio necessaria all'erogazione degli arretrati. L'operazione si
perfezionerà con l'approvazione dunque del rendiconto finanziario
in modo da poter dare conto dell'intera erogazione, sia delle
categorie, sia dei Vigili del fuoco assieme ai forestali, come
peraltro era già stato evidenziato in Commissione. In tale sede era
anche stato individuato un arco temporale che si poteva individuare
nel mese indicativamente di giugno per chiudere il percorso.
"A che punto è la modifica della legge regionale 22 del 2010, in
particolare se sono state istituite aree di contrattazione, quante
e quali sono". Per quanto riguarda la seconda domanda, in merito al
necessario intervento di modifica della legge regionale 22, anche
al fine di prevedere l'area di contrattazione separata e specifica
appunto per il comparto sicurezza di cui abbiamo parlato ieri, si
sta procedendo con gli incontri e anche con le parti sindacali al
fine di addivenire al più presto a una risposta di disegno di
legge. Nel merito del comparto sicurezza si è parlato in maniera
abbastanza completa ieri, ne approfitto oggi per aggiungere, visto
che lei ieri nella replica aveva sottolineato il fatto che è una
necessità intervenire anche sulle leggi specifiche, lei ha citato
non tanto quelle dei Forestali, ma quelle dei Vigili del fuoco.
Proprio nell'ottica di quello che è il percorso che si sta
condividendo con i sindacati, è corretto sottolineare come anche le
due leggi regionali di riferimento, quindi mi sembra la 37 del
2001e la 12 del 2002, verranno analizzate nel percorso complessivo
anche della nuova norma, in modo da armonizzarle e da renderle
coerenti nel loro insieme, perché chiaramente, cambiando alcuni
aspetti, dovranno essere interessate anche le singole leggi di
riferimento.
"Se sono state elaborate infine o se si intendano elaborare al
più presto le direttive di contrattazione 2022-2024", in merito
all'emanazione da parte della CORECOP delle direttive relative al
rinnovo, la parte giuridica e la parte economica per il triennio
2022-2024, sia per le categorie che per la dirigenza il Comitato
provvederà al più presto alla loro predisposizione e io penso
presumibilmente con la definizione delle strutture e il nuovo
assetto delle varie dirigenze in modo da poter procedere con
sollecitudine alle iniziative che necessitano per portare poi alla
conclusione di questa seconda
tranche
degli arretrati del
contratto.
Presidente -
Replica la consigliera Erika Guichardaz a
cui passo la parola.
Guichardaz E. (PCP) -
Ho portato l'argomento
all'attenzione dell'Aula e soprattutto della popolazione, perché
stiamo parlando comunque di 5 mila dipendenti e quello che noi ci
diciamo in Commissione spesso non viene riportato, quindi era
corretto che si mettesse al corrente di tutti quello che sta
succedendo, soprattutto perché - e lo dico visto che sono anch'io
una dipendente regionale - a volte riceviamo dei messaggi dalle
organizzazioni sindacali e ne cito uno, dove, rispetto al rinnovo
del contratto, si diceva: "la colpa è di una politica incapace a
Roma, come ad Aosta, di riprendersi dallo smarrimento di consenso,
prospettando seri e consapevoli indirizzi di governo della cosa
pubblica".
Vi erano poi altre osservazioni non proprio simpatiche, dopo,
perché si facevano i complimenti al vicepresidente Bertschy, che
era riuscito a firmare il contratto, si diceva: "purtroppo non vi è
pari autorevolezza nell'apparato che provvede agli adempimenti non
per volontà dei singoli, ma per disfunzionamento della macchina
direttiva, Giunta e COREPOC, e di quella esecutiva: CRRS".
Avendo ricevuto in tanti questa
mail
, era giusto fare un
po' di chiarezza e riportare un po' quello che lei ha detto;
chiarezza che viene fatta ulteriormente grazie alla nota che lei ha
citato in Commissione e che io ho avuto nei giorni scorsi: la nota
del COREPOC, che dava un parere il 10 di marzo e che sicuramente
mette in luce, anche secondo me - l'ho letta con attenzione -,
alcune criticità di cui dobbiamo tener conto, intanto il servizio
mensa e la disciplina rispetto allo sgombero neve sono rinviati a
momenti successivi. Bisogna poi trovare copertura... che è quello
che lei diceva rispetto alla questione vigili del fuoco e Corpo
forestale, e poi quello che mi preoccupa un po' di più è che si
dice che l'ipotesi di accordo in esame si discosta in parte dalle
direttive del COREPOC con le quali sono state diramate le linee di
indirizzo per la contrattazione, pertanto le disposizioni
contrattuali inserite nell'ipotesi di accordo, e non contemplate
nelle direttive, restano a carico del CRRS, ecco, questa è una cosa
che mi ha lasciato un po' interdetta perché abitualmente non c'è
nei pareri del COREPOC. Dopodiché ho visto con piacere che viene
finalmente riconosciuta la figura dell'armiere, che sicuramente ha
una rilevanza importante e svolge un ruolo particolare, una figura
che viene riconosciuta con un'indennità mensile di 600 euro per
dodici mensilità. Di questa figura, come di altre ne abbiamo
parlato nel tempo, molto probabilmente sarebbe più corretto pensare
a un inquadramento specifico per figure con competenze come quelle
dell'armiere.
Una cosa che mi lascia anche con della preoccupazione è il fatto
che chi di noi ha avuto l'esperienza di rinnovi così lontani dalla
data... ci si troverà poi in busta paga molto probabilmente anche
con una brutta sorpresa, quindi è normale che più si attende nel
rinnovo dei contratti più è facile che il peso fiscale in busta
paga non sarà indifferente. Tutto questo un po' per dire che,
quando si lanciano le idee di regionalizzazione, io direi:
insegnanti, tenetevi stretti il vostro contratto nazionale, perché,
a differenza dei colleghi che stanno nel comparto, voi gli scatti
di anzianità e i rinnovi contrattuali li avete nel momento in cui
li hanno gli altri, a noi capita ormai sempre più sovente che li
abbiamo in ritardo. Secondo me, anche sotto questo punto di vista,
dovremmo essere in qualche modo all'avanguardia, invece ci troviamo
sempre indietro rispetto agli altri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK