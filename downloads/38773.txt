Consiglio Regionale della Valle d'Aosta - Oggetto del Consiglio n. 2242 del 14 luglio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2242 del 14 luglio 2016 - Resoconto
OGGETTO N. 2242/XIV - Interrogazione: "Notizie in merito ai
Comuni partecipanti alla costituzione di un gruppo di azione locale
(GAL) e agli ambiti operativi individuati".
Viérin M. (Président) -
Point n° 13 de l'ordre du jour.
La parole à l'Assesseur Testolin.
Testolin (UV) -
In riferimento ai due quesiti posti
dall'interrogazione: "quanti Comuni hanno manifestato l'interesse a
partecipare alla costituzione di un gruppo di azione locale (GAL)
unitamente al Celva", e "quali ambiti operativi, aree e/o progetti
di interesse sono stati segnalati per una strategia di sviluppo
locale", si precisa che con deliberazione n. 495 del 15 aprile 2016
- citata dall'interpellante nelle premesse - la Giunta regionale ha
approvato il bando di selezione per il gruppo di azione locale, il
quale prevede che dei partenariati di composizione mista
pubblico/privata si costituiscano ed elaborino una strategia di
sviluppo locale secondo le modalità e i tempi previsti dal bando.
Si evidenzia come la scadenza per la partecipazione a tale bando e
la conseguente definizione e comunicazione alla Regione delle
strategie di sviluppo sia fissata per il 12 agosto 2016. Non è
pertanto possibile allo stato attuale fornire informazioni in
merito agli orientamenti delle strategie di sviluppo, in quanto le
stesse sono ancora in fase di definizione e le decisioni in merito
alle tematiche prescelte, così come il numero dei Comuni aderenti,
saranno inserite nella proposta progettuale e dunque saranno
comunicate a questa Amministrazione a partire dal costituendo GAL
entro la data di scadenza del bando. Quando avremo queste
informazioni saremo assolutamente disponibili a condividerle.
Président -
La parole au collègue Chatrian.
Chatrian (ALPE) -
Abbiamo redatto questa iniziativa per
capire da parte dell'Assessore Testolin la situazione soprattutto
sul gruppo d'azione locale, l'importanza che possono avere nei
prossimi anni tale progetto e tali proposte che vengono
direttamente inserite nel bando approvato dal Governo regionale.
L'obiettivo della nostra iniziativa era capire quanto era alto il
termometro dell'interesse legato ai Comuni e soprattutto quali
erano gli ambiti operativi di interesse, perché all'interno del
bando ci sono stimoli importantissimi, ma nello stesso tempo ci
sono anche dei passaggi molto interessanti dal nostro punto di
vista, legati soprattutto al discorso di diversificazione
dell'attività e dell'opportunità - noi diciamo occupazionale -
legata al miglioramento dei servizi.
Più volte, parlando dei precedenti GAL, e anche delle precedenti
misure messe in campo nel passato settennio, abbiamo detto:
facciamo attenzione, e soprattutto non facciamo più certi errori di
andare a finanziare dei progetti con poche ricadute, poche
opportunità occupazionali - per non dire nessuna - e pochissime
diversificazioni delle attività, ma leghiamoci al fatto di
migliorare i servizi. Su questo un elemento in più: è ottimo
l'ambito tematico attivabile sulla creazione di percorsi di
valorizzazione del territorio e dei suoi prodotti, ma poi deve
essere indubbiamente declinato con la vera possibilità di
occupazione e di fabbisogno infrastrutturale. Questo per dire che è
importante, anche se le risorse a disposizione non sono tantissime,
che il pubblico insieme al privato mettano in campo dei progetti
che non siano solo misurabili, ma che facciano la differenza per i
prossimi anni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK