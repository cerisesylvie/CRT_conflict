Consiglio Regionale della Valle d'Aosta - Oggetto del Consiglio n. 404 del 12 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 404 del 12 luglio 1982 - Resoconto
OGGETTO N. 404/VII - DISEGNO DI LEGGE CONCERNENTE: "RIMBORSO
FORFETTARIO ALLA RAI DEI COSTI SOSTENUTI NEGLI ANNI 1977-78-79-80 E
1981 PER LA GESTIONE DEGLI IMPIANTI ATTIVATI IN VALLE D'AOSTA PER
LA RICEZIONE DI PROGRAMMI TELEVISIVI PROVENIENTI DALL'AREA
CULTURALE FRANCESE".
PRESIDENTE
: Ha chiesto di parlare il Presidente della
Giunta, ne ha facoltà:
ANDRIONE - (U.V.):
Nel fondo globale avevamo previsto 600
milioni che estinguono quasi completamente il nostro debito nei
confronti della RAI. Si tratta perciò di una semplice legge
finanziaria che permetterà di versare quei 600 milioni alla RAI,
lasciando scoperto un debito di 180 milioni.
PRESIDENTE
: E' aperta la discussione
Ha chiesto di parlare il Consigliere Nebbia, ne ha facoltà.
NEBBIA - (P.S.I.):
Volevo esprimere il consenso circa
questo provvedimento e ricordare che ci sono ancora molte
situazioni da sanare.
Volevo sollecitare il Presidente della Giunta ad iniziare anche
le trattative per l'elaborazione e l'approvazione della convenzione
da fare con la RAI e la Presidenza del Consiglio per l'attuazione
anche in Valle d'Aosta dei programmi della Terza Rete, previsti per
le Regioni a Statuto Speciale, dove ci sono delle minoranze
linguistiche. Questo accordo non è stato ancora avviato e mi sembra
opportuno, visto che in altre Regioni si hanno già programmi di
questo tipo, che anche in Valle d'Aosta si giunga ad una soluzione
per questo problema.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Vorrei che ci
fosse una più decisa pressione da parte della Regione nei confronti
della RAI, per risolvere il problema essenziale di un buon servizio
televisivo e per far giungere la Terza Rete in tutto il territorio
regionale, per non vanificare il discorso fatto dal Consigliere
Nebbia. Se anche si riuscisse a fare questa convenzione, non
servirebbe a niente, se il programma poi non arriva. Per cui sono
d'accordo che si paghino questi soldi che spettano alla RAI, ma si
deve sollecitare allo stesso tempo l'ultimazione degli impianti in
modo che tutta la popolazione valdostana possa usufruire del
servizio che le spetta, tenuto presente che il canone viene pagato
anche da chi non riceve per intero i servizi che la RAI dovrebbe
dare.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
La RAI ha promesso che, quanto prima,
per il dipartimento di Aosta - non vi sono date però - inizieranno
le produzioni, così chiamate, in lingua francese. Il dott. Scarnera
mentre stavamo trattando del rinnovo e dei cambiamenti necessari
alla convenzione con la RAI, ha sottolineato proprio questo
aspetto.
Per quanto ha detto, a ragione, il Consigliere Carlassare, credo
che nella convenzione Stato italiano - RAI non sia previsto che la
Terza Rete raggiunga la totalità della popolazione italiana, a
differenza della Prima e Seconda Rete. Comunque i lavori per
coprire le varie zone d'ombra vanno avanti; in Valle d'Aosta ne
rimangono alcune, bisogna però riconoscere che il numero degli
utenti che non ricevono la Terza Rete è relativamente basso.
Approfitto per dire che chiederò ad una piccola Commissione di
esaminare le proposte RAI per il rinnovo della Convenzione.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei chiedere al Presidente della
Giunta se è possibile ottenere dalla RAI una ricezione migliore del
canale svizzero; per esempio il colore del canale svizzero è
peggiore e non so se questo dipenda da motivi tecnici.
Volevo poi sapere se la RAI dispone di ricerche sull'indice di
ascolto di Antenne 2 e del canale della Suisse romande, e se è
possibile avere i dati sull'ascolto di queste due reti.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
La RAI dovrebbe disporre di dati sugli
indici di ascolto, non ne ho mai richiesti, ma lo farò. Per quanto
riguarda il colore dipende molto dal tipo di apparecchio che uno
ha.
Purtroppo le trasmissioni della Suisse romande sono disturbate
perché il segnale entra in Italia dal Canton Ticino e deve risalire
mediante ponti radio. Bisognerebbe usare altissime frequenze per
questi ponti, in modo che non ci siano più interferenze.
Ultima cosa: i Francesi lanceranno nell'84 i primi satelliti
geo-posizionali inclinati sull'equatore. A quel momento diverse
questioni saranno risolte, però non so quale sarà la loro efficacia
per i primi anni.
PRESIDENTE
: Passiamo all'esame dell'articolato.
Do lettura dell'art. 1.
Art. 1
Per il rimborso forfettario alla RAI dei costi sostenuti
negli anni 1977-1978-1979-1980 e 1981 per la gestione degli
impianti attivati in Valle d'Aosta, per la ricezione di programmi
televisivi provenienti dall'area culturale francese, è autorizzata
per l'anno 1982 la spesa di lire 600 milioni.
PRESIDENTE
: Metto in approvazione l'art. 1 testè
letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 2.
Art. 2
La Giunta regionale provvederà all'adozione di provvedimenti
deliberativi per la esecuzione della presente legge.
PRESIDENTE
: Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 3.
Art. 3
L'onere derivante dall'applicazione della presente legge
valutato in lire 600.000.000 graverà sull'istituendo capitolo 23930
del bilancio di previsione della Regione per l'esercizio
finanziario
1982.
Alla copertura dell'onere di cui al comma precedente si
provvede mediante riduzione di pari importo dallo stanziamento
iscritto al capitolo 50050 "Fondo globale per il finanziamento di
spese per l'adempimento di funzioni normali - Spese di
investimento" del bilancio di previsione della Regione per
l'esercizio 1982.
(Allegato n. 8 - Interventi a carattere generale).
PRESIDENTE
: Metto in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 4.
Art. 4
Al bilancio di previsione della Regione per l'anno 1982 sono
apportate le seguenti variazioni:
PARTE SPESA
Variazione in diminuzione
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
£ 600.000.000
Variazione in aumento
"Interventi a carattere generale - 2. 1.2. - altri
interventi".
Cap. 23930 - di nuova istituzione "Interventi per
l'adeguamento della rete televisiva, rimborso forfettario alla RAI
per la gestione degli impianti attivati in Valle d'Aosta per la
ricezione dei programmi televisivi provenienti dall'area culturale
francese".
£ 600.000.000
PRESIDENTE
: Metto in approvazione l'art. 4 testè
letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Do lettura dell'art. 5.
Art. 5
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d 'Aosta.
PRESIDENTE
: Metto in approvazione l'art. 5 testè
letto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
PRESIDENTE
: Il Consiglio è chiamato a votare per
votazione segreta sul complesso della legge.
VOTATION A SCRUTIN SECRET
RESULTAT DU VOTE
Présents: 31
Votants: 31
Avis favorables: 30
Avis contraires: 1
Le Conseil approuve
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK