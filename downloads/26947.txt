Consiglio Regionale della Valle d'Aosta - Oggetto del Consiglio n. 10 del 14 gennaio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 10 del 14 gennaio 1972 - Resoconto
OGGETTO N. 10/72 - Dichiarazione di interesse turistico del
territorio della Valle d'Aosta. Disciplina dell'orario dei negozi e
degli esercizi di vendita al dettaglio in Valle d'Aosta. (Ritiro di
Mozioni)
Pedrini (P.L.I.)
- Io chiederei, Signor Presidente, che
le mozioni 11 e 12, dato che trattano praticamente tutte e due lo
stesso argomento, la finalità, diciamo, è uguale, se si possono
abbinare, se il Presidente della Giunta non ha nulla in contrario,
così si possono fare contemporaneamente.
Montesano (P.S.D.I.)
- Abbinare con una sola
discussione.
Pedrini (P.L.I.)
- Esatto, grazie.
Montesano (P.S.D.I.)
- Il Consiglio è d'accordo? Allora
vuole illustrare lei?
Pedrini (P.L.I.)
- Penso che sia talmente chiaro,
Presidente, che vorrei sentire prima la risposta, poi...
Dujany (D.P.)
- Le due mozioni presentate dal Consigliere
Pedrini tendono a chiarire il contenuto della legge 28 luglio 1971
interessante la disciplina dell'orario dei negozi e degli esercizi
di vendita al dettaglio.
Tale legge stabilisce che le Regioni sono delegate a determinare
l'orario di apertura e di chiusura dei negozi e delle attività
esercenti al dettaglio.
Le Regioni determinano tale orario tenuto conto delle esigenze
dei consumatori, del tempo libero delle categorie lavoratrici -
sentito il parere dei Comuni - delle Camere di Commercio - delle
rappresentanze provinciali delle Organizzazioni sindacali a
carattere nazionale dei commercianti, dei lavoratori addetti al
commercio, dei venditori ambulanti.
L'orario dovrebbe essere uniformato ai seguenti criteri:
chiusura totale nei giorni domenicali e festivi; nelle festività
infrasettimanali solo le rivendite di pane possono essere
autorizzate.
L'orario complessivo settimanale non deve superare le 44 ore
settimanali. La chiusura infrasettimanale obbligatoria di mezza
giornata. Nel caso di più festività consecutivi le Regioni hanno
facoltà di determinare - limitatamente ai negozi del settore
alimentare - l'apertura antimeridiana del giorno domenicale e
festivo.
Questa è la norma di carattere generale.
L'articolo 3 precisa, l'articolo 3 richiamato in modo
particolare dalla mozione del Consigliere Pedrini, precisa che
nelle località ad economia turistica e limitatamente ai periodi di
maggior afflusso turistico determinati per ogni località, sentito
l'Ente Provinciale per il Turismo, le Regioni - sentite le
Organizzazioni e gli Enti di cui al primo comma - cioè Comuni ed
altre Organizzazioni, possono fissare l'orario di apertura e
chiusura dei negozi sia nei giorni feriali sia in quelli domenicali
effettivi, indipendentemente dalle disposizioni contenute
nell'articolo 1 che ho elencato poco fa.
Quindi mi pare che la preoccupazione del Consigliere Pedrini
potrebbe essere tenuta presente attraverso un semplice
provvedimento amministrativo che si concluderebbe con un decreto
del Presidente della Giunta circa l'orario dei negozi e degli
esercizi di vendita al dettaglio.
Non mi pare opportuno dover legiferare in merito poiché la legge
nazionale è già una delle leggi delegate che conferisce queste
competenze alle Regioni e dà la possibilità alla Regione -
nell'ambito di certi interessi economici e in certi periodi
dell'anno - di poter adattare queste norme di carattere generale
alle esigenze reali.
Quindi io potrei impegnarmi di recepire quanto contenuto nelle
due mozioni presentate dal proponente e subordinare questo decreto
di apertura dei negozi al parere dei Comuni, delle Organizzazioni
Sindacali e al parere delle Commissioni del Turismo e
dell'Industria e Commercio, al fine di rispettare queste esigenze
di alcune località, o delle molte località che hanno economia
turistica e limitatamente nel periodo di afflusso turistico  e
in quelle località che hanno questo interesse e queste necessità,
pur dando un'interpretazione lata a questa disposizione;
interpretazione che sarà frutto dei pareri provenienti dai Comuni,
dalle Organizzazioni interessate e dalle Commissioni Industria e
Commercio.
Quindi mi pare che, con questi chiarimenti, pregherei il
Consigliere di ritenere superata la mozione attraverso questo
impegno della Giunta e del suo Presidente in quanto ritiene di
poter recepire sostanzialmente il contenuto della mozione
attraverso il provvedimento amministrativo.
Pedrini (P.L.I.)
- Dunque, quanto dice il Presidente
della Giunta, in linea di massima, per me, sta bene. Vorrei
soltanto chiarire alcuni punti e i punti sono questi: decreto - al
parere, se ho ben capito - dei Comuni, delle Organizzazioni
interessate, della Commissione Industria e Commercio, se mi
permette, del Turismo - l'ha detto? Si, è quello che desideravo - e
di una commissione dei commercianti, almeno che il Presidente senta
il parere dei diretti interessati.
No, non basta l'Associazione perché non c'è una Associazione
sola, ci sono diverse Associazioni e allora, siccome hanno fatto
una riunione, mi risulta che hanno formato una Commissione, io
chiedevo soltanto che il Presidente come sente gli altri senta
anche questi. Non penso che ci sia niente di male nel sentire una
Commissione nominata regolarmente dai Commercianti.
È esatto Signor Presidente?
L'ultima cosa, non so se ho frainteso anche questo, come non ho
sentito la Commissione del Turismo, desidererei sapere: il
provvedimento riguarda non soltanto i nove Comuni che hanno
l'azienda autonoma di turismo, ma evidentemente interessa tutta la
nostra Regione valdostana. È esatto? Esatto. Benissimo.
Allora io avrei soltanto il desiderio, se è possibile, di questa
precisazione: di ricevere questa Commissione in più, dei
commercianti, che è stata ad hoc nominata. Io non ho niente in
contrario di ringraziarla.
Montesano (P.S.D.I.)
- Ritira le mozioni, tutte e
due?
Pedrini (P.L.I.)
- Sì, ritiro, naturalmente prendendo
atto dell'impegno della Giunta e del suo Presidente.
Montesano (P.S.D.I.)
- Allora il Consiglio prende
atto.
Prego, Presidente della Giunta.
Dujany (D.P.)
- Volevo solo dare assicurazione al
Consigliere Pedrini che io non ho nulla in contrario di ricevere
questa Commissione di commercianti. È chiaro, però, che le
Commissioni che dovranno essere interpellate sono le Commissioni
stabilite dall'articolo della legge e sono esattamente: i Comuni,
le Organizzazioni sindacali a carattere nazionale dei commercianti,
dei lavoratori addetti al Commercio e dei venditori ambulanti.
Queste sono le Commissioni che per legge sono tenuto a sentire il
parere. In più quello della Commissione Industria e Commercio e in
più la Commissione del Turismo, in sostituzione della Camera di
Commercio e in sostituzione dell'Ente Provinciale del Turismo - che
qui in Valle è in un organo assorbito dalla Regione.
Pedrini (P.L.I.)
- Signor Presidente, mi scusi. Va
benissimo quanto lei ha detto. Non ho niente in contrario.
Desidererei aggiungere la richiesta che ho fatto. Siccome qua non
ci si trova di fronte soltanto a delle Organizzazioni sindacali di
carattere nazionale, ma a delle organizzazioni sindacali di
carattere strettamente locale, come state create in alcuni Comuni -
e ne hanno diritto - proprio noi, in Regione Autonoma diamo questo
diritto, io desidero che lei mi dia atto che è stata nominata una
Commissione da queste persone. Lei senta anche quella Commissione.
Punto e basta.
Non ho mica niente in contrario per sentire poi persone in più o
in meno.
Dujany (D.P.)
- Poi il tutto dovrà essere portato al
parere delle due Commissioni dell'Industria e Commercio e del
Turismo.
Montesano (P.S.D.I.)
- Il Consiglio prende atto e passa
all'oggetto n. 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK