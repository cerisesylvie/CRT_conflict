Consiglio Regionale della Valle d'Aosta - Oggetto del Consiglio n. 1535 del 4 novembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Anagrafe patrimoniale - Indennità e previdenza
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1535 del 4 novembre 2015 - Resoconto
OGGETTO N. 1535/XIV - Interpellanza: "Predisposizione di un
provvedimento legislativo per una nuova disciplina dell'istituto
dell'assegno vitalizio previsto per i Consiglieri
regionali".
Presidente
- La parola al Consigliere Ferrero.
Ferrero (M5S) -
Grazie Presidente.
In questo periodo di bilanci bisogna stare attenti a tutti i
tipi di bilanci. Quando è arrivato il bilancio dell'istituto
dell'assegno vitalizio, che in pratica è quella specie di
"cassaforte" da cui poi si attinge per dare i vitalizi ai
Consiglieri regionali, circa una quindicina di giorni fa risultava
che mancassero i 6 milioni di euro che doveva versare la Regione.
Questo ovviamente non mi preoccupa in sé, del fatto che magari
qualche Consigliere non avrà il vitalizio non me ne frega proprio
niente, ma dobbiamo riuscire a capire poi anche il bilancio
regionale se è veritiero o meno, in questo senso: qui rischiamo di
avere i "bilanci taroccati" come quelli del Casinò, in cui vengono
messi i crediti come esigibili (i crediti del gioco) che poi non
sono esigibili. Ci terrei anche a sapere se per il 2015 - dato che
questo era il bilancio del 2014 - la Regione ha già versato quanto
doveva versare o, se eventualmente non l'ha versato, perché non lo
ha versato, il tutto finalizzato anche ad un ragionamento. Dato che
fortunatamente ho visto da alcuni articoli comparsi sui giornali
che c'è una volontà della Giunta di mettere finalmente mano ai
compensi in generale e, in più, penso anche alle pensioni e ai
vitalizi dei Consiglieri...ecco, se in ragione anche di questa che
non penso sia stata una svista, ma sia anche un'effettiva
difficoltà a reperire i soldi per permettere il vitalizio, si
potrebbe già in questa occasione - o comunque alla vigilia della
trattazione del bilancio - vedere la questione dell'abolizione dei
vitalizi una volta per tutte, così almeno non ci sono più problemi
di versamenti e riversamenti. Dato che qui ci sono ad esempio 6
milioni di euro, questi 6 milioni di euro ad esempio si potrebbero
prendere di botto e toglierci il problema del
bon de
chauffage
che è stato ristretto, delle rette degli asili nido,
delle rette per le microcomunità, in un solo colpo. Sarebbe anche
un bel regalo di Natale che la Giunta regionale potrebbe fare,
ovviamente anche con l'aiuto dell'opposizione, ai valdostani.
Presidente
- Grazie collega. La parola al Presidente
della Regione.
Rollandin (UV) -
Per quanto riguarda le domande del
collega, voglio dire che il Governo regionale a oggi non è in
possesso di informazioni (quelle che lei ha richiesto), né ha
competenza per proporre interventi normativi sulla questione,
atteso che l'istituto dell'assegno vitalizio è costituito dalla
legge regionale n. 28 del 1999 presso il Consiglio regionale e
amministrato dall'Ufficio di Presidenza del Consiglio.
Presidente -
La parola al collega Ferrero.
Ferrero (M5S) -
Ringrazio il Presidente Rollandin per la
sintetica risposta. Ovviamente non mi ha detto come mai mancano i 6
milioni; d'altronde 6 milioni, figuriamoci...ma la mia
preoccupazione era una preoccupazione concreta, però! Io non vorrei
che molti componenti della Giunta, pensando che la questione del
vitalizio possa andare avanti per anni e anni, magari si
impegnassero con dei mutui per comprare una villa in Costa Azzurra
o roba del genere! Ecco, quindi io volevo tutelare voi della Giunta
regionale. Purtroppo anche in questo caso non avete capito il
suggerimento, ma quanto meno questo era un consiglio, perché magari
poi uno si fa delle questioni e dice: "eh, cavolo, io ho preso un
mutuo, ho preso la macchina da 150 mila euro e, scusate, la devo
anche mantenere"! Però, se voi siete tranquilli, se avete altre
fonti di sostentamento, per me va bene.
Presidente -
Grazie collega. Punto 8 all'ordine del
giorno. Ricordo che il punto 7 sarà trattato insieme al punto 18,
su richiesta del collega Bertin, dopo le 16,30.
Punto 8 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK