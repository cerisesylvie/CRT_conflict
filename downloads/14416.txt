Consiglio Regionale della Valle d'Aosta - Oggetto del Consiglio n. 953 del 19 ottobre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 953 del 19 ottobre 1994 - Resoconto
OGGETTO N. 953/X - Elezione dei rappresentanti della Regione
in seno alla Commissione regionale per il lavoro a domicilio, di
cui all'articolo 6 della legge 18 dicembre 1973, n. 877: "Nuove
norme per la tutela del lavoro a domicilio".
Presidente -
Ci sono tre persone da nominare, di
cui uno da proporre da parte della minoranza. Ha chiesto la parola
il Consigliere Perrin Giuseppe Cesare.
Perrin G.C. (UV) -
Pour la majorité nous
reproposons M. Bancod Beniamino et Limonet Italo.
Presidente -
Ha chiesto la parola il Consigliere
Linty.
Linty (LN) -
La minoranza propone Coppa
Giovanni.
Presidente -
Si procede alla votazione dei
nominativi proposti per schede segrete.
? Consiglieri presenti: 29
? Consiglieri votanti: 29
? Schede valide: 29
? Schede bianche: 3
Hanno riportato voti:
? BANCOD Beniamino: 24
? LIMONET Italo: 24
? COPPA Giovanni: 15
Deliberazione - Il Consiglio
Premesso che:
? l'articolo 6 della legge 18 dicembre 1973, n. 877, stabilisce
quanto segue:
"Presso ogni ufficio regionale del lavoro e della massima
occupazione è istituita una commissione regionale per il lavoro a
domicilio.
La commissione decide i ricorsi di cui al sesto comma del
precedente articolo 5 e coordina a livello regionale le commissioni
provinciali per il controllo del lavoro a domicilio.
La commissione, nominata con decreto del direttore dell'ufficio
regionale del lavoro e della massima occupazione, è dallo stesso
presieduta ed è composta:
a) dal capo dell'ispettorato regionale del lavoro;
b) da due rappresentanti dei datori di lavoro, da due
rappresentanti degli artigiani e da sei rappresentanti dei
lavoratori designati dalle rispettive organizzazioni sindacali che
facciano parte del Consiglio nazionale dell'economia e del lavoro,
avendo riguardo all'effettiva rappresentatività in sede
regionale;
c) da tre rappresentanti della regione, eletti dal Consiglio
regionale, con rappresentanza della minoranza.
I membri della commissione durano in carica tre anni".
Con provvedimento n. 4102/IX in data 13 gennaio 1993, il
Consiglio regionale aveva eletto quali rappresentanti della Regione
in seno alla suddetta Commissione i Signori Bancod Beniamino e
Limonet Italo e il Signor Savio Giorgio in rappresentanza della
minoranza consiliare.
Considerato che l'Ufficio regionale del Lavoro e della Massima
Occupazione di Aosta deve provvedere alla ricostituzione della
Commissione regionale per il lavoro a domicilio;
Ritenuto necessario provvedere alla elezione di tre
rappresentanti della Regione, di cui uno in rappresentanza della
minoranza consiliare;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamata la legge 18 dicembre 1973, n. 877;
Delibera
1) di eleggere quali rappresentanti della Regione in seno alla
Commissione regionale per il lavoro a domicilio i Signori BANCOD
Beniamino (residente in Chambave, Via Chanoux, 76), LIMONET Italo
(residente in Donnaz, Fraz. Rondevacca, l/bis) e il Signor COPPA
Giovanni (residente in Brissogne, Loc. Luin, 33/A), in
rappresentanza della minoranza consiliare;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK