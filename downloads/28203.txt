Consiglio Regionale della Valle d'Aosta - Oggetto del Consiglio n. 69 del 13 marzo 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 69 del 13 marzo 1970 - Resoconto
OGGETTO N. 69/70 - Bilancio di previsione della Regione per
l'anno 1970. (Prosecuzione esame)
Montesano (P.S.D.I.)
- Allora si riprende l'esame del
bilancio al Titolo IV - Accensione di prestiti ...
(il
segretario legge ...)
Allora, si passa allo stato di previsione della spesa - Come si
disse nell'altra seduta, se i titolari degli assessorati ritengono,
come io credo riterranno, di fare un'introduzione esplicativa ed
illustrativa, lo faranno, così come ha fatto nella seduta scorsa
l'Assessore all'agricoltura, il quale Assessore all'agricoltura
credo che abbia dato sufficientemente notizia dell'impostazione del
suo bilancio.
Quindi cominciamo dalla Presidenza del Consiglio.
Io non ho nulla da esporre, perché il bilancio della Presidenza
del Consiglio è molto scarno e modesto e non ha delle spese di
carattere straordinario, se non quella spesa che fu decisa di
carattere straordinario, se non quella spesa che fu decisa dal
Consiglio regionale per la stampa del libro bianco sulla Cogne. È
stato messo in bilancio la somma al n. 14, al capitolo 14 la somma
di 5 milioni, aumentando di 4 milioni lo stanziamento di un milione
che c'era nel bilancio del 1969, per poter fare fronte alla spesa
della stampa del libro sulla Cogne. Si sono ridotte invece, le
spese per acquisto di mobili e attrezzatura, vedi capitolo 20,
perché le spese per l'attrezzatura ufficio verbali ricadono sul
bilancio del 1969, sui residui passivi. Quindi il tutto, totale, è
di 107 milioni 800 mila lire. Se c'è qualche spiegazione che viene
richiesta, io sarò felice di darla, ma io credo che è così chiaro
che non sembra che ci debbano essere dei dubbi sull'interpretazione
della destinazione della spesa.
Savioz (P.C.I.)
- Volevo approfittare Presidente per
chiederLe se è poi stato acquistato quel complesso che si era
parlato, così, in Consiglio.
Montesano (P.S.D.I.)
- Di quel complesso è stato
acquistato soltanto il fotoriproduttore. Invece siamo in via di
trattative per non acquistare, perché l'Ufficio di Presidenza e i
capigruppo non decidono di acquistare per il primo anno, ma di
affittare, per fare quell'esperienza che era necessaria per
un'apparecchiatura del genere, anche perché l'affitto stesso ci
sarebbe stato conteggiato per il 50% nell'eventualità che nell'anno
seguente avessimo acquistato l'apparecchiatura intera.
Segretario
- Assessorato alle Finanze - Titolo I - Spese
correnti - Sezione I amm.ne generale ...
(legge ...)
87.400.000...
Montesano (P.S.D.I.)
- Siamo a pagina 31, al capitolo 70
-
Fosson (U.V.)
- Come mai ...
(non si capisce)
...Qui c'è da fare solo il rilievo che è già stato fatto nella
questione generale perché qui poi vediamo nei particolari che in
tutti gli articoli c'è l'aumento di spesa solo per gli uffici
centrali di una certa consistenza e, quindi, l'abbiamo già detto,
pensavo di avere altro da dire, ma ...
Bancod (U.V.)
- Volevo solo chiedere, al capitolo 71, se
vi siano previsioni di aumento del personale alla Casa da Gioco di
St-Vincent, e poi, come ha già detto Fosson, stipendi, capitolo 64,
stipendi e retribuzioni e altri assegni fissi al personale
dell'Ufficio staccato di Roma, 14 milioni, successivi due articoli
di 1 milione e mezzo e 500.000, cioè, al capitolo 115, sempre in
relazione, insomma, spese per cancelleria, affitto locali, sono 9
milioni. Come mai le spese per cancelleria, affitto locali,
stampati sono quasi uguali, cioè, c'è poca differenza con gli
assegni, stipendi e retribuzioni del capitolo 75? Sembra che siano
un po' forti in confronto alle spese di retribuzione del
personale.
Caveri (U.V.)
- Je voudrais faire des remarques sur le
chapitre 74. Je demande, je vois "Stipendi e retribuzioni. Assegni
fissi al personale addetto agli uffici staccati di Roma 14
milioni", je voudrais savoir comment on dépense ces 14
millions.
Manganoni (P.C.I.)
- Io, sempre sull'argomento che hanno
già trattato, voglio aggiungere di più: il totale è di 24 milioni,
per quei signori di Roma, ai quali 24 milioni si aggiungono
addirittura mezzo milione per dello straordinario, e sono 5
dipendenti. Ma cosa ne fate di cinque dipendenti a Roma? Cinque,
cinque ... E poi prevedete ancora di far fare dello straordinario?
Quando, beh, ne abbiamo già discusso nel passato bilancio, io
ribadisco anche in questo, quando l'opera migliore che potreste
fare è quella di chiudere, prima cosa, perlomeno, perlomeno,
riducete, cosa ne fate di cinque, con un autista, quindi quattro
persone, un autista da portare a spasso quattro persone? E poi
mezzo milione di straordinari? No, non è serio questo, primo - Poi,
sul capitolo 87, non so se qui, tutte le volte noi ci troviamo di
fronte alle spese di rappresentanza, ospitalità, che l'anno scorso
erano di 18 milioni. Noi abbiamo detto, sono già troppe, quest'anno
addirittura le portate a 28 milioni "Spese di rappresentanza ed
ospitalità". Ora noi, una parte di queste note, di queste spese,
non tutte, non tutte, qualcuna le abbiamo viste, guardate. Siamo
più seri. Io non dico che non ci debbano essere spese di
rappresentanza e di ospitalità, ma cribbio, da 18, abbiamo detto
l'anno scorso che erano già troppe, quest'anno portiamo a 28,
perché l'anno scorso erano troppe 18.
Caveri (U.V.)
- Je confirme ce qui a été dit par le
Conseiller Manganoni. Effectivement il y a une augmentation de 10
millions depuis l'année passée à cette année. Pour les "Spese di
rappresentanza e ospitalità". Or, nous demandons des
éclaircissements à l'Assesseur aux Finances, qui nous dit comment
on dépense ces 28 millions par an, pour des frais d'hospitalité et
je demande aussi des renseignements sur "Spese per pubblicazioni
varie ufficio stampa", 21 milioni. Quelles sont ces publications et
comment on dépense 21 millions pour le bureau de la presse?
Germano (P.C.I.)
- Sul capitolo 87 io intendevo
presentare un emendamento: voglio risparmiare al Consiglio tutto
quanto abbiamo scritto sui giornali; abbiamo scritto e abbiamo
visto degli episodi che sono veramente scandalosi e indegni e non
dovrebbero più ripetersi. Dovrebbe, su questo terreno della
rappresentanza e ospitalità, avere validità la delibera approvata a
suo tempo, su proposta di Andrione, di dare ospitalità e
rappresentanza alle persone che veramente portino un contributo per
fare conoscere le località della Valle e non mandare la gente al
Royal di Courmayeur, e non mandare gli uomini politici in questi
posti, politici di qualsiasi colore. Bisogna smetterla e per
smetterla bisogna fare un taglio, bisogna ridurre questa spesa a 10
milioni, toglierne 18, e bisogna, invece, che la spesa sulla quale
abbiamo discusso del capitolo 653, spese per la concessione di
sussidi e contributi straordinari di studi, che è di 20 milioni,
sia portata a 38 milioni, cioè che si spenda di più perché la
scuola sia gratuita il più largamente possibile e non si sprechino
dei soldi.
In questo senso io presento un emendamento di spostamento della
somma di 18 milioni dal capitolo 87 al capitolo 653.
Colombo (P.S.I.)
- La prima richiesta di chiarimenti
sugli stipendi e retribuzioni al personale addetto agli uffici
distaccati di Roma "indennità e spese di trasferta, compenso per
lavori straordinari degli uffici distaccati di Roma".
Qui non facciamo altro che riportare, per quanto concerne il
capitolo 74, i 14 milioni che erano previsti nel bilancio dell'anno
scorso e che servono per il pagamento delle retribuzioni delle
cinque persone che noi abbiamo, sia agli uffici, sia al negozio
sotto del turismo.
C'è una riduzione da 2.500.000, a 1.500.000 per quanto riguarda
il capitolo 75 e qui proprio perché siamo intervenuti a restringere
un po' queste spese. Rimane fermo invece il capitolo 76, le 500.000
lire che è straordinario, che a Roma si fa anche abbastanza
giustificato, in quanto c'è il problema degli autisti che
naturalmente portano gli Assessori o i Consiglieri da un Ministero
all'altro, e c'è anche il personale che naturalmente ha contatti
con il Ministero, e voi sapete che gli orari del Ministero non sono
quelli dell'Ufficio. Quindi mi pare che quelle 500.000 lire non
debbano destare questa grossa preoccupazione.
Per quanto riguarda le spese di rappresentanza, è vero che
l'anno scorso noi avevamo in bilancio 18 milioni, però bisogna
aggiungere che nel corso della revisione del bilancio c'è stato un
aumento di questo finanziamento di altri 10 milioni, quindi
riportiamo né più né meno che i 28 milioni che praticamente abbiamo
speso lo scorso anno.
Io ho già detto nel corso della discussione di questo capitolo
che era mia intenzione andarci a vedere un po' dentro a queste
spese e ho assicurato che certamente non sarebbero più avvenute
spese per quanto riguarda ospitalità di determinate persone che
erano state rilevate nel corso della discussione di quel Consiglio
regionale. Quindi è mia intenzione qui di veramente vagliare tutte
queste spese che vengono fatte.
Dirò che naturalmente è un capitolo sul quale vanno tutti gli
assessorati. In Giunta abbiamo visto il problema; in Giunta c'è un
orientamento, proprio, dico, di ridurre decisamente queste spese.
Se lo vogliamo vedere così come sono avvenute, dirò che una delle
spese grosse e sulle quali ho i miei dubbi, se dobbiamo proprio
intervenire su questo, è quella che riguarda gli oggetti di
artigianato. Noi spendiamo circa 5 milioni e mezzo di oggetti di
artigianato che sono un po' i regali che vengono fatti a tutte le
manifestazioni di carattere sportivo, che vengono dati anche a,
così, a ospiti di un certo riguardo e che incominciano naturalmente
a gravare in una somma abbastanza rilevante.
Io chiederei una cosa, cioè la proposta del Consigliere Germano,
accantonarla, fermo restando l'impegno della Giunta di arrivare
alla fine dell'anno certamente con questo capitolo in attivo, vuole
dire che nel corso dell'anno potremo fare delle variazioni di
bilancio, e operare eventualmente sulla scorta di quelli che
saranno le economie che faremo su questo capitolo perché di questo
penso di poterlo dire tranquillamente che le faremo, di operare poi
in quel caso sul trasferimento di queste economie sul capitolo
dell'istruzione pubblica.
Germano (P.C.I.)
- È proprio il concetto del padre di
famiglia che non vuole fare una spesa, se non vuole farla, non ha i
soldi per farla, si mette nella condizione di non averli. Io
apprezzo che la Giunta dica: "Su questo terreno vogliamo ridurre e
allora mettiamolo anche qui". Dico, sembrerà esagerato, 18,
mettiamo 15, ma facciamo uno spostamento che dimostri e che
costringa anche la Giunta a tenerlo presente. Quando si va in
rosso, allora c'è poi il ragioniere che tira, che dice "non ce n'è
più facciamo uno sforzo anche per dimostrare che si tiene conto di
questo". Se siete d'accordo, se come Giunta avete detto "vogliamo
ridurre", se come Giunta e come Consiglio abbiamo detto "vogliamo
aumentare la gratuità della scuola", quello che possiamo ridurre
mettiamolo lì, mi pare che sia un ragionamento.
Caveri (U.V.)
- Je ne sais pas si j'ai eu un moment de
distraction mais je ne sais pas si Monsieur l'Assesseur aux
Finances Colombo n'a pas répondu à ma question. Je lui demandais de
savoir comment on dépense ce chapitre 74, 14 millions en
appointements du bureau à Rome. Je voudrais savoir comment. Mi
vuole dire chi è il capo di quell'Ufficio, chi è? Chi è, qual è il
suo titolo di studio, qual è la sua qualifica, cosa fa?
Colombo (P.S.I.)
- Guardi, il capo lì così dell'Ufficio è
praticamente, che praticamente dirige un po' tutti gli uffici di
Roma, è un certo Sansolini, che per la verità è un ragazzo molto
addentrato nei confronti di tutti i Ministeri e che dà un
contributo notevole proprio per il disbrigo delle pratiche
dell'Amministrazione regionale.
Caveri
(U.V.)
- Sì, ma io vorrei risposte
dall'Assessore. Io vorrei, io ho chiesto: "Che titolo di studio ha
questo Sansolini?". Mi dicono che ha la quinta elementare.
Colombo (P.S.I.)
- Guardi, dalle indiscrezioni che ho io,
non ho gli elementi per poter dare una risposta esatta, a me
risulta, così, terza ragioneria, mi dicono ...
Caveri (U.V.)
- Mi risulta che questo Sansolini, prima
faceva l'autista; adesso c'è il Senatore Berthet che va a chiedere
consigli all'autista Sansolini sui massimi problemi della Valle.
Vorrei sapere com'è questa storia. È vero che il Sansolini era
l'autista dell'Ufficio a Roma e poi l'avete promosso capufficio;
altro che carriera aperta questa, apertissima!
Colombo (P.S.I.)
- Sansolini, pur facendo anche
l'autista, per la verità ha sempre avuto contatti con tutti i
Ministeri per il disbrigo delle pratiche dell'Amministrazione
regionale.
In seguito, proprio, dico, per dare maggiori possibilità di
intervento in questo campo, Sansolini si interessa più che altro di
questi contatti col Ministero ...
Caveri (U.V.)
- Comunque Lei conferma che faceva
l'autista ...
Colombo (P.S.I.)
- Faceva anche l'autista ...
Caveri (U.V.)
- Ha fatto una bella carriera, sarà nipote
di un cardinale...
Colombo (P.S.I.)
- Comunque, è un applicato, non è un
dirigente ...
Savioz (P.C.I.)
- Io volevo spendere due parole
sull'Ufficio di Roma e dirò che l'Ufficio di Roma a noi ha
interessato fin dalla prima Giunta Marcoz, quando ancora l'Ufficio
di Roma era abbinato a quello del Trentino Alto Adige e non so chi
diavolo c'era lì. Però a un certo punto abbiamo fatto un'indagine e
abbiamo liquidato tutto perché, così com'era, non poteva
funzionare.
Ora, io vorrei dire due cose: mi sembra, e sarò lieto se
qualcuno mi smentisce, che così come è l'Ufficio di Roma, a mio
modesto avviso, non è un ufficio che va bene per la Regione. O noi
facciamo il passo necessario, e di questo ufficio di Roma ne
facciamo veramente un ufficio di carattere amministrativo e
turistico che possa dare alla Regione un qualche cosa, e allora
occorre mettere in questo ufficio il necessario e innanzitutto
trovare un valdostano che conosca bene la sua Valle e che gli
voglia anche bene e faccia gli interessi della Regione e non i suoi
personali, e si metta l'organico necessario a questo ufficio,
perché l'ufficio funzioni e perché sia redditizio, così come è,
redditizio non è, così come è. Funziona e non funziona, così come è
sembra che sia un ufficio adatto e fatto per qualcuno che ha
bisogno di avere un pied-à-terre e ha bisogno di fare un qualche
cosa. Questa è la mia impressione.
Io rispondo ... se è sbagliato, caro Bordon, io sarò ben lieto
che tu me lo dimostri. Però, a un certo momento, Roma, malgrado
tutto e con tutto quello che si può pensare, è sempre il centro
dell'Italia, è sempre dove si determina una larga parte del turismo
e io ritengo che sia il posto più indicato per noi per potenziare
il turismo nella Valle d'Aosta.
Io ho degli elementi che possono dimostrare quanto sto
affermando e quando noi volevamo comperare lo stabile a Roma per
fare l'Ufficio del Turismo, con tutti gli annessi e connessi,
proprio il nostro indirizzo era voluto e dovuto a quanto sto
affermando in questo momento. Perché, signori, io sono sempre di
questa tesi: o noi abbiamo delle istituzioni che sono all'altezza
del compito e aggiornate, e allora va bene: paghiamo e spendiamo, e
otteniamo; o, per avere delle mezze misure, è meglio non avere
niente.
Manganoni (P.C.I.)
- Brevissimo, per dimostrarvi
l'assoluta inutilità di questo ufficio. Questa mattina abbiamo
parlato delle pratiche con l'ENEL, quelle pratiche di cui accennava
Colombo, per il rilascio dei disciplinari di concessione, cioè
perché la Regione percepisca i 9/10 direttamente. Ebbene, noi,
quando non avevamo dei Sansolini a Roma e quando non spendevamo 28,
o 24 milioni all'anno, quanti sono, queste pratiche, per fortuna,
senza il Sansolini, erano già quasi in porto. Siete venuti voi,
avete creato dei Sansolini, spendete un sacco di milioni, 28, 24,
quanti sono all'anno e queste pratiche dormono. Se i Sansolini
servissero a qualche cosa, avrebbero almeno portato a termine
quelle pratiche che erano già quasi a termine senza il
Sansolini.
Milanesio (P.S.I.)
- È facile su questo argomento fare
della polemica e anche dell'umorismo ...
Pedrini
(P.L.I.)
- Io sono contento che il
Consigliere Savioz abbia preso la parola su questo argomento,
perché, se egli ben si ricorda, io, due o tre anni fa, già, dissi
le stesse cose, anzi, dissi delle cose molto peggiori di quelle che
benignamente il Consigliere Savioz ci ha voluto dire. In effetti,
io sono perfettamente d'accordo che l'Ufficio di Roma, non soltanto
non va chiuso, ma va potenziato, ma "cum grano salis", perché Roma
è una miniera effettiva di turismo che vuole venire in Valle
d'Aosta. Ora, non soltanto l'ufficio, ma anche quella, quel
negozietto di propaganda, che abbiamo, dovrebbe rispondere a
determinate esigenze, però non nella maniera in cui è combinato
oggi, dove, quando uno ha bisogno di andarci, il più delle volte
non trova nessuno, o trova chiuso, checché si dica, checché si
voglia fare apparire, perché sono andato io personalmente quante
volte, quando sono a Roma, oppure ad un dato punto si va e vi è del
personale che della Valle d'Aosta non sa assolutamente niente.
Questa è la realtà di fatto. Se uno chiede "Dov'è Champoluc?". Dice
"Beh, non lo so, guardiamolo sulla cartina". Questa è una realtà di
fatto che dobbiamo dire, perché, ad un certo punto, questa gente
deve fare i nostri interessi, non soltanto mettere a posto una
signorina perché è carina, perché ha il culetto in quella maniera,
o perché è amica di Tizio, Caio e Sempronio. Questa è la realtà di
fatto.
Detto questo, io mi permetto di aggiungere, richiamandomi a
quello che a suo tempo disse il Consigliere Savioz, e che mi pare
abbia un certo agganciamento, sia pure a latere, degli uffici di
Parigi e di Ginevra.
Io sono perfettamente d'accordo nella costituzione della casa
dei valdostani, che potrebbe ospitare anche questi uffici, Signor
Presidente, Le sarei grato se Lei sentisse queste cose, perché è
Lei che può risolvere con l'Assessore al Turismo queste cose.
Quando noi diciamo qualcosa, e voi vi mettete a chiacchierare fra
di voi, questo lo possiamo fare noi Consiglieri, noi Consiglieri lo
possiamo fare, perché non abbiamo delle responsabilità e siamo
delle nullità qua dentro ... Anche perché ... io dicevo, non
soltanto, io mi allaccio alle parole del Consigliere Savioz, quando
parlò della casa dei valdostani a Parigi, nella casa dei valdostani
a Ginevra, dove noi non chiediamo la luna nel pozzo, non vogliamo
dei Palazzi arcivescovili o ducali, cerchiamo soltanto di avere un
qualcosa dove i nostri valdostani si possano appoggiare e dove,
nello stesso tempo, si possa creare, con un minimo di spese, un
ufficio efficiente, efficiente sotto tutti i profili, affinché, sia
a Parigi che a Ginevra, che sono due enormi capitali, dove,
soltanto guardando le riviste voi vedete il passaggio aereo che c'è
a Parigi e a Ginevra in modo particolare, ci sono delle ondate di
turismo che passano, però in Valle d'Aosta, in Italia, direi anche,
parte di questa ondata nemmeno si avvicina. Sarebbe quindi
opportuno studiare un insieme e a questo proposito vorrei proprio
proporre alla Giunta regionale che sia fatta una Commissione, che
sia nominato un qualcuno, che studi il problema di Parigi e di
Ginevra e di Roma, concordato insieme, al fine di attuare un
qualche cosa di concreto, negli interessi della nostra Regione.
Ramera (D.C.)
- Io ritengo che questa discussione l'ho
sentita fare quando dirigevo l'Ufficio di Roma, dalla Tribuna del
Pubblico e già l'anno scorso ebbi, per la prima volta, la fortuna
di poter rispondere a taluni amici.
Io sono pienamente d'accordo e noto una certa contraddittorietà
tra quanto dice il Consigliere Savioz e quello che dice Manganoni;
uno dice che serve, e l'altro dice che non serve a niente.
Innanzitutto l'Ufficio di Roma va distinto in due parti ben
precise; una è l'Ufficio del Turismo, e qui mi spiace di non essere
d'accordo con Pedrini, perché sono due valdostani, mi sembra che
sono, sono due valdostani all'Ufficio del Turismo a Roma: c'è
Guerraz e una signorina di Saint-Pierre, cioè, attualmente signora
...
Pedrini
(P.L.I.)
- ... ma allora fa un orario che
non è di giornata completa ...
Ramera (D.C.)
- Ma no, ma quelli di Roma sono orari ...
la signorina Ciocchetti, nipote dell'Ispettore Joyeusaz, quindi di
Saint-Pierre. Ma a ogni modo adesso si è sposata, penso che
lascerà, quindi, a ogni modo ... questo è l'ufficio.
(voce di Bordon)
Montesano (P.S.D.I.)
- Scusate andiamo in ordine ... Lei,
Consigliere Caveri, si segga, perché parla il Consigliere Ramera
... Lei ...
(voce di Caveri)
Ramera (D.C.)
- Io non sto rispondendo al posto della
Giunta, sto semplicemente facendo l'intervento come tutti i
Consiglieri. E il mio pensiero è questo: i fondi stanziati per
l'Ufficio di Roma sono assolutamente insufficienti, e sono
d'accordo con chi dice che l'Ufficio di Roma, così come è non può
funzionare al cento per cento. Io dico alla Giunta, come lo dicevo
quando non facevo parte del Consiglio: deve avere il coraggio di
fregarsene di certe opposizioni, di certe critiche e deve mettersi
all'altezza delle altre Regioni a Statuto speciale; quindi il
Presidente non abbia timore di critiche da parte dell'opposizione,
perché tanto verrebbero comunque. Però l'Ufficio di Roma ha da
essere un qualcosa almeno alla pari delle altre Regioni a Statuto
speciale, non dico come personale, perché la Sicilia, allora,
avrebbe il personale quasi della nostra amministrazione regionale,
però, regioni come il Friuli, che sono nate a Roma dopo di noi,
funzionano perché hanno avuto il coraggio di mettere il personale
necessario a esplicare tutte le pratiche che non solo investono la
Regione ma anche le amministrazioni comunali. Quindi il timore che
io ho sempre visto, non è solo dell'attuale Giunta, è stato quello
di avere, di pensare alle critiche dell'opposizione. L'Ufficio di
Roma ha dimostrato già l'anno scorso che è strapagato semplicemente
con qualche operazione che ha fatto, di riscossione, per esempio,
non so, delle quote di riparto dell'articolo 12, e cose del genere,
quindi è strapagato, solo sugli interessi di queste somme percepite
velocemente. Quindi va potenziato e attualmente come lo è, non è
sufficiente, questo è chiaro, però, bisogna avere il coraggio di
infischiarsene delle critiche e fare l'Ufficio come deve essere
fatto.
Bordon (D.C.)
- Volevo solo precisare una cosa ai
Consiglieri che sono in buona fede, non a quelli che vogliono fare
della demagogia.
A me pare che il problema debba essere diviso in due parti ben
distinte: una cosa è, e mi rivolgo a Manganoni, perché vorrei che
ne fosse convinto, se riesco a convincerlo, dobbiamo dividere il
problema in due settori: un problema è l'Ufficio, io lo definisco
tale, dove in questo ufficio abbiamo un applicato, che è questo
signor Sansolini, una dattilografa e un autista; questo sarebbe
l'ufficio. Io vorrei precisare, chiamando l'altro, per rendere più
facile la discussione, chiamarla "agenzia", se così la si vuole
chiamare. Quindi è in questo modo che deve essere guardato il
problema. Ora, i pareri e le idee sono tutti opinabili, quindi
ognuno può avere la sua. Io vi dico che questo ufficio di Roma,
così come è messo, a noi aiuta molto, aiuta molto perché serve per
gli appuntamenti, per le pratiche e per tutto quello che è stato
fatto e Ramera ve ne ha dato atto adesso, perché, essendo vissuto
laggiù per un lungo periodo di tempo, noi abbiamo visto quello che
ha potuto fare.
Quindi, sull'Ufficio, io vorrei tranquillizzare. D'altronde
basterebbe andare a vedere, attraverso anche il protocollo che ha
lì, le pratiche che hanno svolto e vedrete che non è quello che
dite voi.
Quindi, lì, ci sono tre elementi.
L'agenzia, per essere precisi, per comprenderci, ha detto bene
Ramera, da quando si è aperto l'Ufficio, Pedrini, da quando si è
aperto l'Ufficio, scusami, a Roma, l'agenzia, quella che è sorta in
via Veneto, ci sono sempre stati due elementi: una, questa
signorina Ciocchetti, che, come ha detto, è valdostana al 100%; in
più a un certo momento andò via un impiegato o una signorina che
era lì e venne messo il figlio del Sig. Mario Guerraz, che vive a
Roma. Quindi possiamo anche pagarlo poco, quindi due valdostani,
per cui se uno va a chiedere dov'è Champoluc, fino a prova
contraria, dovrebbero saperlo...
(voce di Pedrini) ...
la
signorina Ciocchetti è dall'inizio che c'è, prima c'era un turno di
due persone... ad ogni modo questo problema è risolto in questo
momento, va bene, in questo momento è risolto e di questo problema
vi parlerà Milanesio, perché mentre per il cosiddetto ufficio ci
siamo sempre interessati un po' noi della finanziaria con la
Presidenza, l'agenzia l'abbiamo ceduta all'industria e commercio e
al Turismo perché, insomma, sono un po' quelli che dovrebbero
vedere questa esposizione e questa attività.
Questa è la storia Manganoni. Quindi l'Ufficio, voi potrete
dire, non funziona: noi vi diciamo che, fino a prova contraria, per
noi funziona bene così. Siamo spiacenti di non trovare il vostro
plauso, però, tu una volta che vai giù, vai a vedere il lavoro che
svolge così avrai il giudizio sereno...
(voce di Pedrini)
...non è vero, fa un orario di ufficio come tutti gli uffici,
quindi è ridicolo questo.
Milanesio (P.S.I.)
- Questo è un argomento che solleva
sempre delle obiezioni, delle polemiche colorite in Consiglio. Il
Presidente ha risposto su quello che si può definire, diciamo così,
l'Ufficio vero e proprio, cioè quel punto di riferimento che la
Regione ha in Roma, punto di riferimento organizzativo e
burocratico, rappresentato appunto dal Sig. Sansolini, da una
dattilografa che non so come si chiami e dall'autista, che è utile
e fa risparmiare molti quattrini, secondo me, perché altrimenti,
per muoversi con un po' di rapidità a Roma saremmo costretti tutti
a ricorrere al taxi quando ci andiamo, e i taxi costano molto più
di un autista, che poi non fa solo l'autista, ma fa anche le
pulizie nell'ufficio e sbriga quelle mansioni d'ordine che possono
essere quelle di recapitare una lettera, un pacco ecc. ecc.
Quindi, sgomberato il terreno dalla discussione sull'Ufficio
vero e proprio, ufficio che io ritengo sia sufficiente così come è
strutturato, sia sufficiente, come Ufficio, io ritengo che sia
sufficiente personalmente, non ritengo che abbia bisogno di altro
personale, passiamo a esaminare, invece, il discorso della
cosiddetta agenzia. Io dico "cosiddetta agenzia", perché non è
un'agenzia turistica, è un ufficio che è nato con una duplice
intenzione, che era quella di fungere da, diciamo così, da
organismo di rappresentanza turistica, cioè di richiamo turistico,
e anche di rappresentanza dell'artigianato valdostano. Io ritengo
però, obiettivamente, che questi due compiti li abbia espletati non
in modo sufficiente, questo non per incapacità o mancanza di
volontà delle persone addette, che sono persone intelligenti e
capaci, ma per il tipo di struttura che abbiamo creato, che non ha
nessuna agilità operativa, cioè, per fare l'agenzia turistica
occorre essere riconosciuti come agenzia, occorre avere un
direttore, occorre avere uno strumento operativo. Noi non possiamo
prenotare per nessuno, perché se prenotiamo, facciamo della
concorrenza sleale alle agenzie turistiche, cosa che è stata fatta,
perché se no l'ufficio lì non si giustificava; è stata fatta, così,
in modo, direi, molto estemporaneo, è stata fatta in modo
volenteroso, però non assolve questo ufficio ai compiti a cui
dovrebbe assolvere.
Per Ufficio intendo dire quest'agenzia turistica che c'è in via
Veneto, che chiamo, impropriamente agenzia, quest'ufficio di
recapito. Il problema è quello, però, di creare un organo tale da
garantire la presenza del nome della Regione su certe piazze
turistiche, quindi questo problema vale, sia per Roma, sia per,
probabilmente, Parigi, Ginevra; ma io ritengo che valga anche per
alcuni paesi di oltreoceano. Però questo problema non può essere
risolto con un organismo che sia un organismo completamente
regionale, che sia un'emanazione diretta dell'Assessorato al
Turismo, come un qualcosa di burocratico, di pletorico, altrimenti
noi faremmo, commetteremmo lo stesso errore che ha commesso lo
Stato italiano creando gli ENIT, i quali sono, sì, organismi di
rappresentanza, ma non sono organismi di mediazione turistica, o
perlomeno dicono che esiste l'Italia, danno un bel po' di
dépliants, propagandano l'Italia in generale e la funzione della
signorina Ciocchetti e del Sig. Guerraz in questo momento è un po'
quello dell'ENIT della Valle d'Aosta a Roma, cioè di propagandare
in modo generale la Valle d'Aosta; ma non è sufficiente secondo me
questo. Occorre individuare una struttura che, secondo me, può
essere un'agenzia turistica, eventualmente a partecipazione
regionale, che possa avere l'agilità di azione e l'autorizzazione
ad agire come entità commerciale, altrimenti noi spendiamo dei
soldi che non sono buttati via, perché anche le altre Regioni lo
fanno questo. Hanno un ufficio di rappresentanza turistica che fa
né più né meno di quello che facciamo noi, però le altre Regioni,
se non altro perché sono più grosse, se non altro perché hanno un
avvenire turistico, diciamo così, forse più sostenuto dall'ente
pubblico, di quanto non lo si faccia noi sino a oggi, hanno anche
delle agenzie turistiche private, più importanti di quelle che
operano in Valle d'Aosta, che sono praticamente due, una è la
C.T.V. e l'altra la Marianitour. E queste agenzie si possono
permettere uffici di lavoro, recapiti in queste grosse città.
Allora sì che la presenza di un organo regionale può servire da
coordinamento di queste agenzie, ma, quando queste agenzie non
hanno uffici di rappresentanza a Roma, è chiaro che il nostro
ufficio non può fare la mediazione turistica, non può vendere il
prodotto turistico, perché farebbe della concorrenza sleale,
vietata, per giunta, dalla legge. Quindi la posizione di
quest'ufficio è molto ibrida e la sua utilità, io devo dire, è
molto dirotta; questo non significa, però, che noi dobbiamo oggi
chiuderlo. Significa che dobbiamo agire per arrivare a una
trasformazione dell'attività della Regione nella mediazione
turistica.
È un discorso che io mi ripromettevo di fare al momento
dell'illustrazione del bilancio del mio Assessorato, però io devo
dire che, in verità, questo Ufficio fa quello che può fare e cioè
non fa molto, e non fa molto, non per mancanza di capacità o di
volontà dei due dipendenti della Regione, ma perché come è
strutturato, non può fare di più. Quindi si impone una riforma, una
revisione, che, però, non deve essere fatta solo dalla Regione, ma
deve essere fatta, in accordo, a mio avviso, anche con delle
agenzie turistiche, con delle agenzie turistiche che possano
vendere il prodotto sul loco, in loco, a Roma, dove la piazza è
molto interessante.
Ora, perché in genere si è preferito personale, diciamo così,
reclutato sul posto, quindi non valdostano? Ma perché, ma perché,
scusatemi, io voglio vedere chi è quel dipendente della Regione che
aspetta di andare a Roma con lo stipendio, con lo stipendio che la
Regione Autonoma della Valle d'Aosta dà. Non c'è nessun dipendente
della Regione che accetta... ce n'era uno solo, Fisanotti! Ma
questo è tutto un altro discorso... non c'è nessun dipendente, che
abbia un po' di sale nella zucca, che accetti un trasferimento con
questo stipendio e in questi termini, quindi va da sé che si deve
ricorrere al reclutamento del personale in loco. La signorina
Ciocchetti si trovava già a Roma, vi dirò che è da un anno che
chiede di essere trasferita ad Aosta, se è solo per questo! Il Sig.
Guerraz vive a Roma, ha famiglia a Roma, ha degli interessi a Roma
e ci costa molto meno di un dipendente di ruolo. Quindi non credo
che si siano fatte delle cose completamente sbagliate, si sono
fatte delle cose che possono essere perfezionate, che possono dare
dei risultati concreti. Io intenderei, appunto, arrivare ad una
soluzione che utilizzi appieno questo recapito che abbiamo a Roma,
in via Veneto, per una politica di promozione turistica, promozione
che oggi non è fatta in modo adeguato, perché questo oggi è un
Ufficio di rappresentanza della Regione, ha una strutturazione
burocratica, non ha nessuna agilità di azione e non ha neanche
nessuna autorizzazione per agire come organismo di mediazione
turistica. Ecco perché certe critiche possono essere rivolte, però
queste critiche devono tenere conto di questi aspetti, non devono
solo basarsi su aspetti, così, demagogici, che sono facili anche da
sfruttare.
Savioz (P.C.I.)
- Io non credevo di sollevare tanta
questione per questo Ufficio e mi ero limitato a dire delle cose
che conosco, che so e che d'altra parte sono state poi confermate e
dal Presidente e dall'Assessore al Turismo e dal Consigliere
Ramera, ecc. Ora, signori, il problema si pone, lo dite voi stessi,
qui non si tratta, signor Assessore al Turismo, di vedere se avete
fatto le cose bene o male. Voi avete fatto delle cose che non
servono all'attuale situazione della Valle d'Aosta, questo è quanto
si può asserire. Lo dico io e l'avete ripetuto voi, da quanto avete
detto, avete dimostrato che quest'Ufficio non è in grado di
funzionare come deve funzionare. Allora, vediamo un momento, voi
dite, il personale sul posto; io invece dico, no, prima di tutto e
soprattutto per l'Ufficio del Turismo, chiamatelo come volete, a
Roma, ci deve essere un valdostano che conosca bene la sua Valle,
che conosca bene tutta la situazione del Turismo regionale, che
abbia una cultura particolare e che sia all'altezza del compito,
che poi si avvalga di persone sul posto per i servizi inerenti a
Roma, siamo perfettamente d'accordo; ma soprattutto e anzitutto ci
deve essere un valdostano prima di tutto. Per mandare un valdostano
laggiù bisogna fare un concorso pubblico e bisogna che abbia le
qualità necessarie per poter sviluppare questa sua opera, e, se
ancora aveste dei dubbi sul che cosa dovete fare a Roma, fate una
capatina, andate a vedere che cosa hanno fatto i sardi, cosa ha
fatto il Trentino Alto Adige, cosa ha fatto la Sicilia, e io non
voglio mica che la Valle d'Aosta faccia quello che hanno fatto
loro, perché loro, veramente, hanno fatto delle cose grandiose, e,
se andate a vedere gli uffici turistici informativi della Sicilia,
ma noi non li abbiamo neanche come Assessore al Turismo della Valle
d'Aosta, altro che a Roma. Quindi non si chiede la luna nel pozzo,
ma si chiede però, a un certo momento, di voler risolvere il
problema, perché così come è messo in questo momento, d'altra parte
l'avete detto anche voi, non va, non va, bisogna arrivare al dunque
e al dunque bisogna arrivarci studiando il problema a fondo e
facendo delle proposte chiare e precise al Consiglio, perché prenda
le sue posizioni. È logico che non tutto il Consiglio sarà
d'accordo di fare un qualche cosa in un determinato modo, i
Consiglieri hanno ognuno la propria opinione, i gruppi politici lo
stesso e quindi è una cosa che va discussa a fondo. Però non è con
queste mezze misure che risolvete i problemi. D'altra parte io
vorrei chiedervi un momento, per dirvi questo: mi risulta che il
Sig. Guerraz non è impiegato della Regione, ma lavora per conto suo
a Roma, o almeno, quanto meno, questi tempi scorsi, lavorava per
conto suo, ha un altro impiego, e in più di quell'impiego fa anche
qualcosa per la Regione, tanto è vero che chi è andato a Roma non
l'ha trovato.
Pedrini
(P.L.I.)
- Io chiedevo soltanto
all'Assessore e al Presidente della Giunta se, gentilmente, davano
una risposta alla mia domanda. Io ho fatto una domanda ben precisa,
ho detto, e in questo mi pare di aver avuto l'assenso sia del
Presidente della Giunta che dell'Assessore, non so, la commissione
al Turismo, la commissione ad hoc, non so, dicano loro quello che
meglio preferiscono, ma, evidentemente, è opportuno che a una
commissione venga dato il mandato da parte del Consiglio, affinché
si affronti veramente il problema con un mandato del Consiglio.
Devo poi aggiungere che, per quanto riguarda l'Ufficio
turistico, noi abbiamo degli aostani, proprio degli aostani, i
quali hanno a Roma delle agenzie turistiche, proprio sono
proprietari di agenzie turistiche e nessuno vieterebbe di sentire
questi valdostani, metterli in concorrenza con gli altri, sia ben
chiaro, va bene, ma comunque abbiamo la possibilità e a me era
stato detto tempo fa, non molto tempo fa, che gratuitamente loro si
sarebbero messi a nostra disposizione se c'era questa
disponibilità, perché è nel loro interesse in quanto ci
guadagnano.
Milanesio (P.S.I.)
- Qui non ci si capisce, mi pare,
cioè, è chiaro che la situazione che c'è non viene riconosciuta,
per quanto mi riguarda, soddisfacente agli effetti della promozione
turistica, l'ho già detto prima e su questo non credo che ci siano
dei dubbi, però si vuole fraintendere, perché quando ho detto prima
che, secondo me, era opportuno reclutare del personale in loco
perché non avrebbe creato tutte quelle difficoltà che crea quel
personale che, essendo valdostano, è a Roma e vuole tornare in
Valle d'Aosta, però avevo detto che i due addetti all'Ufficio
turistico sono valdostani tutte e due e non ce ne sono tre, ce ne
sono due soli, non ce ne sono quattro, ce ne sono solo due. Questo
l'ho detto chiaramente, mi pare, io non vorrei che mi si
fraintendesse; una è la signorina Ciocchetti, adesso si è sposata,
signora non so come, e l'altro è il Sig. Guerraz. Il Sig. Guerraz
deve mantenere un orario di ufficio; il Sig. Guerraz, a quanto so
io, non ha altri impieghi, anche perché penso abbia la possibilità
di vivere di rendita, ecco, se bisogna fare un discorso di questo
tipo qui in Consiglio, perché le domande che fate molto spesso sono
imbarazzanti. Io rispondo a queste domande, ma mi sembrano
pettegole, consentitemelo. Noi chiediamo che si rispetti un orario
di ufficio, è chiaro, però non serve chiedere il rispetto
dell'orario di ufficio per utilizzare appieno questo negozio,
questa struttura, perché se uno fa della mediazione turistica, mica
deve stare in ufficio tutto il giorno, deve prendere dei contatti
con dei club, con delle associazioni, con delle altre agenzie, deve
muoversi insomma, il turismo è una attività economica, non è mica
una attività burocratica. Ora, se vogliamo che i nostri dipendenti
che si occupano di turismo rispettino l'orario di ufficio, io
glielo chiedo, lo rispetteranno, però, non venitevi a lamentare se
ci sono le flessioni delle presenze. O questo ufficio non serve a
niente; perché stare lì a rispondere al telefono, sono capaci
tutti. Quello che occorre fare è cercare dei clienti, mi pare, a
livello turistico. Ora, questo è un discorso che mi pare appena
ovvio, mi dispiace di doverlo fare con una certa animosità, ma
perché certe cose non si vogliono capire. Io non ho detto che
questo ufficio è il non plus ultra. Quest'ufficio serve, ma serve a
poco ancora, bisogna trasformarlo, questo ho detto io, ma certe
osservazioni, però, non mi paiono pertinenti, consentitemi.
Per quanto riguarda la domanda di Pedrini, io gli devo dire che
stiamo preparando un progetto di legge, che dovrò fare esaminare
alla Giunta e poi lo porterò in Commissione, proprio su questo
argomento, cioè, della mediazione turistica, la creazione di
organismi che siano in grado di agire economicamente, cioè di agire
sul mercato e non solo burocraticamente, come fanno gli ENIT, per
esempio. Io credo che prima, dovendo essere una proposta della
Giunta, la Giunta dovrà vederlo ...
Caveri (U.V.)
- Je demande à Monsieur l'Assesseur
Milanesio ceci: est-ce que c'est vrai que Monsieur Guerraz a un
autre emploi à Rome?
Milanesio (P.S.I.)
- Monsieur Guerraz n'a pas un autre
emploi; il est seulement employé au bureau du tourisme.
Caveri (U.V.)
- Alors je n'ai pas d'autre demande à faire
sur le bureau romain à Rome, sur le bureau valdôtain à Rome.
Je voulais demander à Monsieur Montesano si je peux parler de
"Spese postali e telefoniche" - Capitolo 105 - Spese generali.
Segretario
- ... Patrimonio regionale ... Spese generali
...
Caveri (U.V.)
- Il me semble que 45 millions pour frais
de poste et télégraphes et téléphones c'est une somme excessive. Il
faudrait que la Junte donne des ordres aux dirigeants des bureaux,
en interdisant les coups de téléphone interurbains. Il y a des
personnes qui viennent à l'administration régionale, ils
téléphonent en France et en Suisse, entre autre, même des
Conseillers font ceci, naturellement c'est commode de téléphoner en
France et en Suisse. Je pourrais même faire des noms de Conseillers
régionaux qui ont été, je ne dis pas surpris, parce que c'est une
parole... on dit surpris, quand on est surpris en flagrant
adultère, des choses du genre, mais en somme des Conseillers
régionaux ont l'habitude, ils viennent ici à la Vallée, ils
téléphonent en France, en Suisse, à droite et à gauche, et
Pantalone paga. Et puis il y a un autre fait, c'est-à-dire:
Monsieur le Président du Conseil a une grave maladie, et c'est la
télégraphite acuta, parce que nous recevons un tas de dépêches
qu'on pourrait faire à moins de nous envoyer, qui coutent beaucoup,
on pourrait nous envoyer des lettres, des communications par
dépêches, tanto Pantalone paga. Essayons aussi de contrôler ces
petites dépenses, petites dépenses qui puis cubent à 45 millions
par an.
Montesano (P.S.D.I.)
- Non ho capito bene...
Caveri (U.V.)
- Che Lei ... traduco, visto che è
necessaria la traduzione.
Montesano (P.S.D.I.)
- Lei è un insolente in questo caso
... è un insolente.
Caveri (U.V.)
- ... No, no, ha detto che non ha capito il
francese ... Io traduco in italiano.
Montesano (P.S.D.I.)
- Lei è un insolente, sempre più
insolente ...
Caveri (U.V.)
- ... Cosa vuole ... allora Lei è d'accordo
con Bordon che dice che sono tanto cattivo, anche la signorina
Personnettaz ha detto che sono tanto cattivo.
Montesano (P.S.D.I.)
- Non si meravigli poi di alcune
reazioni ...
Caveri (U.V.)
- ... Non mi meraviglio, ma io non mi
meraviglio più di niente ormai.
Montesano (P.S.D.I.)
- Non si meraviglio se ci sono delle
reazioni che possono venire...
Caveri (U.V.)
- Beh, ma non mi fanno paura...
Montesano (P.S.D.I.)
- Va bene, non le faranno paura
...
Caveri (U.V.)
- Non mi facevano paura i fascisti, non ho
neanche paura di Lei quindi ... Dunque, chi parla qui? Parlo io o
parlate voi? Decidetevi ... Dicevo, visto che Lei non ha capito
quello che dicevo, che Lei è affetto da una grave malattia, la
telegrafite acuta, Le piace moltissimo convocare i Consiglieri con
telegramma ... mandi delle letterine.
Montesano (P.S.D.I.)
- Queste sono cose di mia
competenza.
Caveri (U.V.)
- Come competenza? Ma i soldi sono di
Pantalone!
Montesano (P.S.D.I.)
- ... Sono di mia competenza e
quello che Lei dice lo smentisco nel modo più categorico.
Caveri (U.V.)
- Va ben, e io lo riaffermo e dico che Lei
ha una grave malattia, cioè è ammalato di telegrafite acuta.
Montesano (P.S.D.I.)
- Lei intanto risponda alle lettere,
almeno alle lettere che scrive il Presidente del Consiglio, che non
ha neanche la cortesia di rispondere, come Consigliere, e manca al
suo dovere ... e va bene, allora manca di rispetto al Consiglio,
Lei.
Segretario
- Categoria V - Trasferimenti - Categoria X -
(legge ...)
Caveri (U.V.)
- Je demande la parole pour dire que la
somme de 4 millions de lires mise à disposition du Président de la
Junte régionale pour les subsides d'assistance est une somme
tout-à-fait exagérée. Ce serait très intéressant de voir quels
étaient les fonds des Juntes passées. L'année passée égale, mais
autrefois il y avait un million de fonds à disposition du Président
de la Junte, maintenant on est arrivés à quatre millions. C'est une
somme excessive, parce que nous savons très bien que cet argent ne
sert qu'à faire une politique clientélaire.
Segretario
- Sezione IV - Azione e intervento in campo
economico -
Tonino (P.S.I.U.P.)
- Una breve domanda per sapere il
motivo per cui si è reso necessario l'aumento del personale della
funivia e un'altra domanda per sapere quale prassi e quale metodo
si usi in questo caso per l'assunzione del nuovo personale, che
metodo si usi per sistemare questo personale, per l'assunzione
...
Colombo (P.S.I.)
- Col nuovo impianto e anche in
relazione alle continue richieste di prolungamento dell'orario di
funzionamento della funivia, si è resa necessaria l'assunzione di
una unità in più di quello che eravamo nel passato. Per quanto
riguarda la maggiore spesa, deriva dall'aumento di questa unità, in
relazione anche all'aumento delle retribuzioni che in questo
momento sono ancora ancorate al 1963. Sarà presentato in un
prossimo Consiglio regionale una proposta di legge proprio per
l'adeguamento delle retribuzioni di questo personale. Il metodo,
diciamo così, che si adotta per l'assunzione, normalmente
l'assunzione viene fatta dal capo servizio delle funivie, in
relazione alla conoscenza di personale addestrato in questo
campo.
Segretario
- Categoria IV - Categoria V.
Tonino (P.S.I.U.P.)
- Chiedo che mi venga spiegato come
sono divise e cosa comportano queste spese di compartecipazione
qui, all'articolo 174, sui proventi della Casa da gioco.
Colombo (P.S.I.)
- Si tratta di una somma che viene
corrisposta al Comune di Saint-Vincent a seguito dell'apertura
della Casa da gioco e che nel passato era stabilito in 22.500.000,
che il Consiglio poi successivamente, ha portato nella somma fissa
di 45 milioni. È una somma fissa che viene data al Comune di
Saint-Vincent, in relazione alle entrate del Casinò, però è fissa
all'apertura della Casa da gioco ... È in più del 5%.
Savioz (P.C.I.)
- Volevo chiedere una spiegazione sul
perché dell'aumento del contributo al Consorzio autonomo del Porto
di Genova, mentre l'anno scorso era di 2.400.000, quest'anno è
aumentato a 4 milioni, quali sono le ragioni di questo aumento.
Colombo (P.S.I.)
- È una cifra che viene data, appunto, a
questo consorzio autonomo del porto di Genova, in relazione a un
rendiconto che il Consorzio stesso ci manda anno per anno,
essendoci stati dei forti incrementi della spesa, naturalmente
anche la nostra partecipazione ne consegue un aumento. È questa la
situazione.
Fosson (U.V.)
- Io vorrei fare, chiedere, cioè una
mozione d'ordine, ad un certo momento se stabiliamo fino dove
andiamo avanti, andiamo fino a pagina 42? Bene, d'accordo
allora.
Segretario
-
(legge ...)
Montesano (P.S.D.I.)
- Insomma, il Consiglio è d'accordo
di chiudere a questo punto?
Allora la seduta è sospesa e aggiornata alle ore 16,00.
---
La seduta è tolta alle ore 13,08.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK