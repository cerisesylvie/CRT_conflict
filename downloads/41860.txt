Consiglio Regionale della Valle d'Aosta - Oggetto del Consiglio n. 883 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 883 del 25 luglio 2019 - Resoconto
OGGETTO N. 883/XV - Interpellanze: "Situazione dei pagamenti
delle misure previste dal PSR 2014/2020 da parte di AGEA alle varie
aziende agricole" e "Notizie in merito ai crediti vantati da
aziende agricole relativi alle misure del PSR 2014-2020".
Farcoz (Président) -
Points n
os
22 et 36 à
l'ordre du jour. Nous commençons par l'illustration du collègue
Luboz.
Luboz (LEGA VDA)
-
Il y a quelques semaines on a
parlé du triste phénomène du suicide dans cette Salle. Ce qui m'a
fait beaucoup réfléchir c'est un message que j'ai reçu le soir
même, un message de la part de quelqu'un qui n'avait pas mon numéro
de téléphone, mais que j'ai connu ensuite. Il me disait (je vais le
lire): "
La ringrazio per l'attenzione che avete posto sul
problema dei suicidi. Lei non immagina quante persone nel mio
settore in cui lavoro (allevatori) sono sull'orlo di questa
tragedia
". Donc cela m'a fait beaucoup réfléchir et c'est pour
cela qu'avec le collègue Gerandin nous avons bien cru de poser
cette interpellation au Gouvernement, parce que je lis dans les
actes du Conseil du 25 février 2016 les buts que le Gouvernement
prévoyait pour le programme des aides à l'agriculture: "
Si
prevede di raggiungere i risultati che garantiscano la formazione
di 500 agricoltori e operatori del settore, tra i quali un congruo
numero di giovani agricoltori che consentano di arrivare al
riconoscimento di indennità, premi agro-ambientali e premi per
l'agricoltura biologica su circa il 90 percento della superficie
agricola utilizzata in Valle, vale a dire su circa 50.000 ettari di
territorio, che possa permettere a 650 allevatori circa di accedere
alle misure per il benessere animale, diano avvio a circa 20
progetti di cooperazione per lo sviluppo delle filiere del turismo
nelle zone rurali valorizzando la qualità dei prodotti agricoli, e
sostenendo la raccolta e l'utilizzo delle biomasse agricole
forestali. Possono consentire a circa 500 aziende, compresi
evidentemente i giovani agricoltori, di migliorare la loro
competitività essendo state identificate quale target di
riferimento nell'ambito della potenziale crescita
aziendale
".
Sono state date delle cifre, sono stati fatti dei numeri e,
tornando anche a quanto mi era stato riferito dall'autore del
messaggio che mi è stato inviato, avendolo incontrato, si parla di
diverse decine di migliaia di euro, se non addirittura di centinaia
di migliaia di euro che questi agricoltori allevatori vantano come
credito nei confronti della Regione per il tramite del PSR. Ora, se
ne sentono di ogni colore e di ogni tipo: dalla difficoltà di
connessioni informatiche tra i sistemi regionali e il sistema
dell'AGEA, alle difficoltà dell'organico in carico all'AREA
regionale che, se non erro, sono gran parte impiegati
forestali.
A mio giudizio è compito nostro chiedere ragguagli precisi
all'Amministrazione e al Governo regionale rispetto a quante sono
le aziende che vantano ancora crediti in termini assoluti e in
termini percentuali; se si immagina che da qua a fine 2019 questi
contributi possano essere erogati e quali sono le misure che
l'Amministrazione intende mettere in campo per evitare che nel
prossimo PSR 2021/2028 possono essere evitati problemi di livello
informatico.
Président -
La parole au collègue Gerandin.
Gerandin (MOUV')
-
Le richieste che vengono poste
in questa iniziativa diciamo che sono le stesse della precedente.
Avremmo anche potuto firmare tutti la stessa ma, essendo davvero
una questione molto delicata, l'abbiamo fatto proprio per poterle
dare eventualmente un po' più di tempo per dare un'informazione,
perché io penso che in questo momento sia interessante e opportuno
"informare".
Che il mondo agricolo sia in difficoltà lo diciamo regolarmente
in ogni iniziativa; lo dicono in ogni riunione, in ogni contesto in
cui ci sono persone del mondo agricolo che sparlano e parlano anche
tra di loro. Forse ora è davvero giunto il momento di fare un po'
il punto della situazione in considerazione del fatto che comunque
ci avviamo verso la fine del settennio del PSR. Vengono chiesti una
serie di dati e, per la verità, devo dire che alcuni di questi li
ho già avuti aggiornati all'11 di maggio. Però io penso e noi
pensiamo che sia corretto che il mondo agricolo sia informato sulle
oggettive difficoltà, sulle prospettive con cui ci avvieremo a
chiudere questo settennio di collaborazione purtroppo difficile con
AGEA. È indiscutibile la cosa, perché in questo momento noi
paghiamo una serie di criticità derivanti sicuramente dalla
complessità del nostro PSR, ma anche legate alla difficoltà - noi
come altre Regioni, per la carità, non è che siamo l'unico caso -
di rapportarci con AGEA.
Detto questo, volevamo anche capire se c'erano per caso alcune
misure che rischiavano magari di andare incontro a qualche
disimpegno legato soprattutto alle annualità pregresse. Pare
comunque che alcune percentuali debbano essere rispettate entro
fine 2019, per cui era interessante - e torno a dirlo - dare questo
tipo di informazione, perché è un mondo in grande sofferenza e fino
ad oggi anche tutti coloro che hanno comunque delle annualità
pregresse da percepire sono convinti che prima o poi queste risorse
arriveranno. Volevo capire la tempistica e se possiamo ancora
tranquillizzarli in merito.
Président -
La parole à l'Assesseur Viérin pour la
réponse.
Viérin (AV)
-
Merci aux collègues qui nous donnent
la possibilité de faire un peu le point de la situation, comme on
l'a fait par ailleurs dans quelques séances du Conseil, mais
peut-être il est fondamental... bien sûr, il est fondamental
d'avoir une situation mise à jour, car le travail qui a été mis en
place ces derniers mois est un travail qui chaque semaine est en
évolution, donc il est juste qu'il soit en quelque sorte porté à
l'attention.
Je crois que les prémisses de l'exposition du collègue Luboz
sont des prémisses desquelles nous sommes tous profondément
conscients. Le message que le collègue Luboz a reçu fait partie des
messages que malheureusement nous recevons et nous avons reçus
pendant toutes ces années, car à l'intérieur de cette Salle nous
avons fait des batailles pour l'agriculture, on les a faites quand
on était à l'opposition et on les a faites quand on a eu la
possibilité de gérer le dossier de l'agriculture.
Le collègue Gerandin, comme d'autres collègues, a eu aussi une
période de permanence à l'Assessorat et il connaît très bien les
difficultés qu'il y a. Cela c'est pour dire que c'est un monde qui
a besoin de soutien, d'aide. Je vous assure que nous mettons des
énergies pour soutenir ce domaine et pour résoudre les problèmes.
Souvent ce ne sont pas des problèmes de ressort de la Région, des
Administrateurs, mais ce sont des problèmes dérivants de Rome, qui
ont eu des complications et que malheureusement même pas ceux qui
sont à Rome, même depuis une année, sont encore aujourd'hui
capables de résoudre.
Credo sia giusto parlare di questo tema, in quest'Aula, e che
sia anche giusto dire che la programmazione che c'è stata in questi
sette anni dal punto di vista dell'impostazione ha avuto effetti
disastrosi, proprio per il meccanismo, non in tutto il comparto
agricolo, ma per quello che riguarda il riconoscimento dei premi a
superficie, il riconoscimento di tutto ciò che i Fondi europei
dovevano dare alle aziende che ne avevano diritto attraverso i PSR
nazionali e regionali. Tante problematiche si sono sviluppate negli
anni. Ognuno di noi - lo dicevo in premessa - ha avuto l'onere e
l'onore di gestire l'Assessorato e quindi le deleghe per un pezzo
di cammino ma, al di là di chi ha gestito, è giusto anche
soprattutto ricordare i dati. Arriverò ai dati, che sono medesimi,
quindi per quanto concerne la prima domanda fornirò delle tabelle
puntuali in modo che ci sia, misura per misura, lo stato di
avanzamento attualizzato; risponderò invece puntualmente sulle
percentuali, sull'avanzamento, per cui vedremo pure i dati a
livello generale. Avrete quindi il dettaglio, ma anche la questione
generale.
Dico questo perché si sta parlando tanto in questi giorni di
riforma di AGEA. Il vero problema fu in allora - credo di
rappresentare un qualcosa di cui abbiamo già parlato -, quando si
scelse di non aderire al fatto di avere un ente pagatore regionale,
quella fu una delle prime questioni che, a mio modesto parere, non
hanno fatto funzionare il tutto. Avevo avuto modo anche di
confrontarmi con i funzionari che avevano lavorato all'epoca e loro
mi avevano detto che c'erano due ipotesi. Si optò per aderire al
sistema nazionale di AGEA, cosa che, col senno di poi... non entro
nel merito di chi fece la scelta all'epoca, ma il fatto di non
avere un ente regionale che conosce più da punto di vista della
prossimità... tante volte i pagamenti non arrivano perché le
fotointerpretazioni aeree non sanno distinguere un prato da un
pascolo poiché ci sono problemi informatici, che tra l'altro i
nostri informatici regionali stanno risolvendo per conto di AGEA
nazionale. Dicevo che anche a livello nazionale siamo alla farsa,
perché si parla di riforma di AGEA. Il decreto del Consiglio dei
Ministri, lo schema di riforma - ho tutta la documentazione - è già
stato rivisto dai tecnici, i quali dicono: "C'è un eccesso di
delega, non si capisce bene". Noi abbiamo mandato tutte le nostre
osservazioni e siamo stati in videoconferenza. Morale della favola:
pare che si voglia andare... il direttore sarà in scadenza a
settembre, c'è già il bando, peraltro uno dei responsabili del
Ministero è tra i papabili, quindi ci sarà un ulteriore cambio in
AGEA. Da quello che ci stanno dicendo, hanno intenzione di
impostare un ulteriore passaggio ministeriale, come avveniva una
volta, ci sarebbe un passaggio ministeriale che poi si interfaccia
con AGEA; quindi, secondo noi, tale questione potrebbe ancora
complicare ulteriormente la prossimità.
Partendo da quella scelta e da ciò che è stato fatto per
tamponare gli errori di un ente che non riusciva a pagare
puntualmente con problemi tecnici, che cosa è stato fatto? Perché è
giusto anche ricordarlo. Dirò e ricorderò che nel 2017, ma già in
precedenza, erano state messe in campo delle misure. Noi, come
Amministrazione regionale, abbiamo anticipato le somme dovute da
altri enti assumendoci anche le responsabilità in quest'Aula - chi
c'era lo sa benissimo -, andando a mettere risorse regionali e
prorogando poi i termini perché non arrivavano, riprorogando con
tutta una serie di situazioni che anche oggi in AREA esistono,
poiché ci sono cifre considerevoli, e potremmo anche parlarne, di
persone che non hanno la possibilità di restituire gli anticipi
avuti, quindi abbiamo cercato pure di procedere senza andare a
infierire ulteriormente su una situazione che è già difficile. Io
non voglio ripercorrere tutti i passaggi, però è giusto anche
ricordare - e parleremo poi di nuova programmazione -, partendo da
questa impostazione, passando da ciò che la Regione ha dovuto fare
in termini di sostituzione rispetto ad un altro ente, che oggi
abbiamo una situazione sicuramente migliorata rispetto al passato.
Pertanto nelle tabelle che vi fornirò ci sono gli andamenti
dall'avanzamento generale del PSR 2014/2020 diviso per misure, il
numero dei beneficiari e la percentuale di avanzamento. Per le
misure a superficie a capo vi sono una serie di tabelle che
indicano lo stato di avanzamento per la singola campagna, una
tabella dedicata specificatamente alla Misura 11, misura per cui,
Consigliere Gerandin, rispetto all'ultima seduta, si è avverato
quello che avevamo detto: il calcolo era andato in porto in quei
giorni, quindi è stata aperta e si stanno caricando le domande.
Rispondo ai quesiti e poi tornerò a qualche considerazione
generale.
Allo stato attuale la quota FEASR effettivamente erogata,
sommata a quella anticipata dall'Unione europea a titolo di
prefinanziamento, che è quel 3 percento, raggiunge il 93,7
percento. Nel male la situazione valdostana è quindi una situazione
molto buona, anche rispetto alle altre Regioni, e arriverò a ciò
che si è sbloccato in questo periodo, perché dai dati, come sempre,
si arriva poi alle soluzioni e non solo alle enunciazioni di
principio. Questo 93,7 percento è quella soglia di stabilità per il
2019, il cosiddetto "disimpegno automatico" che il collega Gerandin
ricordava. Si ritiene quindi - e questo l'abbiamo visto con i
tecnici - che l'erogazione regolare degli aiuti si sia ottenuta
grazie alla fattiva e costante collaborazione con AGEA; grazie al
nostro lavoro di supporto ad AGEA, abbiamo ottenuto anche una
risorsa finanziata da loro, ma è fondamentale oggi in AGEA, che ci
fa da palo fisso, come si suol dire, in loco, che si consenta il
raggiungimento della quota FEASR impegnata sul bilancio UE a favore
del PSR regionale. Non c'è quindi questo pezzo che avrebbe ancora
ulteriormente inficiato.
Terza domanda e quindi terza risposta: le azioni messe in campo.
Le azioni messe in campo dall'Assessorato e da AREA - in qualità di
ente istruttore, come si diceva - per sbloccare la complessa
situazione si sviluppano intanto in un tavolo di confronto
permanente con i CAA e con le categorie. Ormai siamo arrivati alla
risoluzione puntuale di ogni caso, quindi ogni casistica viene
presa in capo, viene analizzata dai tecnici, si prova se si va a
risoluzione informatica del tutto, dove ci sono le anomalie, quali
sono le anomalie e, risolte le anomalie sulle vecchie annualità,
risolta l'annualità, si sblocca l'annualità successiva, si
conguagliano gli anticipi che noi abbiamo dato, ci sono anche stati
gli anticipi delle categorie e si va ad arrivare a regime. C'è il
confronto giornaliero con AGEA, nel senso che noi abbiamo messo i
nostri quotidianamente al telefono, via mail, a continuare
puntualmente su ogni pratica. È chiaro che tale sistema non può
continuare ad essere così e ne abbiamo parlato col collega Gerandin
nelle ultime sedute. Bisogna che cambiamo lo schema, questo tanto
per anticipare, perché non penso che oggi parleremo di certe cose.
Però noi accettiamo volentieri il fatto e abbiamo già contattato
gli amici piemontesi. A inizio agosto - poi ne parleremo -, come
dicevamo su altri temi, siamo qui. Abbiamo già un incontro con i
tecnici del Piemonte, triangolando anche con la Liguria per vedere
i costi, la fattibilità. Abbiamo la Regione Sardegna che si è
sganciata dal sistema AGEA e che ha fatto un proprio ente. Però
noi, con gli accordi di prossimità, che non abbiamo fatto solo in
campo turistico... ci sono delle triangolazioni con delle grandi
affinità che abbiamo con la Regione Liguria e anche con la Regione
Piemonte, in particolare con il Presidente Cirio, che è stato molto
vicino al mondo agricolo valdostano e ho avuto modo di conoscerlo
durante i 50 anni della DOC di Carema. Abbiamo lavorato su tanti
dossier
, soprattutto in campo rurale, quindi c'è una
possibilità oggi di avere una triangolazione per vedere di arrivare
almeno su queste tre Regioni ad avere una autonomia. È chiaro che -
lo dico qui e ne ho parlato con i funzionari - non è che il sistema
Piemonte, ereditando le problematiche della Valle d'Aosta, faccia
"un affare", però, se c'è la volontà di tutti assieme per cercare
di risolvere senza continuare ad implicare complicazioni che già
esistono a livello nazionale, questa può essere una possibilità.
Poi la valutiamo, magari la scartiamo, però almeno diciamo che
percorriamo ogni strada per cercare di cambiare lo schema, perché
tutti noi siamo qui o siamo stati qui o lavoreremo per risolvere i
problemi dell'agricoltura, ma più che fare certe cose... finché
sono norme regionali, come quella sulla monticazione che abbiamo
messo in campo... Se l'Europa accetta con la notifica che abbiamo
avuto, metteremo fondi nostri e lì siamo autonomi nel poter
decidere; le procedure sul PSR non dipendono da noi, purtroppo.
Questo ci dovrà essere di monito per la costruzione del nuovo PSR,
però anche lì, a livello di negoziazione con le Regioni, c'è un
sistema che porta a voler centralizzare più che decentrare il
tutto. Credo che il messaggio che cerchiamo di veicolare fra tutti,
assieme alle altre Regioni - perché non è solo la posizione della
Valle d'Aosta -, è chiedere un decentramento dell'avanzamento e
della possibilità di modulare il PSR.
Parlavo di confronto giornaliero, di una risorsa dedicata e
attivata grazie all'integrazione della convenzione tra noi e AGEA
finanziata con la Misura 20, di incontri bilaterali di natura
prettamente tecnica con cadenza che sono codificati e la
condivisione con AGEA e l'implementazione di specifiche procedure
per la gestione di casistiche particolari, come dicevo puntualmente
ogni caso, del supporto tecnico alle aziende per l'analisi
dettagliata dello stato delle domande mediante il Front Office.
Abbiamo attivato questo Front Office, c'è l'appuntamento,
preventivamente l'utente chiama anche per dare la possibilità di
prepararsi. C'è anche una riforma del personale in AREA.
Il collega Luboz sottolineava le difficoltà. Abbiamo approvato
la nuova pianta organica qualche settimana fa, in Giunta. Abbiamo
revisionato per avere più "D" qualificati, poiché le graduatorie
dei "D" erano esaurite. Adesso con i Centri per l'impiego si è
attivava una procedura per poter avere del personale ulteriormente
qualificato. Non che quello che c'è non sia qualificato, però c'è
una sproporzione fra figure e mansioni, per capirci.
Nelle azioni - è questo il dato importante - del primo semestre
2019 sono state sbloccate 1.000 domande relative alle annualità
2015-2016-2017 che erano condizionate da molteplici anomalie, come
dicevo. L'importo complessivamente è stato di quasi 3.000.000 di
euro. Ad oggi la percentuale di pagamento - importo pagato e
importo richiesto per annualità - ha raggiunto l'81 percento sul
2015, il 74 percento sul 2016 e il 72 percento sul 2017. Per il
2018 la Misura 10.1.4 e la 14 sono state istruite con modalità
automatizzate ed entro l'estate dovrebbe concludersi la procedura
automatizzata per le altre misure. È chiaro che il dato negativo ma
positivo, cioè di chi oggi è in difficoltà, è ricompreso in quella
percentuale mancante. Non è possibile che uno debba ancora prendere
dei fondi di un'annualità del 2015, del 2016 o del 2017 ed è quello
che abbiamo detto incontrando le categorie: AREV, Mouvement
Montagne, i CAA, perché oltretutto poi ad un certo punto sulla PAC
c'erano stati gli errori anche dei CAA. I CAA non avevano fatto le
domande in modo corretto. In un emendamento della finanziaria dello
Stato dell'anno scorso c'erano quindi quei famosi 20 milioni che
andavano a compensare quell'errore, perché sulla PAC quando tu
sbagli la prima annualità sei penalizzato, soprattutto se carichi
male la domanda sei penalizzato per tutte le annualità.
Voglio dire che non è possibile che delle annualità pregresse
continuino a non essere risolte. Allora abbiamo concordato e detto
che, da qua all'autunno - era parte dell'iniziativa, ne ho letto
una parte -, che con le categorie ci sarà... non lo intendiamo in
senso esteso, ma ci faremo poi interpreti attraverso le categorie e
veicoleremo i messaggi puntuali, affinché ci sia una disamina
puntuale di tutte le domande evase, di quelle non evase, di quelle
che hanno una possibilità di essere evase in modo certo e, per chi
ha problematiche che non possono essere risolte in quel caso,
piuttosto ci mettiamo tutti assieme e andiamo a vedere le
responsabilità dove sono, di chi sono e perché queste pratiche non
possono essere risolte, come per ogni problema che ci insegnavano a
scuola. Se c'è un problema, c'è una soluzione, altrimenti è una
tragedia.
Allora, se gli allevatori e gli agricoltori hanno un diritto di
fondi che devono arrivare per il tramite di AGEA e devono arrivare
in modo puntuale... ci può essere un ritardo, ma di questo ritardo
intanto chi ne paga le responsabilità? Se ci sono delle
responsabilità, andremo ad accertarle, e questo ve lo dico con la
piena convinzione. L'ho detto quattro mesi fa alle associazioni,
perché non è possibile che, per colpa dell'amministrazione in
generale - anche se non fosse responsabilità del singolo o
dell'Amministrazione regionale, di chiunque sia la responsabilità -
è chiaro che quelle categorie dovranno essere tutelate. Piuttosto
si agisce tutti assieme e si andrà a vedere puntualmente caso per
caso.
Ripeto: l'Amministrazione ha dato volentieri gli anticipi, ha
cercato di fare tutto il possibile, ma dopo un certo limite bisogna
che questo problema si risolva. Sottolineo il prezioso lavoro della
Direttrice dell'AREA VdA e di tutto lo staff dell'Assessorato,
perché abbiamo uno staff competente, di persone che tra l'altro
hanno capacità informatiche, tecniche, che stanno costruendo un
PSR, che si stanno occupando di consorzi, di nuova programmazione,
che gestiscono i rapporti con AGEA e con Roma, tant'è che nel piano
di dimensionamento abbiamo chiesto e ottenuto dal personale che ci
sia una casella dirigenziale in più all'interno dell'Assessorato
sul 2019 nella riorganizzazione, una casella, una struttura
dirigenziale che si occuperà di consorzi e acque, in modo da
sgravare quel pezzo dove chi oggi sta lavorando su questi dossier e
sul nuovo PSR si possa dedicare interamente a questo. La
costruzione del nuovo PSR sarà fondamentale nell'evitare che ciò
che è stato fatto all'epoca, quando eravamo lì a fare le battaglie
dicendo che certe cose poi si sarebbero realizzate, non si
ripetano.
Questo per dire che c'è la volontà di fare fronte comune, dato
che a volte, con i colleghi, quando interveniamo, diciamo che qui
non stiamo neanche più a dire cosa si doveva o si poteva fare. Lo
diciamo per ripercorrere un percorso, dopodiché bisogna prendere
gli ultimi casi che non sono risolti... sono un centinaio? Adesso
cercheremo di quantificarli, ma stiamo cercando di andare perché
abbiamo ancora speranza - e sta arrivando - che i casi si
risolvano. Sulla PAC non avevamo quasi più speranze e in questi
ultimi mesi la PAC si è risolta, persino nei casi più difficili. In
queste settimane sono arrivate le erogazioni e sono anche
abbastanza esose. Poi bisognerà rimettere nel nuovo PSR un
equilibrio fra chi è proprietario di alpeggio e chi invece montica,
perché la monticazione è un costo e deve essere un sostegno per chi
non ha l'alpeggio e deve monticare; ha un costo, perché poi nella
filiera l'avete audito in Commissione, avete visto il lavoro
puntuale che stiamo facendo: è inaccettabile che il prezzo del
latte sia 0,55 - faccio un esempio, non è tanto più alto -, che è
il costo all'acquisto o alla vendita, e che 0,70 sia il costo di
produzione! È come se un muratore andasse ad acquistare un mattone
a 0,70 e lo ripiazza a 0,55... non può vivere!
Questo per dire che stiamo gestendo il settore e che
puntualmente cerchiamo di portarlo avanti in sinergia con le
categorie, stiamo dedicando tutte le nostre energie perché sappiamo
che è una priorità. La variazione che abbiamo approvato ieri - i
colleghi lo hanno sottolineato, in particolare il collega Testolin,
ma anche altri - è andata prioritariamente sul comparto agricolo e
su quello sociosanitario, perché sono le nostre priorità.
Dalle ore 17:48 riassume la presidenza la Presidente Emily
Rini.
Rini (Presidente) -
La parola al collega Gerandin per la
replica.
Gerandin (MOUV')
-
Grazie Assessore. È un problema
molto delicato, è una situazione che ormai si protrae da più anni e
le difficoltà ci sono. Ribadisco che è stato molto opportuno che
lei abbia avuto 20 minuti per spiegare un po' anche la situazione
di prospettiva. Che siamo sulla soglia per evitare i disimpegni
penso che sia una buona notizia, anche perché magari a volte
filtrano informazioni che possono preoccupare e quant'altro. È
ottimo il discorso di dire: "Potenziamo le figure un po' più
apicali per quello che riguarda AREA", perché abbiamo dell'ottimo
personale, ma mancano un po' le strutture più apicali e quelle che,
in questo momento, dovrebbero in parte aiutare il lavoro molto
difficile di chi dirige AREA. La ringrazio per aver in parte
risposto o comunque per aver già dato una risposta a quella
mozione, poiché difficilmente riusciremo a discuterla. Il fatto di
avere comunque recepito un po' l'indicazione che avevamo dato, già
con l'iniziativa precedente e poi con questa mozione, di prendere
contatto con ARPEA Piemonte... come dire, si prende contatto, si
verifica, ma poi bisogna capire se ci sono le condizioni e quali
sono. È però opportuno dare un segnale. Io penso che il mondo
agricolo, come è stato detto in precedenza da me e da chi mi ha
preceduto, ma sicuramente anche lei, in questo momento vuole
provare almeno a percorrere altre strade.
Lei ha parlato di questo cambio del Direttore di AGEA, ma al di
là di tutto penso che ci siano altre problematiche ancora per
quanto riguarda AGEA. Comunque sappiamo che c'è
in itinere
un appalto sulle nuove società informatiche ma, torno a dire,
cambiando ancora le società informatiche di AGEA che già in questo
momento non riescono a dare delle risposte, immagino cosa succederà
se andiamo ancora a cambiarle, peggioreremo ancora la situazione,
almeno come risposta immediata! Lei non lo ha citato, ma lo cito
io, proprio perché mi pare opportuno: in assestamento di bilancio
c'è un articolo in cui abbiamo prorogato gli anticipi per coloro
che non avevano ancora percepito i trasferimenti, quelli anticipati
a suo tempo; una parte di persone che avevano percepito giustamente
hanno restituito, ma c'è una parte di queste che di quegli anticipi
non ha "beccato" assolutamente niente, per cui sono state
riprorogate le risorse dei fondi di rotazione. Magari il numero
delle aziende non sarà così grande, ma rimane una situazione di
oggettiva difficoltà.
Lei ha citato un po' le percentuali, e io vorrei citare anche i
numeri: noi sul 2015 abbiamo ancora circa 3 milioni da liquidare,
nel 2016 oltre 4 milioni, 5 milioni e mezzo nel 2017 e oltre 11
milioni nel 2018. Sono risorse sulle quali comunque il mondo
agricolo ci conta, ci conta. Proprio in quell'ottica, per dare
quell'informazione corretta, prendo con positività un'altra delle
richieste oggetto della mozione, vale a dire quella di fare in
autunno il punto della situazione in merito all'esame di tutte le
domande, evase e non evase. Giustamente l'Assessore ha sottolineato
anche... forse diremo per la prima volta perché alcune non potranno
essere risolte, perché bisognerà prima o poi affrontare questo
passaggio non facile.
Accolgo con favore il fatto che, laddove l'errore non è stato
chiaramente dell'agricoltore dell'azienda, l'Amministrazione
regionale dovrà essere a sostegno per avviare quelle azioni a
tutela di chi ne aveva diritto e che, per errori non derivanti
dall'azienda, ma a volte da programmi o da complicazioni non
riguardanti l'azienda, possa avere qualcuno a fianco che lo
tuteli.
Presidente -
La parola al collega Luboz per la
replica.
Luboz (LEGA VDA)
-
Due considerazioni soltanto,
anche da parte mia. Ringrazio il collega Gerandin, con cui abbiamo
voluto condividere questa interpellanza, e ringrazio l'Assessore
per le puntuali risposte.
Crediamo che il sostegno e il conforto espresso al mondo
dell'agricoltura debba essere trasversale, non ha colori politici,
perché sicuramente l'agricoltura è funzionale al nostro territorio,
è funzionale al turismo. Se la Valle d'Aosta è più bella, più
coltivata e più verde, ne traiamo beneficio tutti quanti.
Ricordiamo che chi compie questa attività lo fa 365 giorni
all'anno, con orari che a noi sono spesso sconosciuti.
Mi viene da riflettere che spesso queste persone, coloro che
vivono il mondo dell'agricoltura, hanno difficoltà, vivono con
insofferenza ed avversione il rispetto di norme e codici che spesso
vanno ad aggravare la loro attività. Poco tempo fa ho parlato con
gente che vive di agricoltura: si ritrovano a riempire moduli per
il semplice passaggio del bestiame da padre a figlio o per
l'aggiornamento di codici di immatricolazione dei veicoli. A mio
giudizio bisogna veramente cercare di stare accanto a queste
aziende, per il loro futuro stesso, ma anche del sistema Valle
d'Aosta nella sua interezza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK