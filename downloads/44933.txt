Consiglio Regionale della Valle d'Aosta - Oggetto del Consiglio n. 1768 del 28 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1768 del 28 luglio 2022 - Resoconto
OGGETTO N. 1768/XVI - Interrogazione: "Notizie relative ai
lavori di messa in sicurezza del tratto autostradale interessato
dalla 'frana di Quincinetto'".
Bertin (Presidente) -
Punto n. 11. Risponde il presidente
Lavevaz.
Lavevaz (UV) -
Come dice il titolo, quest'interrogazione
chiede informazioni riguardanti i tempi necessari per terminare i
lavori e permettere la ripresa della linea autostradale in totale
sicurezza e senza ulteriori limitazioni per il traffico. Credo che
sia d'obbligo in premessa alla risposta all'interrogazione
specificare, ma credo che sia noto a chi ha firmato
l'interrogazione, che questi lavori non rientrano in alcun modo
nelle competenze dell'Amministrazione regionale. Pertanto per la
risposta abbiamo chiesto informazioni a SAV, che è responsabile di
questi lavori per avere le informazioni puntuali e avere una
risposta precisa ai quesiti che sono stati posti.
A questo proposito SAV ricorda che, oltre al sistema integrato
di monitoraggio, ai dispositivi di protezione fisica e alla
procedura di emergenza di protezione civile, che costituiscono il
sistema integrato di prevenzione e intervento in caso di rischio,
fin dal marzo 2020 la società ha completato l'installazione di una
rete paramassi provvisoria, che consente di proteggere le
infrastrutture autostradali nel caso di caduta di massi di modeste
dimensioni e, parallelamente, di rimodulare la procedura di
gestione. In condizioni ordinarie, pertanto, è assicurata la
normale fruibilità dell'autostrada lungo il tratto interessato,
prevedendo la progressiva chiusura delle corsie in caso di
superamento delle soglie di allerta e di allarme.
Per quanto riguarda invece il rilevato paramassi definitivo in
fregio alla carreggiata autostradale, sicuramente è l'intervento
più significativo ai fini della sicurezza, anche in vista degli
eventuali interventi di disgaggio della frana stessa, della cui
progettazione e realizzazione si stanno occupando ciascuno per
quanto di propria competenza Regione Piemonte, Comune di
Quincinetto e SAV, è stato trasmesso il progetto definitivo al
Ministero delle infrastrutture e dei trasporti nel mese di luglio
2020. Nel mese di maggio 2021 il Ministero ha rilasciato il proprio
nulla osta
a SAV, la quale ha potuto chiedere l'avvio della
procedura d'intesa Stato-Regione Piemonte per l'ottenimento del
parere di conformità urbanistica delle opere in oggetto. Il
Ministero ha delegato al Provveditorato opere pubbliche per il
Piemonte, la Valle d'Aosta e la Liguria, l'indizione della relativa
Conferenza dei servizi decisoria in forma semplificata ed in
modalità asincrona. La predetta Conferenza di servizi si è conclusa
positivamente con provvedimento del Provveditorato nel mese di
maggio 2022, che sostituisce a ogni effetto gli atti d'intesa, i
pareri e le autorizzazioni anche edilizie, le approvazioni, i nulla
osta o altri atti comunque denominati previsti da leggi statali e
regionali.
SAV ha in corso di redazione la progettazione esecutiva
dell'intervento, che sarà trasmessa al concedente Ministero delle
infrastrutture e della mobilità sostenibile entro l'autunno
prossimo e l'avvio dei lavori previsti nella programmazione
trasmessa al concedente è previsto nel primo semestre del 2023.
Presidente -
Per la replica ha chiesto la parola il
consigliere Rollandin, ne ha facoltà.
Rollandin (PA) -
Purtroppo credo che lei non abbia avuto
tutti i documenti, perché se va a vedere la storia è veramente una
cosa incredibile.
Voce fuori microfono.
... ha letto solo un pezzo, difatti. Dicevo questo, perché
siccome non si è mosso molto, se leggeva le prime pagine aveva
risolto tutto!
Siccome ci sono molti valdostani che vanno volentieri in zona:
non so perché, però è così. Allora questi che sono lì dicono:
"
boja faùss,
siamo sempre allo stesso punto!". E se lei vede
quello che è stato l'accordo fatto tra l'Università di Torino, le
varie società che dovevano intervenire nel più breve tempo
possibile e dare sicurezza, loro scrivono: "se non piove e se c'è
il sole benissimo, domani è andata, e sennò chiudete
l'autostrada".
Questa è la morale con cui continuano a traccheggiare, prendendo
naturalmente il giusto di quello che non fanno. Se vuole le do
l'incartamento... no, ne ha già abbastanza di incartamenti;
lasciamo perdere. Comunque se si ferma per caso a bere un bicchiere
lì, vedrà che la situazione è molto più delicata e difficile di
quella che mi ha prospettato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK