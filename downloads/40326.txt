Consiglio Regionale della Valle d'Aosta - Oggetto del Consiglio n. 3162 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3162 del 24 gennaio 2018 - Resoconto
OGGETTO N. 3162/XIV - Interpellanza: "Comunicazione agli Enti
locali delle risorse finanziarie disponibili per l'anno
2018".
Grosjean (Président) -
Point n° 24 de l'ordre du jour. La
parole au collègue Gerandin pour l'illustration.
Gerandin (CC-MOUV) -
È un'interpellanza che avevo
presentato già nell'altro Consiglio, per cui può darsi che sia
anche un po' sorpassata, nel senso che ho letto che il 23 gennaio
c'è stata la telefonata da parte dell'Assessore alle finanze
Testolin al Presidente del CELVA, in cui gli è stato garantito che
le risorse ci sarebbero state tutte: quelle previste a bilancio
regionale senza i 10 milioni di congelamento e i 2 congelati per
quello che riguarda il discorso
des
Unités des
Communes
. Ho mantenuto questa iniziativa anche perché così
avremo qualche elemento in più, perché penso che in questo momento,
in cui c'è sicuramente un po' di preoccupazione, c'è necessità per
gli Enti locali di predisporre i documenti di bilancio, sarebbe
molto importante avere, al di là delle telefonate dell'Assessore di
competenza, anche le comunicazioni ufficiali. Dico questo perché,
anche dopo la garanzia di avere queste risorse, c'è tutta una
trafila da fare. Oltretutto ricordo che quest'anno avverrà - almeno
questa è stata la volontà del tutto legittima espressa anche dagli
Enti locali - la modifica di uno dei parametri, fino allo scorso
anno uno dei parametri per i trasferimenti era calcolato sulla base
dell'ICI, mi pare che ci sia la volontà di transitare al discorso
dell'IMU. Sappiamo che per le realtà turistiche può avere un
impatto non indifferente, per cui bisognerà fare delle simulazioni.
La domanda rimane sostanzialmente quella: se le risorse sono state
recepite, magari ci dite anche dove sono state recepite. Se
comunque è stato garantito che ci sono queste misure,
eventualmente, quando ci sarà il provvedimento dove verranno
garantite questo tipo di risorse e soprattutto quando si potrà
cominciare eventualmente a lavorare, se si sta già lavorando per le
modalità per le tabelle, perché sappiamo tutti che i trasferimenti
vengono fatti sulla base di tabelle, qualcuna viene annualmente
aggiornata, come può essere per la popolazione residente o
quant'altro, altre invece portano dei retaggi storici, come quella
dell'ICI che verrebbe riparametrata in IMU, che potrebbe avere
delle conseguenze non indifferenti nell'ambito dell'applicazione di
questi parametri.
Président -
La parole au Président Viérin pour la
réponse.
Viérin (UVP) -
Ringrazio il collega Gerandin,
effettivamente bene ha fatto a ricordare che questa iniziativa era
antecedente alla discussione dell'ultimo Consiglio e poi si era
chiarita verso la fine su una notizia che in qualche modo era stata
alla base di tutta la discussione sulla mancanza di risorse, che
poi peraltro è stata su altri fronti ripresa, ma che ci aveva fatto
dire che nessuna delle priorità che ci eravamo dati in sede di
approvazione del bilancio era stata stravolta. Questo per dire che,
sin da subito e dopo il Consiglio abbiamo avuto un incontro come
Governo con il Direttivo del CELVA per trasferire le informazioni
anche alle
Unités
per dire che le risorse erano confermate e
questo è, tant'è che, come avevamo detto, il fatto di avere
assegnato le risorse, ma di autorizzare la spesa man mano ci ha
fatto autorizzare nei giorni scorsi la spesa per i famosi 12
milioni: i 10 milioni per i Comuni aggiuntivi e i 2 milioni
aggiuntivi rispetto a ciò che già l'anno scorso era stato
destinato, quindi significa che formalmente esiste l'atto che
garantisce le risorse. Parallelamente sono già stati trasmessi,
sono stati già discussi ieri in assemblea - e continuano queste
discussioni - i parametri. Al di là della questione ICI/IMU che
effettivamente abbiamo previsto in legge, noi l'abbiamo messa nella
finanziaria, quindi si passa dal parametro ICI a quello IMU, ma la
questione che avevamo già concordato in sede di approvazione nel
CELVA per acquisire il parere era: visto che siamo passati al
parametro IMU, qual è la ripartizione? Abbiamo inviato due ipotesi
su cui il CELVA si sta confrontando, dando libertà a loro di
scegliere quale può essere la sintesi che accomuna o che mette
d'accordo i Comuni, dopodiché noi procederemo alla delibera di
riparto in base a quello che loro hanno deciso.
Oggi quindi i Comuni stanno predisponendo i bilanci, ho avuto
modo di confrontarmi con il Presidente del CELVA questo primo
pomeriggio per capire a che punto erano, nei prossimi giorni ci
faranno sapere come hanno trovato una sintesi, dopodiché ci sarà la
delibera che va ad assegnare con i parametri quel quadro. Questo
per dire che si rispettano e si rispetteranno sia i tempi che le
modalità. Come sempre, si sa che per fine febbraio i Comuni devono
approvare l'atto più importante di predisposizione e quindi in
questo senso si sta lavorando. Questo quindi va a riportare un po'
la discussione in termini di confronto che c'era stato qui in
quest'aula, che aveva fatto dire che mancavano le risorse per i
Comuni, che non si sarebbe proceduto a questa disponibilità, poi
alla fine del Consiglio proprio con il collega Gerandin avevamo
chiarito questa parte. Quindi questo per dire che formalmente - e
lo abbiamo annunciato anche nei giorni scorsi - al di là della
comunicazione ufficiale anche telefonica dell'Assessore competente,
ci sono gli atti che prevedono queste risorse e soprattutto
aspettiamo, in piena autonomia da parte del CELVA, rispettando la
disposizione normativa che parla dell'IMU, quali sono i parametri
di distribuzione, che comunque porteranno ai nostri Enti locali, al
di là dell'utilizzo degli spazi finanziari per quei 30 milioni di
cui si parlava in finanziaria, 10 milioni aggiuntivi sui Comuni e 2
milioni aggiuntivi sulle
Unités
senza vincolo di
destinazione, che sono quelli che danno la possibilità ai nostri
Enti locali di fare gli investimenti sui propri territori.
Président -
La parole au collègue Gerandin pour la
réplique.
Gerandin (CC-MOUV) -
Se ho capito bene, c'è questa
comunicazione da parte dell'Assessore, dopodiché si sta lavorando
su queste simulazioni di tabelle e dopo ci sarà l'atto vero e
proprio, vale a dire la delibera con cui si trasferiscono queste
risorse. Non lo so, magari sarebbe stata più opportuna già una
comunicazione ufficiale in cui si diceva che comunque le risorse
erano queste, che non sia una telefonata...
(interruzione del Presidente della Regione, fuori
microfono)
... non avevo capito, se c'è questa comunicazione ufficiale,
sicuramente sono molto più tranquillo. Ricordiamoci che comunque
per i Comuni un atto fondamentale per avere una certezza di risorse
poter predisporre i bilanci è la determinazione di queste tabelle,
perché, finché non hanno queste tabelle, ogni Comune farà delle
simulazioni più o meno attendibili e più o meno frutto anche di
quelle simulazioni che avete fatto al momento.
Si legge che comunque - o almeno ho inteso così anche dalle
parole del Presidente - questo sia frutto anche del fatto che si
sono liberate delle risorse all'interno del bilancio di previsione,
non ho capito neanche quali fossero, però magari avremo occasione
di parlarne. Al di là di questo, rimane il fatto - dico qual è la
mia opinione personale - di avere la necessità di liberare anche il
resto delle risorse, che comunque sono oggetto o di finanza locale,
o di intervento nei Comuni. Se c'è questa possibilità, pertanto il
mio augurio è che, al di là di questi 12 milioni in più che sono
stati liberati rispetto allo scorso anno... le spese per interventi
eventi calamitosi in disponibilità c'era 1,8 milioni, non ci sono;
investimenti comuni per la viabilità e infrastrutture stradali:
c'era 1 milione e mezzo, adesso ci sono 500 mila; manutenzioni
ordinarie su strade regionali: 1,69 milioni, che sono state
azzerate; spese per interventi per riduzione rischio dissesti: 800
mila, in questo momento non c'è disponibilità; somme urgenti per
Enti locali rischio centri abitati - adesso abbiamo il grosso
problema delle valanghe che sicuramente potrebbe essere una "fonte"
importante da cui attingere - : c'era 1 milione, in questo momento
non c'è disponibilità; somme urgenti Enti locali: c'erano 536 mila
euro, adesso ci sono 36 mila in disponibilità; spese per interventi
urgenti indifferibili per rischio idrogeologico: c'era 1 milione e
mezzo, in questo momento in disponibilità vi è il dimezzamento. Se
lo sforzo è stato fatto, io pertanto chiedo che si vada in questa
direzione e che si proceda a dare la totale delle disponibilità per
gli interventi per gli Enti locali, tenuto conto anche della
stagione particolarmente delicata in cui stiamo vivendo e che siamo
fuori da quella che poteva essere una logica cautela di previsione.
Siamo oltre anche una media stagionale di precipitazioni e
purtroppo la Valle d'Aosta deve far fronte anche a questi eventi
difficilmente programmabili, per cui non è che possiamo dare colpe,
però l'importante sarebbe avere la disponibilità di tutte le
risorse a bilancio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK