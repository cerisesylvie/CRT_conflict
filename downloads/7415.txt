Consiglio Regionale della Valle d'Aosta - Oggetto del Consiglio n. 1918 del 7 aprile 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1918 del 7 aprile 1986 - Resoconto
OGGETTO N. 1918/VIII - CARTOGRAFIA DISPONIBILE PRESSO
L'UFFICIO CARTOGRAFICO REGIONALE. - (Interrogazione)
PRESIDENTE
: Do lettura dell'interrogazione in oggetto
presentata dal Consigliere Viberti:
INTERROGAZIONE
APPRESO che presso l'Ufficio Cartografico regionale non
sarebbero disponibili le carte al "5000" relative alla Valle del
Lys;
CONSIDERATO che l'aggiornamento di tutta la zona ovest era stato
ultimato già nel novembre 1984;
CONSIDERATO altresì che tali servizi resi all'Amministrazione
regionale dalla Soc. Barigazzi & c. sarebbero già stati
liquidati;
PREOCCUPATO per il circolare di voci relative a gravi problemi
finanziari in cui si troverebbe la citata società si
INTERROGA
la Giunta regionale per conoscere se quanto espresso nelle
premesse risponde a verità e se le carte al 5000 sono state
regolarmente consegnate ed i lavori sottoposti al relativo
collaudo.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Per quanto riguarda la cartografia e
precisamente le carte al 5000 della Valle del Lys, debbo dire che
gli originali sono giacenti presso l'Ufficio Cartografico
regionale. Sono stati regolarmente collaudati, come risulta dalla
relazione di collaudo del prof. Lesca del Politecnico di Torino,
che ho qui in fotocopia, in data 4 marzo 1985, e sono stati
autorizzati alla divulgazione da parte dell'Istituto Geografico
Militare Italiano con provvedimento 272 del 26 luglio 1985. Gli
originali, che sono depositati presso l'Ufficio Cartografico
regionale, sarebbero dovuti restare di proprietà della ditta
appaltatrice ed esecutrice dei lavori in oggetto, mentre avrebbe
dovuto essere consegnata alla Regione una copia dell'originale, che
ha delle caratteristiche particolari: questo era previsto dal
capitolato e dal contratto d'appalto.
Per le note difficoltà della ditta appaltatrice, alle quali tra
l'altro fa cenno il Consigliere Viberti nella sua interpellanza, la
Regione ha provveduto ha ritirare direttamente l'originale, senza
attendere di avere dalla ditta Barigazzi le copie, cosa che avrebbe
comportato un ulteriore ritardo e quindi, forse, l'impossibilità di
entrare in possesso degli originali che, per essere riprodotti,
devono subire dei trattamenti particolari, nel senso che possono
essere riprodotti soltanto con macchine particolari, nessuna delle
quali è presente in Valle d'Aosta. Perciò è stato provveduto a far
eseguire fuori dalla nostra Regione una copia degli originali con
delle apposite macchine. Entro brevissimo tempo, pertanto, sarà
disponibile presso l'Ufficio Cartografico una copia, dalla quale
potranno essere riprodotte tutte le copie che si vorranno con delle
ordinarie macchine di riproduzione eliografica che sono anche
disponibili in Valle d'Aosta.
Io non so da cosa sia stata motivata questa interpellanza, ma
immagino che qualcuno, recandosi all'Ufficio Cartografico a
chiedere copia della cartografia del Lys, si sia sentito rispondere
che non era disponibile. Forse ci potrà essere stato appunto un
disguido del genere, al quale penso si sia ovviato e di qui a
qualche giorno si potranno avere tutte le copie che si vorranno
della cartografia del Lys.
Per quanto riguarda invece l'aggiornamento della zona ovest
della Valle d'Aosta, ricordo che i lavori sono stati ultimati il 18
settembre 1985 e le operazioni di collaudo tecnico-amministrativo
ancora in corso, sono ormai in fase di ultimazione. Aggiungo
ancora, come doverosa notizia da dare al Consiglio, che nei
confronti della ditta Barigazzi, appaltatrice dei lavori della
cartografia regionale, è stata presentata ed accettata istanza di
fallimento da parte del Tribunale di Parma, con provvedimento n.
1086 del 15 febbraio 1986. Per i lavori regolarmente eseguiti, la
stessa ditta è stata liquidata con le modalità previste dalla
vigente legislazione che prevede delle ritenute di garanzia, pari
al 5,5%, da svincolarsi dopo il collaudo risoltosi con esito
positivo. L'Amministrazione ha già provveduto a contattare il
curatore fallimentare nominato dal Tribunale, per la definizione
delle pendenze ancora in atto e relative ai lavori di cui
parlavamo.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Io ringrazio l'Assessore e gli confermo
che l'ipotesi da lui formulata è appunto quella realmente
verificatasi. Due professionisti, che si erano recati per motivi
diversi a richiedere delle carte relative alla Valle del Lys, si
erano sentiti rispondere che quelle carte non erano disponibili. Io
penso che i professionisti interessati al problema siano anche di
più e mi auguro che l'iniziativa di far riprodurre una copia
dall'originale non sia stata successiva all'interrogazione, perchè,
per quanto noi cerchiamo di seguire con attenzione tutto quello che
l'Amministrazione fa, non possiamo assolutamente garantire di poter
pungolare l'Amministrazione regionale su tutte le questioni.
Sarebbe più opportuno invece che i controlli fossero eseguiti per
via burocratica. Non voglio sostenere che il compito della Giunta
sia quello di effettuare controlli di questo genere, però sono
stupito che non ci sia stato, come mi era sembrato di capire, un
controllo di tipo burocratico per far provvedere "prima" alla
mancanza di queste foto aeree.
Aggiungo che sono molto spiaciuto del fatto che questa società,
che credo abbia sempre lavorato con serietà fornendo del materiale
di notevole qualità, non solo all'Amministrazione regionale ma a
buona parte dell'Italia, si trovi oggi in queste tristi e gravi
condizioni. Mi è sembrato di capire che anche l'Amministrazione
abbia presentato istanza di fallimento...
(...INTERRUZIONE...)
Allora la data si riferisce ad un altro provvedimento e non a
quello della Giunta.
(...INTERRUZIONE...)
Allora quella data si riferisce al provvedimento del
Tribunale.
Come ho già detto prima, in relazione alla risposta data alla
mia precedente interrogazione, non rifiutiamo mai del materiale
che, direttamente o attraverso l'aiuto di persone più competenti,
consente al nostro livello di informazione di fare degli interventi
appropriati in questo Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK