Consiglio Regionale della Valle d'Aosta - Oggetto del Consiglio n. 3993 del 3 ottobre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Famiglia, tutela dell'infanzia
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3993 del 3 ottobre 2024 - Resoconto
OGGETTO N. 3993/XVI - Interrogazione: "Misure per garantire
il decoro e la salubrità degli alloggi del Quartiere Cogne soggetti
a lavori di ristrutturazione".
Bertin (Presidente) -
Riprendiamo i lavori. In
considerazione dell'assenza temporanea dell'assessore Bertschy che
sta partecipando ad una conferenza da remoto nell'ambito
dell'attività Stato-Regioni, passiamo al punto n. 23.
Risponde l'assessore Sapinet.
Sapinet (UV) -
Gli interventi di riqualificazione ed
efficientamento energetico nei fabbricati di proprietà dell'ARER al
Quartiere Cogne sono in via di conclusione. Approfittiamo
dell'iniziativa per comunicarlo: gli ultimi cantieri saranno chiusi
entro la fine dell'anno e lo smantellamento dei ponteggi consentirà
di eseguire alcune opere di dettaglio, anche relative al problema
sollevato dall'interrogazione in argomento.
Nel merito dell'interrogazione, il primo quesito: se siano
giunte segnalazioni circa il problema che il collega evidenzia
nella sua iniziativa.
Sul punto, ARER ci comunica preliminarmente che la conclusione
del cappotto con un cornicione staccato dalla copertura è stata una
scelta conseguente alle prescrizioni fornite dalla Soprintendenza,
poiché i fabbricati denominati "Giacchetti" sono sottoposti a
specifici vincoli di carattere storico-architettonico.
Tuttavia, sia tali cornicioni, sia tutte le mensole e gli
oggetti preesistenti sono stati dotati di appositi sistemi di
dissuasori per piccioni.
I relativi fissaggi rispondono ai previsti requisiti di
stabilità tramite tassellatura e chiodatura rinforzati da
silicone.
In merito alle segnalazioni, ecco che poi ho verificato - come
mi consiglia spesso il collega Manfrin - personalmente; ARER ci ha
detto che non sono pervenute all'azienda segnalazioni relativamente
ai distacchi, ma assicura che, di fronte a specifiche segnalazioni,
comunque stanno provvedendo a una verifica ulteriore.
Sono invece state segnalate le varie segnalazioni in merito alla
presenza dei volatili e queste assolutamente vengono prese in
considerazione da ARER, che sta attuando sistemi dissuasivi, sopra
descritti, e le valutazioni che ora affrontiamo anche nel secondo
quesito, in cui il collega ci chiede se siano state predisposte
necessarie contromisure per garantire il decoro e salubrità degli
alloggi oggetto della presente interrogazione.
ARER sottolinea come la zona del Quartiere Cogne in questione
sia caratterizzata da una presenza invasiva di piccioni, imputabile
anche al fatto che le soffitte dei quattro fabbricati, denominati
"Giacchetti", sono rimasti per anni inabitati e utilizzati dai
volatili per nidificare.
Con i recenti lavori di efficientamento energetico, tra l'altro,
sono stati completamente sgomberati e sanificati tutti gli ambienti
che saranno trasformati in alloggi.
Essendo ad oggi tali ambienti divenuti inaccessibili, i piccioni
stazionano sugli elementi esterni, quali cornicioni, oggetti di
qualsiasi tipo, davanzali delle finestre, mensole, senza che i
dissuasori, comunque presenti in grande numero, riescano davvero ad
opporre un definitivo contrasto.
Di non secondaria importanza risulta il fatto che diversi
abitanti della zona offrono con continuità cibo di varia natura a
beneficio dei volatili che, dunque, sono diventati stanziali
nonostante i divieti vigenti.
L'ARER ci segnala che, qualora fosse richiesto dagli enti
competenti, resta a disposizione per pianificare e intraprendere
azioni utili a ridurre la popolazione stanziale di volatili nella
zona o attraverso l'introduzione di antagonisti naturali o
attraverso l'adozione di dissuasori sonori ad ultrasuoni.
Si sta valutando anche una relazione sulla presenza infestante
di questi animali che potrebbero compromettere l'igiene e la salute
pubblica della zona al fine di permettere ad ARER di regolarne il
numero.
Tale azione andrebbe, come ben si può immaginare, con i
necessari approfondimenti, nel rispetto delle stringenti normative
che, sì, tutelano la salute e l'igiene umana, ma che altresì devono
rispettare ambienti e animali.
Presidente -
Consigliere Manfrin per la replica.
Manfrin (LEGA VDA) -
Da dove partire?
Lei ha detto giustamente, Assessore, che verranno poste in
essere, alla fine dei cantieri, delle misure che permetteranno di
mettere in campo degli accorgimenti che possano fungere da
dissuasione.
Se lei è andato, come mi ha detto, a fare un sopralluogo,
facendo un giro lungo tutti i marciapiedi che passano sotto le
abitazioni, si sarà accorto che questi marciapiedi hanno subìto un
bombardamento di deiezioni e, come abbiamo voluto spiegare
nell'interrogazione, questo è dovuto al fatto che, come giustamente
ha anche chiarito lei, i piccioni erano diventati stanziali e si
erano installati negli ultimi piani degli alloggi, tant'è vero che,
come ricorderà, in quest'Aula ho sollevato anche il problema della
rimozione di - pensate, in alcune zone - 60 centimetri di guano.
Immaginate cosa significa accumulare 60 centimetri di guano nei
sottotetti per dei piccioni, che tra l'altro rischiavano di
sfondare il sottotetto, quindi immaginate da quanto tempo questi
piccioni erano lì.
Qual è la questione? Che però, con i nuovi lavori di
efficientamento energetico, è stato creato il nuovo muro e la parte
di isolante che è stata messa ha uno spazio tra la fine di questo
materiale isolante e l'inizio del tetto, quindi c'è una sporgenza.
Su questa sporgenza, non è stata collocata alcuna dissuasione, che
invece è stata collocata sulle travi in legno del tetto, quindi i
piccioni stazionano lì con l'effetto che le abbiamo descritto.
Rispetto al fatto che invece sono stati installati i dissuasori
sulle travi, lei non avrà ricevuto probabilmente segnalazioni, però
io pubblicherò, come faccio di solito, al termine dell'iniziativa,
quello che è accaduto e uno di questi dissuasori è stato fissato
(si è visto perché poi sono andato a vederlo materialmente)
soltanto con del silicone, quindi immagini il peso di un piccione
con un semplice strato di silicone che blocca questo dissuasore,
che chiaramente si è piegato ed è caduto, tra l'altro è caduto in
testa a uno degli inquilini di questi alloggi.
Insomma, con questi spuntoni così, non è proprio piacevole.
Il problema però più grande è questo: cioè lei dice che una
struttura di dissuasione verrà fatta alla fine dei lavori, quindi
alla fine di quest'anno lei ha detto, sempre che i lavori finiscano
quest'anno; il problema è che noi siamo ad ottobre e la fine di
quest'anno è a dicembre, e spero che questo non significhi che i
condomini dovranno stare in mezzo alle deiezioni dei piccioni per
tre mesi, perché ci sono persone che sono già state male, persone
che hanno figli in arrivo, quindi sono donne incinte che si trovano
sul balcone di tutto. Ma credo che la cosa più grave, che
ovviamente non dice lei ma che riporta e che dice ARER, sia la
stessa identica spiegazione e giustificazione che ARER ha dato ai
condomini che hanno chiamato, cioè: "Ma dovete smettere di dargli
da mangiare".
Io le posso assicurare, Assessore, che chiunque, se vedesse il
suo balcone così come i dintorni dell'ingresso del suo alloggio o i
marciapiedi intorno all'alloggio che occupa bombardato di deiezioni
di piccioni, l'ultima cosa che le verrebbe in mente di fare sarebbe
dar da mangiare ai piccioni.
Io credo che questa sia una giustificazione che ARER cerca di
dare per addossare, come fa sempre, la colpa a qualcun altro, la
colpa però è che i lavori sono stati fatti senza tener conto di
questo problema e se si ha intenzione di porre un rimedio, bisogna
farlo adesso, non fra tre mesi, perché le persone possono stare
male adesso, perché le deiezioni stanno provocando danni, disagi e
ovviamente anche degrado adesso.
Ben vengano quindi gli accorgimenti che lei ci ha annunciato,
Assessore, ma bisogna farli adesso.
Ben venga anche e siamo favorevolissimi alla soluzione che ci
permetta di controllare anche la specie e i piccioni che sono
stanziali, ma da mettere in piedi subito, non successivamente.
Presidente -
Consigliere Aggravi per mozione d'ordine, ne
ha facoltà.
Aggravi (RV) -
Presidente, io le vorrei chiedere se nel
Regolamento sia prevista la gestione dell'ordine del giorno a
"baraonda", perché, oggettivamente, noi ci siamo trovati nella
Capigruppo a definire e a prendere accordi affinché, giustamente,
il Presidente potesse rappresentare la Valle d'Aosta a Parigi. Non
è stato detto null'altro.
Abbiamo appreso ieri - o meglio, abbiamo appreso dalla stampa -
che l'assessore Caveri lo accompagna o è presente anche lui a
Parigi e ieri, senza una decisione della Capigruppo,
sostanzialmente, sono state gestite per l'assessore Caveri le
iniziative come per il Presidente, cioè sono state anticipate.
Ora,
nulla quaestio
sulla partecipazione dei membri del
Governo a degli importanti incontri, anzi, siamo ben contenti, ma
almeno saperlo, perché altrimenti l'ordine del giorno a che cosa
serve e le Capigruppo a che cosa servono.
Io mi chiedo questo, perché ogni volta che l'opposizione fa
delle richieste sull'ordine del giorno, presenta delle risoluzioni,
viene giù il mondo, e poi quando invece bisogna riorganizzare
l'ordine del giorno per la gestione, giustamente, e magari anche di
importanti incontri e noi veniamo incontro ai membri del Governo,
ci troviamo in questa situazione.
In questo Consiglio non si capisce come vengano gestite e
soprattutto quando uno deve intervenire, ma lo dico per una
questione di forma, sennò rimettiamo tutto in disordine, in
presentazione, visto che nel Regolamento si è anche cambiata la
modalità di presentazione delle iniziative per permettere ai membri
del Governo di meglio organizzarsi, però, visto che il lavoro di
tutti ha la stessa dignità, io almeno le chiederei di essere
informato, non di rientrare dalla pausa e apprendere la cosa così,
o almeno che in Capigruppo si dica, perché c'era il silenzio
martedì.
Lo dico davvero, perché già quello che ci siamo sentiti ieri dal
Presidente, in più cose del genere... io mi chiedo che cosa stiamo
a fare qua.
Presidente -
Consigliere Aggravi, capisco la sua
annotazione. Invito, nei limiti del possibile, di comunicare
tempestivamente e, soprattutto, in occasione della Conferenza dei
Capigruppo, quando si organizzano i lavori di Consiglio, le
eventuali necessità da parte di chiunque.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK