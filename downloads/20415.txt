Consiglio Regionale della Valle d'Aosta - Oggetto del Consiglio n. 425 del 25 febbraio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 425 del 25 febbraio 2004 - Resoconto
OGGETTO N. 425/XII - Intese raggiunte a vari livelli
istituzionali per la nomina del Presidente del Parco nazionale del
Gran Paradiso". (Interrogazione)
Interrogazione
Appresa la notizia del Commissariamento del Parco Nazionale
Gran Paradiso;
Rilevato che tale decisione rappresenta un grave danno,
nell'operatività e nell'immagine del Parco Nazionale Gran
Paradiso;
Al fine di avere un quadro completo dell'attuale situazione
degli organismi dirigenti del Parco;
il sottoscritto Consigliere regionale
Interroga
il Presidente della Regione per sapere:
1. quali intese sono state raggiunte fra la Regione Valle
d'Aosta, la Regione Piemonte ed il Ministero dell'Ambiente per la
nomina del nuovo Presidente del Parco Nazionale Gran
Paradiso;
2. qual è la nuova composizione del Consiglio direttivo del
Parco;
3. quale persona è stata nominata nel Consiglio direttivo in
rappresentanza della Regione Valle d'Aosta e quali sono i requisiti
di "particolare qualificazione in materia di conservazione della
natura" di tale persona.
F.to: Riccarand
Président - La parole au Président de la Région, Perrin.
Perrin (UV) - La situation quant à la recomposition des organes
de l'établissement gestionnaire du Parc n'a pas évolué depuis mon
allocution du 28 janvier dernier, dont je voudrais d'ailleurs vous
rappeler brièvement le contenu.
En septembre 2003, nous nous sommes entendus avec la Région du
Piémont pour nommer le Président du Parc d'entente avec la Région
et nous avons confirmé cette entente par écrit à deux reprises: le
22 décembre 2003 et le 5 janvier 2004. Ceci, car il apparaissait
clairement, dans les notes envoyées par le Ministère de
l'environnement, que nos communications n'avaient pas été prises en
considération. Comme je l'ai déjà expliqué à cette Assemblée, la
seule réponse du Ministre à nos courriers a été, le 8 janvier 2004,
l'émanation d'un décret portant nomination d'un conseiller
extraordinaire de l'organisme gestionnaire du Parc, décret que le
Ministre a motivé en s'appuyant sur le fait que, selon lui, la
Vallée d'Aoste n'avait pas communiqué formellement l'accord passé
avec le Piémont. Le 16 janvier dernier, lorsque nous avons été
informés, de façon officieuse, de l'existence de ce décret, nous
avons fait part de notre mécontentement au Ministre et nous lui
avons demandé de rectifier ce texte dans les plus brefs délais.
Nous l'avons aussi prié de nous accorder un entretien car nous
voulions comprendre quelles étaient les réelles motivations de la
nomination du Commissaire extraordinaire et quelles étaient les
intentions du Ministre quant à la confirmation des organes du Parc.
A la date d'aujourd'hui, nous n'avons encore reçu aucune réponse de
sa part. En fait, nous n'avons reçu qu'une copie du décret portant
nomination du Commissaire au Parc.
Le mandat quinquennal du Conseil de direction a expiré le 16
juillet 2003. La délibération du Gouvernement régional du 28
juillet 2003 a désigné M. Marco Petey, Président de la Consorterie
"Nomenon" et du Consortium d'amélioration foncière
"Vieyes-Sylvenoire", en qualité de représentant de la Région, au
titre de la période 2003-2008. M. Marco Petey est aussi
Administrateur dans la Commune d'Aymavilles et donc nous l'avons
retenu suffisamment représentatif des intérêts de la Région dans le
parc. Le Ministre n'a toutefois jamais reconstitué le Conseil de
direction.
La situation est donc la même que celle du mois de janvier: nous
attendons toujours cette réponse pour débloquer la procédure
permettant d'assurer le fonctionnement normal du Parc et ce dans le
respect du principe de collaboration loyale qui devrait toujours
inspirer les accords entre l'Etat et la Région et que, pour notre
part, nous avons toujours suivi. Je peux mettre même à disposition
de l'interpellant toute la correspondance, confirmant les
intentions exprimées par la Région en accord avec la Région
Piémont.
Presidente - La parola al Consigliere Riccarand.
Riccarand (Arc-VA) - Ci dispiace che l'Ente Parco nazionale Gran
Paradiso - che già in passato, per dei motivi strutturali, perché
mancava il decreto attuativo della legge, ha dovuto subire dei
lunghi periodi di commissariamento, quindi di mancato funzionamento
degli organismi di gestione del parco - ora, pure in una situazione
diversa e meno impeditiva dal punto di vista strutturale, si
ritrovi ad essere commissariato e privo dei suoi organismi che
erano stati definiti dal decreto tramite un iter molto lungo e
complesso. Questo ci dispiace, non abbiamo nessun dubbio che vi
siano delle gravi responsabilità da parte del Ministero
dell'ambiente, di cui conosciamo la disinvoltura nel modo di
comportarsi e la lentezza delle procedure, la scarsa capacità di
comunicazione con le regioni, eccetera.
Ci rammarichiamo quindi di questa situazione; crediamo che, da
parte dell'Amministrazione regionale, della Presidenza della
Regione, ci debba essere un'insistenza per arrivare a chiarire
tutto quello che deve essere chiarito ed arrivare a ricostituire al
più presto gli organismi dirigenti del parco, perché una situazione
di questo tipo, di commissariamento, è negativa perché depotenzia
tutti quegli strumenti di partecipazione e di pluralismi di
presenze nel consiglio direttivo, che sono stati concertati proprio
per avere un organismo dirigente che tenga conto di tutti gli
equilibri delicati che caratterizzano la gestione di un parco. Ci
auguriamo e chiediamo al Presidente che vi sia un'attivazione
costante, in modo da rendere più breve possibile questa situazione
di commissariamento, in modo che si ritorni ad un pieno
funzionamento degli organismi.
Rispetto all'altro aspetto sollevato dall'interrogazione, cioè
la designazione del rappresentante della Regione nel consiglio
direttivo, devo esprimere delle perplessità rispetto a quello che
ci ha detto il Presidente, perché il decreto prevede che la Regione
Valle d'Aosta, intesa come territorio, abbia tre rappresentanti
nell'Ente parco. Uno di questi deve essere designato dalla Regione
e il decreto prevede che deve essere una persona con una
particolare qualificazione in materia di conservazione della
natura, questo è stato messo con un significato ben preciso, per
dare una caratterizzazione; poi vi sono 2 rappresentanti, che sono
invece rappresentanti della comunità del parco, quindi
rappresentanti di carattere territoriale. La designazione che avete
fatto voi però non rispetta questa impostazione, perché voi avete
designato una persona, che sarà persona degnissima, ma è persona
che ha, con unici requisiti, quello di essere un presidente di un
consorzio e un amministratore di un comune che ricade, molto
parzialmente, all'interno del parco. Questa persona può andare
benissimo come rappresentanza territoriale, ma non risponde a quei
requisiti che dovrebbe avere il rappresentante designato dalla
Regione. Questo, secondo me, non è positivo, anche perché la
Regione dovrebbe avere all'interno del consiglio direttivo un ruolo
trainante, mettendo lì un'altra professionalità, un'altra capacità,
una persona in grado di essere punto di riferimento e di guida,
perché poi il problema della Direzione del Consiglio direttivo del
parco è anche avere delle persone all'altezza di guidare un
organismo così complesso. La Regione dovrebbe quindi mettere lì
delle risorse di alto livello, risorse che noi abbiamo, penso ad
esempio al Museo di scienze naturali di Saint-Pierre, dove vi sono
persone molto qualificate; perché non si va in questi organismi a
scegliere delle persone veramente qualificate sotto questo aspetto?
Mi sembra una designazione di basso profilo.
Ora, siccome la materia deve essere tutta ancora stabilizzata e
definita, dal momento che non si è arrivati a questa nomina del
consiglio direttivo e tutto è bloccato, chiederei alla Giunta di
fare un ripensamento anche su queste designazioni, proprio per
arrivare ad avere nel consiglio direttivo un rappresentante della
Regione che sia una persona in grado di essere una guida
all'interno del Consiglio di direzione del Parco Gran Paradiso, che
sappia dare un'impronta, che sappia portare le cose nel verso
giusto, facendo fino in fondo il compito che spetta a un
rappresentante di un ente importante come la Regione Valle
d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK