Consiglio Regionale della Valle d'Aosta - Oggetto del Consiglio n. 4024 del 9 dicembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4024 del 9 dicembre 1992 - Resoconto
OGGETTO N. 4024/IX Ratifica di deliberazioni adottate dalla
Giunta regionale in via d'urgenza.
Oggetto n. 7948 in data 4 settembre 1992:
Concessione
di premi ai produttori di formaggio "Fontina", prodotto nell'anno
1991. Impegno di spesa.
Presidente Pongo in votazione la ratifica della deliberazione in
oggetto.
Esito della votazione:
Presenti: 25
Votanti: 22
Favorevoli: 22
Astenuti: 3 (Aloisi, Milanesio e Pascale)
Il Consiglio approva.
Oggetto n. 9533 in data 23 ottobre 1992: Approvazione di
schema di convenzione tra il Politecnico di Torino e la Regione
Autonoma Valle d'Aosta per lo svolgimento di un corso di diploma
universitario in ingegneria delle telecomunicazioni.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 25
Il Consiglio approva all'unanimità
Oggetto n. 9645 in data 23 ottobre: Approvazione ed
impegno di spesa per la perizia suppletiva e di variante per i
lavori di smal-timento e trattamento delle acque reflue del Comune
di Rhêmes-Notre-Dame. Approvazione di variante tecnica e di nuovi
prezzi.
Presidente
Ha chiesto di parlare l'Assessore ai Lavori
Pubblici, Vallet.
Vallet (UV)
Pour demander le renvoi de cette
ratification étant donné que le Président de la Commission de
Coordination a demandé des éclaircissements sur cette
délibération.
Presidente
L'oggetto n. 9645 è rinviato ad altra seduta
di questo Consiglio, quando saremo in grado di fornire i
chiarimenti alla Commissione di Coordinamento.
Oggetto n. 9890 in data 30 ottobre 1992: Permuta di
diritti reali in Comune di Châtillon tra la Regione e la signora
Augusta Tosquin.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 26
Il Consiglio approva all'unanimità
Oggetto n. 10046 in data 6 novembre 1992:
Concessione
di un contributo di lire 20 milioni alla Comunità montana Monte
Cervino nelle spese sostenute per l'organizzazione della VI
edizione del "Superroll Cervino", svoltasi il 26 luglio 1992.
Approvazione e liquidazione di spesa.
Presidente Ha chiesto di parlare il Consigliere Riccarand.
Riccarand (VA)
Qui si tratta non di un contributo
preventivo, ma di un contributo ad una manifestazione che si è
svolta cinque mesi fa. Non capisco per quale motivo si debba
intervenire a posteriori da parte dell'Amministrazione e poi devo
rilevare che la delibera, pur facendo riferimento al bilancio
consuntivo, non evidenzia nessun elemento, nessuna cifra rispetto
alle spese sostenute per questa manifestazione, per cui vorrei
chiedere chiarimenti su questi due elementi al competente
Assessore.
Presidente Ha chiesto di parlare l'Assessore al Turismo, Sport e
Beni Culturali, Voyat.
Voyat (UV)
Chiedo scusa, anche se è già stato detto
agli uffici di riportare sia i preventivi che i consuntivi,
purtroppo ancora una volta mi trovo a vedere che non sono stati
riportati.
Il ritardo della deliberazione è dovuto soprattutto al fatto che
non c'erano più fondi al momento della richiesta, ma avevamo
assicurato l'intervento dell'Amministrazione regionale rinviando la
delibera al momento in cui il capitolo fosse stato
rifinanziato.
Presidente
Pongo in votazione la ratifica della
deliberazione in oggetto.
Esito della votazione:
Presenti: 26
Votanti: 25
Favorevoli: 25
Astenuti: 1 (Riccarand)
Il Consiglio approva
Oggetto n. 10199 in data 6 novembre 1992:
Concessione
di un primo contributo di lire 20.571.000 a favore dell'azienda di
soggiorno di Cogne per l'organizzazione della manifestazione
"Atelier en plein air" (20-26 luglio 1992). Approvazione ed impegno
di spesa.
Presidente Ha chiesto di parlare il Consigliere Riccarand.
Riccarand (VA) Anche per questa delibera valgono alcune
osservazioni che ho fatto in precedenza: si tratta di una
manifestazione che si è svolta dal 20 al 26 luglio 1992 e non si
capisce per quale motivo soltanto adesso viene proposta una
deliberazione di contributo.
Oltretutto non riesco a capire per quale motivo si parla di
primo contributo pari all'80 percento delle spese sostenute,
quindi, da come è formulato il testo, ci dovrebbero essere
successivi contributi.
Su questi due elementi vorrei avere dei chiarimenti.
PresidenteHa chiesto di parlare l'Assessore all'Industria,
Commercio e Artigianato, Mafrica.
Mafrica (PCI-PDS)
Sulla prima richiesta c'è stato da
parte degli uffici per un certo periodo un ritardo nella
predisposizione delle delibere perché si attendeva l'approvazione
di una normativa specifica per i contributi.
E' stato fatto un primo regolamento, predisposto dalla Giunta,
che poi non è stato vistato in quanto era necessario un regolamento
del Consiglio, ed è all'ordine del giorno del Consiglio la proposta
di legge per la regolazione dei contributi.
D'altronde in attesa dell'approvazione della legge sono stati
richiesti da parte del Comune di Cogne i finanziamenti, quindi si è
provveduto con un primo acconto rispetto alla spesa documentata. Il
preventivo è di 43 milioni, il contributo è dell'80 percento. Sulla
spesa documentata di 25 milioni viene corrisposto l'80 percento,
per una cifra di 20 milioni, quindi è l'80 percento del contributo
rendicontato; con la successiva rendicontazione si arriverà fino
all'80 percento del preventivo.
PresidentePongo in votazione la ratifica della deliberazione in
oggetto:
Esito della votazione:
Presenti: 26
Votanti: 22
Favorevoli: 22
Astenuti: 4 (Aloisi, Milanesio, Pascale e Riccarand)
Il Consiglio approva
Oggetto n. 10301 in data 13 novembre 1992: Esecuzione, in
economia diretta, di lavori di restauro statico delle strutture
lignee della "Sala delle prigioni" del Castello di
Fénis.
Presidente
Pongo in votazione la ratifica della
deliberazione in oggetto.
Esito della votazione:
Presenti: 25
Votanti: 22
Favorevoli: 22
Astenuti: 3 (Beneforti, Limonet e Ricco)
Il Consiglio approva
Oggetto n. 10309 in data 13 novembre 1992:
Concessione
di un ulteriore contributo di lire 30 milioni al Comitato
organizzatore del 28° Campionato del Mondo di Petanque, svoltosi ad
Aosta nel mese di settembre 1992, ai sensi della legge regionale n.
31/1992. Approvazione, impegno e liquidazione di spesa.
PresidenteHa chiesto di parlare il Consigliere Riccarand.
Riccarand (VA)
Qui si tratta di una manifestazione per
la quale l'Amministrazione regionale aveva già approvato un
contributo di ben 120 milioni.
Abbiamo dato 120 milioni. Nella delibera si dice che la
manifestazione si è felicemente conclusa, riscuotendo un notevole
successo di atleti partecipanti e di pubblico. I mezzi di
informazione hanno dato ampio spazio alla competizione, assicurando
alla stessa un interessante riscontro promozionale.
Io non riesco a capire per quale motivo è stato fatto un certo
preventivo, è andato tutto bene, si è tutto concluso felicemente
con una grande partecipazione di pubblico e poi si scopre un
deficit di 123 milioni e dobbiamo intervenire con altri 30 milioni.
Qui c'è qualcosa che non quadra in quello che è descritto,
altrimenti non si capisce come mai si è conclusa con ben 123
milioni di deficit.
Non so se è un deficit reale o se è gonfiato. Secondo me c'è
qualcosa che non quadra in quello che viene spiegato nella
deliberazione, per cui chiederei all'Assessore competente di
fornire qualche dato rispetto allo svolgimento di questa
manifestazione e le motivazioni per cui, dopo aver dato 120 milioni
dobbiamo darne altri 30 per un totale di 150 milioni.
PresidenteHa chiesto di parlare l'Assessore al Turismo, Sport e
Beni Culturali, Voyat.
Voyat (UV)
In effetti, la manifestazione ha avuto
successo. La difficoltà è venuta dal fatto che sulla base del
preventivo, si era previsto di fare la manifestazione al palazzo
del ghiaccio, dove le spese sarebbero state modeste.
Invece da parte della Federazione Mondiale della Pétanque sono
stati richiesti dei locali che avessero la possibilità di ospitare
oltre 2000 spettatori, questo per regolamento mondiale della
Pétanque.
Allora la manifestazione non si è potuta svolgere al palazzo del
ghiaccio, si è dovuto affittare appositamente una struttura che è
andata al di fuori di quello che era il preventivo. Il contributo,
il disavanzo di 123 milioni è stato concordato con una parte di 30
milioni da parte dell'Amministrazione regionale, la parte restante
tra l'Organizzazione Mondiale della Pétanque e della Federazione
Italiana Pétanque.
PresidentePongo in votazione la ratifica della deliberazione in
oggetto.
Esito della votazione:
Presenti: 25
Votanti: 21
Favorevoli: 21
Astenuti: 4 (Aloisi, Milanesio, Pascale e Riccarand)
Il Consiglio approva
Oggetto n. 10420 in data 13 novembre 1992: Esecuzione dei
lavori in economia diretta di sostituzione delle tubazioni per lo
scarico del troppopieno della vasca di carico di Cornu Ramère
dell'acquedotto intercomunale della Valle d'Ayas. Approvazione ed
impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 25
Votanti: 22
Favorevoli: 22
Astenuti: 3 (Beneforti, Limonet e Ricco)
Il Consiglio approva
Oggetto n. 10729 in data 20 novembre 1992:
Concessione
di un primo contributo di lire 25 milioni (venticinquemilioni) al
Comitato Organizzatore della Fiera del Legno "S. Orso 1993" -
Donnas 17 gennaio 1993. Approvazione e liquidazione di
spesa.
PresidentePongo in votazione la ratifica della deliberazione in
oggetto.
Esito della votazione:
Presenti, votanti e favorevoli: 25
Il Consiglio approva all'unanimità.
Presidente E' stata richiesta da parte del Presidente della
Giunta una sospensione per presentare una risoluzione, con la
relativa convocazione dei Capigruppo.
Quindi, se non ci sono obiezioni, la seduta è sospesa.
Si dà atto che la seduta è sospesa dalle ore 18,57 alle ore
19,32 e che, alla ripresa dei lavori, presiede il Vicepresidente
Stévenin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK