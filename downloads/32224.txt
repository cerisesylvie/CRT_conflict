Consiglio Regionale della Valle d'Aosta - Oggetto del Consiglio n. 1018 del 10 febbraio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1018 del 10 febbraio 2010 - Resoconto
OGGETTO N. 1018/XIII - Interrogazione a risposta immediata:
"Iniziative in merito al progetto del Ministro del turismo di
apertura del gioco d'azzardo negli alberghi a cinque stelle e di
realizzazione di nuovi casinò".
Interrogazione a risposta immediata
Richiamate le dichiarazioni del Ministro Brambilla in merito
alla bozza del disegno di legge del 28 gennaio scorso che prevede
l'apertura del gioco d'azzardo negli alberghi a cinque stelle e la
realizzazione complessiva di circa quaranta nuovi casinò;
Appreso dagli organi di stampa le dichiarazioni del
Presidente della Regione che definisce lo Stato "primo
biscazziere";
Ricordato che il Presidente della Regione è rappresentante
dello Stato in Valle d'Aosta;
Considerato che in Valle d'Aosta ha sede uno dei quattro
casinò italiani attualmente operativi, che sta attraversando un
momento di grave difficoltà;
i sottoscritti Consiglieri regionali
Interrogano
il Presidente della Regione per sapere:
se sono state attivate iniziative da parte del Governo
regionale relativamente a tale infausto progetto.
F.to: Chatrian - Bertin - Giuseppe Cerise - Louvin - Patrizia
Morelli
Président
- La parole au Vice-président Chatrian.
Chatrian (VdAV-R)
- Merci, M. le Président.
Presidente, viste le dichiarazioni del Ministro Brambilla, visto
che si prospetta l'apertura di 40 nuove case da gioco all'interno
di alberghi a 5 stelle e, soprattutto, visto che il settimanale
Espresso
ha pubblicato in esclusiva un'anteprima del disegno
di legge sul gioco d'azzardo, firmato il 28 gennaio 2010, e
considerato che lei ha anticipato che noi abbiamo già espresso più
volte le nostre posizioni chiare, esplicite, che hanno come punti
di forza il richiamo ai bacini di utenza ed alla distanza da
mantenere fra una casa da gioco e l'altra, e che sono ancora
valide... (le affermazioni sue sono probabilmente una proposta
elettorale), noi ora le chiediamo: considerato che la Valle d'Aosta
è sede di uno dei quattro casinò italiani attualmente operativi e
che sta attraversando un momento di grande difficoltà, quali sono
(se ci sono) iniziative da parte del Governo regionale
relativamente a tale progetto.
Président
- La parole au Président de la Région,
Rollandin.
Rollandin (UV)
- Grazie, collega Chatrian, per aver
voluto risottolineare un aspetto che è sicuramente di grande
interesse, non solo regionale, ma a livello nazionale. Abbiamo
risposto ad una sollecitazione che era stata posta al momento
dicendo: c'è questo disegno di legge, e quali sono le reazioni.
Poi, vengo alla domanda: cosa è stato fatto? Abbiamo cercato di
informarci se c'era o un decreto o un progetto di legge. C'è una
bozza di progetto di legge che non è stata ancora nemmeno
presentata in Consiglio dei ministri, è andata in pre-Consiglio, ma
non è stata presentata e non sarà presentata, non è all'ordine del
giorno, ad oggi; quindi diciamo che quel progetto sicuramente
esiste, perché non solo circola negli ambienti e, come sempre, per
primo, quand'è segreto, compare sui giornali... pertanto il testo è
noto e su questo testo abbiamo detto che sicuramente c'è
un'opposizione ferma ed abbiamo fatto sapere questo anche agli
organi competenti.
Nel contempo, come il collega Chatrian sa, le quattro case da
gioco sono coordinate nella Federgioco, che ha già preso i contatti
necessari e ha pensato di sensibilizzare anche le commissioni
competenti che erano state coinvolte per un'analisi dei progetti di
legge che giacciono in Parlamento da molto tempo e che, da quello
che ci è stato detto, sono contrari non solo al metodo, se è un
decreto, ma nella sostanza, anche se è un progetto di legge, in
quanto andrebbe ad affrontare un tema che va normato, ma deve
essere fatto con altri criteri che non siano quelli di prevedere,
attraverso una disponibilità... semplicemente di affrontare il
problema con la disponibilità di alberghi a 5 stelle: questo è
fuori dubbio, non è l'unico problema logistico. Il problema dei
giochi, come ben sappiamo, con l'esperienza che abbiamo della casa
da gioco, è molto più complesso e delicato e deve essere fatto con
un'attenzione specifica ai problemi della sicurezza, ai problemi
del rapporto giocatore-gioco, ai problemi legati ad
un'organizzazione che deve prevedere una serie di norme rispettate
che, come si può dedurre, non possono essere semplicemente risolte
con una disponibilità di alberghi a 5 stelle.
Ribadiamo quindi il nostro parere contrario ad un'iniziativa...
se ha i connotati che le anticipazioni di stampa hanno portato
all'attenzione nostra, come di tanti altri. Grazie.
Président
- La parole au Vice-président Chatrian.
Chatrian (VdAV-R)
- Grazie, Presidente.
Indubbiamente l'interesse non è solo regionale, ma è nazionale.
Ci siamo informati sull'iter del documento, in quanto non ancora
presentato e firmato. Sicuramente le chiediamo di informare il
Consiglio e la commissione nel caso in cui ci fossero passi o fughe
in avanti. Indubbiamente il
modus operandi
e il metodo di
lavoro sarà estremamente importante, sia della Federgioco che del
Governo regionale. Noi saremo attenti, ma aspettiamo da parte
vostra un'informazione documentata al Consiglio ed alla commissione
competente, vista la delicatezza e l'importanza di questo
provvedimento nel futuro. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK