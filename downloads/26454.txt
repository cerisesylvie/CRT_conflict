Consiglio Regionale della Valle d'Aosta - Oggetto del Consiglio n. 342 del 20 dicembre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 342 del 20 dicembre 1972 - Resoconto
OGGETTO N. 342/72 - Regolamento recante: "Norme per
l'applicazione della legge 3 agosto 1949, n. 623, e successive
modificazioni, concernenti l'immissione al consumo in Valle d'Aosta
di determinati contingenti annui di generi e merci in esenzione
fiscale".
Siggia (P.C.I.)
- Il Consigliere Pollicini fa la
relazione in sostituzione dell'Assessore Albaney - ammalato.
Consigliere Pollicini.
Pollicini (D.P.)
- L'ultimo testo del regolamento per la
distribuzione dei generi in esenzione fiscale risale al settembre
del 1958.
Era evidente che, dopo 14 anni, si rendesse necessario il suo
aggiornamento anche in relazione alla legge del dicembre dello
scorso anno, che ha visto l'aumento dei generi in esenzione e
l'aggiunta di voci nuove.
La Commissione, in una serie abbastanza lunga di riunioni, ha
preso in esame tutto il testo precedente, lo ha emendato e ha
aggiunto le voci nuove dove si rendeva necessario.
Posso dire che questo regolamento è passato con i voti unanimi
di tutta la Commissione Industria e commercio.
I grossi fatti innovativi di questo Regolamento possono essere
così sintetizzati: prima qualsiasi modifica a questo regolamento
non può essere fatta se non sentita la Commissione Industria e
commercio, o meglio, qualsiasi variazione, qualsiasi delibera di
Giunta che può interessare problemi relativi e connessi a questo
regolamento deve essere fatta previo parere della Commissione
Industria e commercio.
Distribuzione della benzina: sinora ogni nucleo familiare aveva
diritto a un'assegnazione, anche se nel nucleo familiare vi fossero
stati cinque automezzi con cinque persone diverse titolari
dell'automezzo. Supponendo una famiglia di operai, ognuno lavorava
da una parte diversa dall'altra e a questa famiglia veniva data una
sola assegnazione di benzina. Quindi finora un'unica assegnazione
per ogni nucleo familiare.
Dal 1° gennaio 1973 verrà proposta l'assegnazione di benzina a
tutti i titolari di automezzi e della licenza di conduzione.
Quindi, tutti coloro che hanno un automezzo, siano dieci persone
in famiglia, non ha importanza, purché siano titolari
dell'automezzo e titolari della licenza di conduzione, cioè della
patente, avranno diritto all'assegnazione della benzina.
Secondo problema: la birra. Sinora non vi era differenza di
prezzo fra la birra in esenzione fiscale la birra a mercato libero.
D'ora in poi il regolamento prevede che i supermercati o i negozi
che pongono in vendita la birra in esenzione fiscale, debbano
essere serviti con precedenza assoluta dai fabbricanti, e cioè le
ditte assegnatarie, sia quelle di birre estere, il cui contingente
è pari al 15% del totale assegnato alla Regione, sia di birre
nazionali, debbono assicurare ai rivenditori dei negozi, perché
sono esclusi da questo testo di legge per quanto riguarda il
prezzo, sono esclusi i bar, debbono tenere, dare la precedenza per
la fornitura di birra in esenzione fiscale per tutto l'anno. Altro
argomento: i lavoratori che sono in Valle d'Aosta dipendenti di
ditte esterne, se permangono qui per quattro mesi, hanno diritto
alla tessera per i generi contingentati.
Altra norma, che ha assunto un aspetto un pochino più deciso, è
quella delle sanzioni per quelli che violano le norme previste dal
regolamento.
Questo, grosso modo, è lo spirito innovativo del regolamento
e... attraverso l'assegnazione di benzina a tutti i possessori di
patente e della licenza, della proprietà dell'automezzo, la
possibilità di avere oggi, dal 1° gennaio, l'assegnazione di
benzina.
Penso di avere sinteticamente espresso il contenuto, grosso
modo, le cose più importanti del nuovo regolamento dei generi
contingentati.
Siggia (P.C.I.)
- Grazie.
Interventi? Dei Consiglieri, qualcuno... ah! Mi scusi,
Consigliere Bancod, l'avevo scritto.
Bancod (U.V.)
- Come ha già detto il Consigliere
Pollicini, con l'introduzione in Valle di nuovi prodotti in
esenzione fiscale, era ormai superato il Sistema di distribuzione
di alcuni altri generi, era necessario lo studio e l'elaborazione
di un nuovo testo, più adatto alle necessità del momento.
Se consideriamo che a tutt'oggi, uno dei maggiori benefici della
zona franca, la benzina, viene data al capo famiglia, possessore di
macchina, escludendone tutti gli altri componenti, anche se questi
sono numerosi e bisognosi di automezzo, sia per lavoro che per
altre necessità, secondo me non è giusto. Questo beneficio dovrebbe
essere uguale per tutti, perché un vecchio, un menomato fisico, che
non possono avere una macchina debbono esserne esclusi, comunque,
considerando le difficoltà di applicazione, con l'estensione del
beneficio a tutti i titolari di vettura, e per una sola vettura, di
cui siano in possesso di patente regolarmente vidimata, credo che
si sia rimediato in parte a questa carenza.
Altro problema che va più seriamente studiato e divulgato è
l'esenzione fiscale per l'acquisto di attrezzature per
1.500.000.000 per l'industria, l'artigianato, il turismo, il
commercio; le attrezzature che finora hanno beneficiato, si può
dire solo le grosse industrie, mentre, specialmente l'artigianato,
ne è rimasto quasi completamente escluso. Non perché non si sia
cercato questo beneficio, però, secondo me, non è stato abbastanza
divulgato, e così bisognerebbe, per l'avvenire, cercare la maniera
di divulgarlo maggiormente, in modo che ne abbiano tutti questo
beneficio.
Chincheré
(P.C.I.)
- Indubbiamente questo
regolamento è innovativo, cioè migliore del vecchio modo di
regolare la materia dei beni in esenzione fiscale.
E ha fatto bene il Consigliere Pollicini a sottolineare questi
nuovi aspetti positivi che allargano i beneficiari di questa, dei
generi in esenzione fiscale. Però volevo soltanto sostenere una
cosa, che è questa: la possibilità che questo regolamento sia
veramente nuovo, dipende se verrà applicato in modo rigoroso, ad
esempio all'art. 26, si legge: per le ditte e società
concessionarie ed esercenti di autoservizi pubblici di linea, le
assegnazioni di carburante sono limitate al fabbisogno corrente per
il percorso in Valle d'Aosta, e sono subordinate - e questa è la
parte che più mi interessa - alle corrispondenti necessarie
riduzioni delle tariffe dei trasporti nelle misure approvate dalla
Giunta regionale d'intesa con la Direzione compartimentale della
motorizzazione civile dei trasporti in concessione di Torino, ai
sensi del Decreto, ecc. ecc. ecc..
Evidentemente, la Giunta dovrà andare a ridiscutere con queste
società le tariffe che vengono praticate in Valle d'Aosta.
Noi sappiamo, basta fare un conto di costo al Km. dell'autolinea
in Valle d'Aosta da quelle di un'altra Regione, che in Valle
d'Aosta costano abbastanza care, anche per problemi, così, di
viabilità, ecc. ecc..
Noi vorremmo sapere cosa intende fare e in quanto tempo la
Giunta per avere una riduzione effettiva di questa tariffe.
Siggia (P.C.I.)
- Altri interventi?
Se nessuno chiede la parola, chiudiamo la discussione generale e
passiamo all'esame degli articoli.
Ramera (D.C.)
- Vorrei, diciamo che in Commissione
abbiamo discusso ampiamente tutti i problemi tra cui abbiamo messo
in luce, naturalmente, tutte le carenze che esistono, anche
lamentate negli interventi dei Consiglieri.
Io vorrei chiedere al Presidente della Giunta, in assenza
dell'Assessore, se è stata coperta l'intera cifra del miliardo e
mezzo per le industrie e attrezzature varie, quella voce di un
miliardo e mezzo.
(voce in lontananza)
Siggia (P.C.I.)
- Altri interventi?
Consigliere Pollicini?
Pollicini (D.P.)
- Vorrei ricordare al Consigliere
Chincheré che abbiamo discusso anche del problema relativo alle
tariffe per chilometro degli autotrasportatori in Valle
d'Aosta.
Dagli elementi in possesso della Commissione è risultato che le
tariffe, per quanto poi riguarda il discorso relativo
all'assegnazione dei buoni di benzina in esenzione, sono di due
lire al chilometro, meno che nelle altre zone attualmente.
Per quanto riguarda l'artigianato di cui diceva il nostro
collega di Commissione, Bancod, ricordo che nell'assegnazione del
miliardo e mezzo per le attrezzature in esenzione doganale, erano
previste 150.000.000 a favore dell'artigianato, purtroppo gli
artigiani non ne hanno chiesto che pochissima parte.
Era previsto un miliardo per l'industria; 150.000.000 per
l'artigianato, 100 milioni per il turismo, 50 per il commercio, 100
per attrezzature sanitarie e ospedaliere, 100 milioni per elementi
metallici per paravalanghe.
Tolta l'industria che ne ha approfittato e non dimentichiamo che
a fine anno scade il diritto, quindi non è che possono essere
portati a residui un altro anno e quindi è evidente che non sono
stati utilizzati circa 300 milioni dei 500 assegnati per portare
all'estero attrezzature di questo genere.
Si tratta di fare un'opera di propaganda perché a tutti sia nota
la possibilità di questi vantaggi.
Siggia (P.C.I.)
- Altri interventi?
Passiamo all'esame degli articoli.
Art. 1 - Se il Consiglio ritiene, se non vi sono domande e
osservazioni, do l'articolo per approvato, il primo come i
seguenti?
Il Consiglio approva.
Art. 2 - Il Consiglio approva.
Art. 3 - Il Consiglio approva.
Art. 4 - Il Consiglio approva.
Art. 5 - Il Consiglio approva.
Art. 6 - Il Consiglio approva.
Art. 7 - Il Consiglio approva.
Art. 8 - Il Consiglio approva.
Art. 9 - Il Consiglio approva.
Art. 10 - Il Consiglio approva.
Art. 11 - Il Consiglio approva.
Art. 12 - Il Consiglio approva.
Art. 13 - Il Consiglio approva.
Art. 14 - Il Consiglio approva.
Art. 15 - Il Consiglio approva.
Bancod (U.V.)
- Io vorrei dire due parole sulla
distribuzione dello zucchero.
La distribuzione dello zucchero, secondo me, quest'anno, va beh,
è andato su di prezzo, però secondo me, bisognerebbe migliorare la
qualità, perché la qualità? L'anno scorso è stata molto scadente, e
per poche lire di differenze, di già che si è aumentata di 60 lire
al chilo, bisognerebbe, per poche lire, che quest'anno, era di tre,
quattro lire, bisognerebbe prendere lo zucchero di canna.
Lo zucchero di canna, insomma la qualità è tutta un'altra
qualità, invece di prendere lo zucchero da barbabietola, si
renderebbe un altro servizio alla popolazione, anche se bisogna
pagare due-tre o quattro lire in più.
Siggia (P.C.I.)
- Altri interventi?
Allora l'articolo 15 - Il Consiglio approva.
Art. 16 - Il Consiglio approva.
Art. 17 - Il Consiglio approva.
Art. 18 - Il Consiglio approva.
Art. 19 - Il Consiglio approva.
Art. 20 - Il Consiglio approva.
Art. 21 - Il Consiglio approva.
Art. 22 - Il Consiglio approva.
Art. 23 - Il Consiglio approva.
Art. 24 - Il Consiglio approva.
Art. 25 - Il Consiglio approva.
Art. 26 - Il Consiglio approva.
Art. 27 - Il Consiglio approva.
Art. 28 - Il Consiglio approva.
Art. 29 - Il Consiglio approva.
Art. 30 - Il Consiglio approva.
Art. 31 - Il Consiglio approva.
Votazione a scrutinio segreto del testo integrale del
regolamento.
Risultato: presenti e votanti: ventisei; favorevoli:
venticinque; contrari: uno.
Il Consiglio approva.
Oggetto n. 10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK