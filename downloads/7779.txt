Consiglio Regionale della Valle d'Aosta - Oggetto del Consiglio n. 2179 del 11 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2179 del 11 luglio 1986 - Resoconto
OGGETTO N. 2179/VIII - DISEGNO DI LEGGE CONCERNENTE:
"DISPOSIZIONI RECANTI PROVVEDIMENTI PER PROMUOVERE ED INCORAGGIARE
LA SELVICOLTURA".
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin: ne ha
facoltà.
PERRIN (U.V.):
Actuellement, dans le secteur de la
sylviculture, nous avons deux lois, les n° 3 de 1951 et n° 41 de
1978 qui permettent à l'Assessorat d'intervenir auprès des
particuliers pour les reboisements et les ouvrages d'afforestation.
Ces lois, sont incomplètes du fait qu'il leur manque la partie
financière. Nous avons voulu, par ce projet de loi, amalgamer les
deux lois précédentes qui sont en effet abrogées par ce projet de
loi et apporter quelques modifications qui nous semblaient
nécessaires. Par ce projet de loi, les particuliers peuvent
reboiser des terrains abandonnés, intervenir en matière de
sylviculture, pour la reconstruction de bois et forêts en mauvais
état et, par rapport aux lois précédentes, l'Administration
régionale peut intervenir directement pour la consolidation des
routes, de même que pour l'embellissement des édifices publics.
Déjà maintenant, les Communes nous demandent souvent de planter
des arbres autour de l'école ou de la Maison communale, du
cimetière etc. Nous acceptions, mais sans être couverts par une
loi: maintenant, en revanche, nous le serons. Il en sera de même
pour les routes communales le long desquelles nous pourrons planter
des arbres et pour les embellir, et pour consolider les talus.
Nous avons également voulu, par le biais de l'article 2, poser
des limitations au reboisement à l'intérieur de zones cultivées,
pour ne pas nuire aux propriétaires voisins. Cette loi apporte donc
des modifications intéressantes et finance l'intervention. Il ne
faut pas la confondre avec celle que nous avons fait hier, par
l'application du règlement 797 permettant d'agir en matière
d'afforestation, puisque évidemment les sujets concernés sont d'un
ordre différent. Par l'application du règlement de la CEE nous
pouvons agir exclusivement à l'égard des agriculteurs; dans ce cas
il y a remboursement partiel de la part de la CEE tandis que par la
loi régionale nous pouvons intervenir à l'égard de n'importe quel
propriétaire. Ceci dans le but de consolider le sol et d'agir sur
l'environnement. Vu que l'on rencontre de plus en plus de zones
abandonnées, il est bon d'intervenir par un reboisement plutôt que
de laisser un paysage déparé.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Io vorrei esporre un'osservazione di
fondo in merito a questo disegno di legge.
La relazione che lo accompagna parte dalla constatazione che c'è
una "...presenza rilevante di maestranze in Cassa Integrazione",
mentre all'articolo n. 1 del disegno di legge si dice che dai
contributi saranno "...dedotte le eventuali agevolazioni concesse
dallo Stato". A me sembra che si tratti di un "cappellino" messo
lì, senza che si riesca a comprendere bene il suo significato,
perché o il contributo è concesso in via prioritaria ai
cassintegrati, altrimenti non si riesce a capire che cosa centrino
i cassintegrati.
Il contributo, infatti, dovrebbe essere condizionato
dall'esigenza di offrire un lavoro a chi è in cassa integrazione,
con tutta la problematica che ciò, ovviamente, comporta. Ieri, ad
esempio, discutendo della MA.LU.SA abbiamo saputo che incontra
delle difficoltà ad assumere dei cassintegrati, perché questi
ultimi devono anche avere dei vantaggi per andare a lavorare,
altrimenti preferiscono prendere dei soldi e starsene a casa.
Questa voleva essere solo una considerazione di carattere generale,
perchè non si capisce bene che cosa centri il fatto che vi siano
molte maestranze in cassa integrazione.
Quando abbiamo fatto una visita all'Institut Agricole Régional
mi è stato posto un problema che io pongo ora all'attenzione dei
Consiglio. L'articolo n. 2 del disegno di legge recita
testualmente:
"1. Nel caso di rimboschimento di prati irrigui, di pascoli o
di altre colture agrarie, confinanti con altre proprietà agricole
della stessa qualità, l'erogazione del contributo è
subordinata ad un atto di consenso da parte dei proprietari
limitrofi.
2. La prescrizione di cui sopra non si applica qualora la
proprietà del richiedente confini con boschi o arboreti da
legno".
È opportuno che la Regione finanzi rimboschimenti su terreni
agricoli, ma non è forse più opportuno che sia la Regione stessa a
stabilire le zone da rimboschire? Questo è il quesito. A me sta
bene, infatti, che vengano rimboschite le zone incolte, però
risulta che sono stati fatti dei rimboschimenti su terreni che
avevano anche un certo valore dal punto di vista agricolo. Poiché
c'è una legge nazionale che rende difficile, una volta rimboschito,
il ritorno a precedenti colture, io ritengo più opportuno che la
Regione, prima di dare il contributo, faccia una valutazione
preventiva, stabilendo "a priori" quali siano le caratteristiche
dei terreni ai quali accordare o meno l'eventuale contributo.
Secondo noi non è sufficiente che vi sia solo una richiesta di
contributo, alla quale seguirà poi il consenso della relativa
attribuzione, perché è necessario prendere in considerazione un
interesse di carattere più generale.
Riteniamo, pertanto, più giusto che sia l'Assessorato competente
a stabilire se quel terreno può essere rimboschito oppure no, e non
solo che si acconsenta alla richiesta dei proprietari, anche se
accompagnata dal parere favorevole dei confinanti.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Je dois avant tout demain der humblement
pardon pour le rapport dont une page a fait défaut: vous avez dû
vous en apercevoir.
Pour ce qui est de i'intervention du Conseiller Millet, nous
avons justement voulu introduire par rapport aux deux lois
précédentes, l'article 2; il ne faut pas oublier que ce dernier
doit être lu dans le contexte de l'article 1 qui prévoit
"Rimboschimento terreni nudi, erbati e cespugliati aventi vocazione
forestale", donc déjà maintenant il y a une analyse préalable pour
le service de sylviculture pour savoir s'il faut intervenir ou
non.
Le problème néanmoins se pose dans le cas d'un terrain
abandonné, ne présentant guère d'intérêt du point de vue agricole,
sur lequel les propriétaires demandent d'effectuer un reboisement.
Si ce terrain est entouré d'autres terrains agricoles valables,
nous devrions intervenir, mais la loi ne le permet pas pour éviter
de nuire aux terrains agricoles des voisins. Donc l'article 2 a été
inséré dans le sens voulu par le Conseiller Millet.
PRESIDENTE
: Passiamo ora all'esame dell'articolato.
Do lettura dell'articolo 1:
Art. 1
1. In analogia a quanto stabilito con R.D.L. 30 dicembre
1923, n° 3267 e con R.D.L. 16 maggio 1926, N. 1126, agli Enti ed ai
privati che secondo le direttive impartite dal Servizio
Selvicoltura, difesa e gestione del patrimonio forestale compiono
lavori di: rimboschimento di terreni nudi, erbati e cespugliati
aventi vocazione forestale, interventi di cure colturali per la
ricostituzione di boschi degradati, opere che rivestono carattere
di miglioramento della viabilità forestale, piani di assestamento;
la Regione può concedere contributi sulle spese ammesse, dedotte le
eventuali agevolazioni concesse dallo Stato, nelle seguenti misure
percentuali:
A - 75% per le domande presentate da singole persone
fisiche;
B - 90% per le domande presentate da Enti locali e
consorterie, nonchè da consorzi, cooperative e società semplici
regolarmente costituiti allo scopo di promuovere la selvicoltura su
terreni di proprietà dei richiedenti;
ovvero per le domande sottoscritte cumulativamente da almeno
due persone fisiche proprietarie di terreni a vocazione forestale,
anche non contigui.
2. Il contributo nella misura del 90% della spesa ammessa è
tuttavia subordinato in ogni caso all'inclusione dei terreni
oggetto dei lavori entro i confini amministrativi di un solo
Comune, salvo che si tratti di terreni racchiusi entro i limiti
fisici di un solo sottobacino idrico tributario della Dora
Baltea.
PRESIDENTE
: Se nessuno chiede a parola, metto in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE
: Do lettura dell'articolo 2:
Art. 2
1. Nel caso di rimboschimento di prati irrigui, di pascoli o di
altre colture agrarie, confinanti con altre proprietà agricole
della stessa qualità, l'erogazione del contributo è subordinata ad
un atto di consenso da parte dei proprietari limitrofi.
2. La prescrizione di cui sopra non si applica qualora la
proprietà del richiedente confini con boschi o arboreti da
legno.
PRESIDENTE
: Se nessuno chiede la parola, metto in
votazione l'articolo 2 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE
: Do lettura dell'articolo 3:
Art. 3
1. Per le superfici aventi un'estensione inferiore a 2.500 metri
quadrati non viene concesso alcun contributo, e si provvede invece
alla gratuita concessione di trapianti atti al rimboschimento.
2. La quantità di detti trapianti è stabilita dal Servizio
Selvicoltura, Difesa e Gestione del Patrimonio Forestale, il quale
provvede anche alla gratuita assistenza tecnica.
PRESIDENTE
: Se nessuno chiede la parola, metto in
votazione l'articolo 3 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE
: Do lettura dell'articolo 4:
Art. 4
1.
Per l'impianto di pioppi o di altre specie atte
all'arboricoltura da legno in terreni agricoli il contributo
regionale è pari al 50% delle spese di primo impianto ammesse, per
qualunque richiedente.
2.
Tale contributo è comprensivo tanto delle spese di
lavorazione del suolo quanto del costo delle piante, ed è limitato
a piantamenti di almeno 50 alberi.
3.
Per impianti di entità numerica inferiore, il
contributo si limita alla distribuzione del materiale d'impianto a
prezzo di costo.
PRESIDENTE
: Se nessuno chiede la parola, metto in
votazione l'articolo 4 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE
: Do lettura dell'articolo 5:
Art. 5
1.
Il costo d'impianto è a totale carico della Regione
qualora si tratti di riscaldamento ed abbellimento di strade, e di
abbellimento di edifici destinati all'uso pubblico di proprietà di
Enti pubblici.
2.
Il piantamento di alberi, a fini ornamentali, di
edifici di proprietà privata, non costituisce rimboschimento nè
arboricoltura ed è a totale carico del richiedente.
PRESIDENTE
: Se nessuno chiede la parola, metto in
votazione l'articolo 5 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE
: Do lettura dell'articolo 6:
Art. 6
1. Il contributo di cui all'art. 1 può essere concesso per
intero, previo collaudo, ove siano trascorsi:
A - tre anni dall'impianto per i rimboschimenti;
B - due anni dall'impianto per l'arboricoltura da legno nei
terreni agricoli;
C - immediatamente dopo l'avvenuta ricostituzione di boschi
degradati se relativo a semplici operazioni colturali, nonchè dopo
l'avvenuta esecuzione delle opere connesse.
2. È consentita la concessione di acconti proporzionati
all'importo degli interventi eseguiti e debitamente accertati.
3. La misura degli acconti non può superare l'80% della quota
del contributo ammesso.
4. Non si fa luogo ad ulteriori pagamenti in acconto ove non sia
stata eseguita quella parte di lavori per i quali siano stati
effettuati altri pagamenti a titolo di acconto.
PRESIDENTE
: Se nessuno chiede la parola, metto in
votazione l'articolo 6 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE
: Do lettura dell'articolo 7:
Art. 7
1. Le leggi regionali 28 settembre 1951, n° 3 e 20 giugno 1978,
n° 41, sono abrogate.
PRESIDENTE
: Se nessuno chiede la parola, metto in
votazione l'articolo 7 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE
: Do lettura dell'articolo 8:
Art. 8
1. Per le finalità previste dalla legge è autorizzata, fino al
1988, la seguente spesa, il cui onere graverà sul Capitolo 28850
del Bilancio di Previsione della Regione per l'esercizio 1986 e sui
corrispondenti Capitoli di Bilancio per gli esercizi
successivi:
- per l'anno 1986
£
.
160.000.000.=
- per l'anno 1987 £. 200.000.000.=
- per l'anno 1988 £. 200.000.000.=
2. Alla copertura dell'onere di cui al comma precedente si
provvede:
- per l'anno 1986.
Quanto a £. 110.000.000.= mediante utilizzo dello
stanziamento iscritto al Capitolo 28850 parte spesa del Bilancio di
previsione della Regione per l'anno 1986.
Quanto a £. 50.000.000.= mediante riduzione di pari importo
dello stanziamento iscritto al Capitolo 50000 "Fondo globale per il
finanziamento di spese per l'adempimento di funzioni normali (spese
correnti)" (Allegato n. 8 settore 3%. Oneri non ripartibili) del
Bilancio di previsione per l'esercizio 1986 a valere
sull'intervento iscritto per finanziamento della spesa per quota
interesse su mutui da contrarre. Su detto intervento rimane
disponibile la minor somma di £. 299.000.000=;
- per gli anni 1987-1988 mediante utilizzo per £.
400.000.000.= delle disponibilità iscritte al programma 3.2. Altri
oneri non ripartibili del Bilancio pluriennale 1986-1988.
PRESIDENTE
: Se nessuno chiede la parola, metto in
votazione l'articolo 8 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE
: Do lettura dell'articolo 9:
Art. 9
1. Al Bilancio di Previsione della Regione per l'anno
finanziario 1986 sono approvate le seguenti variazioni:
Parte spesa
Variazioni in diminuzione:
Cap. 50000 "Fondo globale per il finanziamento di spese per
l'adempimento di funzioni normali (spese correnti)".
Lire 50.000.000.=
Variazione in aumento:
Cap. 28850 "Contributi per rimboschimenti, nonchè per la
conservazione e l'incremento del patrimonio boschivo".
L.R. n°
Lire 50.000.000.=
2. La presente Legge sarà pubblicata nel Bollettino Ufficiale
della Regione.
3. È fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE
: Se nessuno chiede la parola, metto in
votazione l'articolo 9 testé letto:
ESITO DELLA VOTAZIONE
Presenti, votanti e favorevoli: 22.
Il Consiglio approva all'unanimità.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 24
Votanti: 24
Favorevoli: 22
Contrari: 2
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK