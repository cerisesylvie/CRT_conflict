Consiglio Regionale della Valle d'Aosta - Oggetto del Consiglio n. 112 del 1° ottobre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Precedente
Successivo
Resoconto integrale del dibattito dell'aula
Oggetto del Consiglio n. 112 del 1° ottobre 2003 - Resoconto
OGGETTO N. 112/XII - Promozione di un'indagine conoscitiva per
l'accertamento del committente di interviste a pagamento su
periodici locali nel mese di aprile 2003. (Ritiro di mozione -
Reiezione di altra mozione)
Mozione
Premesso che
- su alcune testate giornalistiche locali sono comparse a più
riprese nel mese di aprile 2003 interviste a pagamento
sull'attività dell'assessorato al Turismo rilasciate dall'allora
Assessore al Turismo Alberto Cerise;
- tale forma di comunicazione è in violazione dell'articolo 9
della legge n. 28/00, che sancisce "dalla data convocazione dei
comizi elettorali - avvenuta con decreto del Presidente della
Regione datatoè fatto divieto a tutte le amministrazioni pubbliche
di svolgere attività di comunicazione ad eccezione di quelle
effettuate in forma impersonale e indispensabili per l'efficace
assolvimento delle proprie funzioni";
- sull'argomento il Gruppo consiliare de La Casa delle
Libertà ha presentato nel Consiglio del 23 luglio 2003
un'interpellanza per conoscere "Le motivazioni che hanno
determinato la scelta di fare pubblicare interviste a pagamento e
in violazione delle norme per l'accesso ai mezzi per l'informazione
durante le campagne elettorali" e per sapere "Per quali importi gli
oneri delle pubblicazioni sono gravati sui bilanci
regionali";
Preso atto che
- l'Assessore Cerise nella sua risposta in Aula ha
dichiarato: "L'Assessorat du Tourisme? n'ait pas commissionné
d'éventuelles publications d'interviews à paiement?
Quand
j'ai appris que certaines informations institutionnelles pouvaient
être mal interprétées et causer des malentendus, j'ai contacté
immédiatement et contesté les responsables...";
Rilevato che
- la risposta fornita dall'Assessore non fa chiarezza
sull'argomento, in quanto pur prendendo le distanze dalle
pubblicazioni delle interviste, oltre a non smentire i contenuti
delle stesse, le definisce "certaines informations
institutionnelles", lasciando intendere che siano dunque
commissionate dall'Amministrazione regionale;
- non sono ad oggi noti né i motivi di tali comunicazione a
pagamento, né le fonti di finanziamento che hanno permesso di
raccogliere le dichiarazioni e di pubblicarle;
Ritenuto che
- l'attività istituzionale, compresa la sua comunicazione,
debba avvenire nel rispetto delle procedure di legge e all'insegna
della massima trasparenza;
- è interesse dell'Amministrazione regionale accertare le
modalità di pubblicazione di tali interviste definite
dall'Assessore Cerise "certaines informations
institutionnelles";
Il Consiglio regionale
Decide
di procedere ad una indagine conoscitiva ai sensi
dell'articolo 24 del Regolamento interno e all'uopo richiede alla I
e alla II Commissione Consiliare congiuntamente:
- di accertare il committente delle interviste a pagamento
all'Assessore Cerise pubblicate sulla stampa locale nel mese di
aprile 2003;
- di verificare se tali pubblicazioni siano direttamente o
indirettamente gravate sul bilancio regionale;
- di riferire entro 60 giorni al Consiglio le risultanze
dell'indagine.
F.to: Frassy - Tibaldi - Lattanzi
Mozione
Premesso che l'articolo 9 della legge n. 28/2000 sancisce che
"dalla data di convocazione dei comizi elettorali è fatto divieto a
tutte le amministrazioni pubbliche di svolgere attività di
comunicazione ad accezione di quelle effettuate in forma
impersonale e indispensabili per l'efficace assolvimento delle
proprie funzioni";
Rilevato che nell'aprile 2003 il settimanale "La Vallée
Notizie" e il quotidiano "La Vallée Matin" hanno pubblicato ampie e
ricorrenti informazioni pubblicitarie sulla politica
dell'Assessorato regionale al Turismo in materia di turismo, di
sport e di trasporti;
Constatato che l'Assessore al Turismo in carica nell'aprile
2003 ha affermato che tali informazioni pubblicitarie non sono
state commissionate dall'Assessorato regionale al Turismo e che lo
stesso Assessore ha espresso la sua personale estraneità e
disappunto per tali pubblicazioni;
Evidenziato che l'episodio costituisce un grave ed oscuro
precedente e che deve assolutamente essere chiarito nelle sue
dinamiche e responsabilità;
il Consiglio regionale
Delibera
- di istituire una Commissione di inchiesta, ai sensi
dell'articolo 21 del Regolamento Interno del Consiglio regionale,
composta, ai sensi degli articoli 18 e 20 del Regolamento Interno,
da 7 consiglieri regionali, quattro della maggioranza e tre della
minoranza, con l'incarico di chiarire le modalità che hanno
portato, nell'aprile 2003, alla pubblicazione, su periodici locali,
delle informazioni pubblicitarie citate in premessa, in violazione
della legge 28/2000;
- di stabilire altresì che al termine del proprio operato,
nel corso del quale essa potrà acquisire atti e procedere ad
audizioni, la Commissione di inchiesta consegni una relazione al
Consiglio in cui saranno evidenziati gli esiti
dell'indagine;
- di disporre che la Commissione svolga il proprio mandato
entro 30 giorni dalla data della sua istituzione;
- di assimilare la Commissione di inchiesta alle Commissioni
permanenti del Consiglio e di investirla del potere di compiere
ogni attività utile al raggiungimento del compito che le è stato
affidato, avvalendosi del supporto delle strutture amministrative
del Consiglio regionale e ricorrendo, se necessario, alla
collaborazione di esperti nelle materie relative al mandato
ricevuto, nominati dall'Ufficio di Presidenza su proposta della
Commissione stessa.
F.to: Riccarand - Curtaz - Squarzino Secondina
Président - La parole au Conseiller Frassy.
Frassy (CdL) - Questa mozione nasce da una "non risposta"
fornita ad una interpellanza da noi presentata due Consigli or
sono: penso che la vicenda sia nota e che i colleghi consiglieri la
ricordino. Sinteticamente cercherò di riassumere gli antefatti che
ci hanno portato a predisporre questa mozione.
Tutti noi sappiamo che la comunicazione, soprattutto nel periodo
elettorale e pre-elettorale, è soggetta a una serie di restrizioni
rispetto a quella che è la comunicazione che avviene durante la
legislatura. Nell'aprile di quest'anno, all'antivigilia della
campagna elettorale per il rinnovo del Consiglio regionale e a
comizi elettorali già indetti dal Presidente della Regione - in
quanto con decreto del 12 febbraio erano stati convocati i comizi
elettorali -, quindi in periodo di comizi elettorali, abbiamo
notato la violazione di una legge dello Stato - che trova
applicazione anche nella Regione Valle d'Aosta - la quale fa
divieto a tutte le amministrazioni pubbliche di svolgere attività
di comunicazione ad eccezione di quelle - dice testualmente la
legge -
"effettuate in forma impersonale e indispensabili per
l'efficace assolvimento delle proprie funzioni".
Riteniamo che nel mese di aprile, in maniera reiterata questo
precetto legislativo sia stato violato, in quanto, su alcuni
periodici locali sono comparse 2, 3, 4 mezze pagine di intervista,
rilasciate dall'allora Assessore al turismo, Cerise, il quale si
dilungava nell'esporre quello che aveva fatto e quello che avrebbe
fatto. Il problema non sta solo nelle interviste, che potrebbero di
per sé già essere in violazione della norma di legge che ho citato,
ma nel fatto che erano interviste a pagamento e, nell'interpellanza
da noi presentata nel Consiglio di ripresa dei lavori dopo la pausa
estiva, abbiamo domandato se queste interviste a pagamento erano
frutto di un nuovo corso di intendere la comunicazione e quali
erano gli oneri che avevano inciso sui bilanci regionali.
L'Assessore Cerise è stato fermo e sintetico nell'escludere ogni
suo diretto coinvolgimento, nell'escludere ogni coinvolgimento
dell'Amministrazione regionale e nell'affermare che, peraltro, era
a lui sconosciuto il soggetto promotore di queste interviste che lo
citavano fra virgolette e lo riportavano in fotografia.
Non voglio in questo momento mettere in discussione la risposta
che ha dato l'Assessore Cerise, perché è una risposta data
ufficialmente nel corso di un dibattito consiliare e che comporta
anche una serie di riflessi sulle responsabilità politiche
personali, e non solo! Come forza politica, diciamo però che non è
pensabile che questa amministrazione non si ponga il problema di
chi possa far uscire degli inserti su dei giornali non clandestini,
ma su dei giornali che beneficiano, fra l'altro, direttamente o
indirettamente di finanziamenti pubblici regionali, in virtù dei
meccanismi legislativi sull'editoria e in virtù anche dei
collegamenti fra l'Amministrazione in quanto committente e
l'editore! A fronte di questo panorama è impensabile che questa
Amministrazione non si ponga il problema di capire chi abbia dato
disposizioni affinché venissero pubblicati degli inserti a
pagamento e di verificare soprattutto se, magari in forme indirette
- e qui apro una parentesi che non vuole essere in questo momento
un atto di accusa nei confronti dell'allora e tuttora Assessore
Cerise, ma lo abbiamo verificato in passato (e la Commissione
d'inchiesta lo ha documentato con una relazione approvata da questo
Consiglio sul finire della scorsa legislatura) -, vi siano dei
meccanismi distorsivi all'interno di questa amministrazione
rispetto alla correttezza delle procedure di trasparenza e di
legittimità amministrative, che consentono di ritagliare dei fondi
neri.
Non è sicuramente credibile che qualcuno possa pubblicare per
settimane delle intere pagine, senza che questa Amministrazione
senta il dovere di capire chi è che sta usurpando non solo
l'immagine dell'Assessore Cerise nella fattispecie, ma l'immagine
dell'Amministrazione; l'intervista non era fatta al Consigliere
Cerise, era fatta all'Assessore Cerise e, di conseguenza, veniva
usurpata l'immagine politica di quella Giunta, di quella
maggioranza, di questa istituzione!
Cosa chiediamo noi con questa mozione? Chiediamo che si faccia
chiarezza! Chiediamo che si faccia chiarezza non con degli
strumenti straordinari, perché non chiediamo una commissione
d'inchiesta, ma chiediamo attraverso un percorso ordinario previsto
nell'ambito di organi ordinari, come sono le commissioni
consiliari, di accertare e di far chiarezza su chi sia stato il
committente e se ci siano stati direttamente o indirettamente degli
aggravi sul bilancio regionale. Perché lo chiediamo come Consiglio
regionale? Perché questo tipo di indagine conoscitiva può essere
effettuato o su richiesta dell'Ufficio di Presidenza o su richiesta
del Consiglio stesso.
Ovviamente riteniamo che questo tipo di accertamento vada anche
nell'ottica di dissipare ogni dubbio e ogni sospetto su quella che
è stata la posizione dell'Assessore Cerise; non volendola mettere
in discussione in questo dibattito, siamo però dell'avviso che
dovrebbe essere l'Assessore stesso a sostenere la necessità di
arrivare a far chiarezza, al fine di dissipare ogni suggestione su
quello che può essere stato il suo ruolo nell'ambito di quelle
pubblicazioni. Pubblicazioni che sono gravi, non solo perché
violano la disposizione di legge sulla comunicazione nel periodo
pre-elettorale, ma perché hanno, per un certo periodo
significativamente lungo, sostituito la comunicazione ufficiale di
chi rappresentava nel settore del turismo l'Amministrazione
regionale!
Evidenziamo solo come, ancora recentemente, il Presidente del
Consiglio abbia avuto modo di esporre "in pompa magna" i meccanismi
della comunicazione politica al "Salone di Bologna" di fine
settembre, dove veniva data notizia dell'importanza della
trasparenza della comunicazione nell'attività politica. Pensiamo
che questa mozione sia in linea con questi principi e auspichiamo,
di conseguenza, che il Consiglio possa dare mandato alla I e II
Commissione - che abbiamo individuato come commissioni competenti -
per poter, una volta per tutte, accertare le vicende stanti alla
base di questa situazione atipica, la quale, ce lo auguriamo, non
abbia a replicarsi nel futuro prossimo!
Président - La parole au Conseiller Riccarand.
Riccarand (Arc-VA) - Abbiamo seguito questa vicenda e il
relativo dibattito in un precedente Consiglio regionale e abbiamo
ritenuto opportuno intervenire con una specifica mozione, perché
qui si pone un problema che riguarda la correttezza delle regole
della comunicazione politica, che non può essere elusa, perché se
ritenessimo che vi sono delle norme che possono anche non essere
rispettate, allora non vi sarebbe più alcun freno e si porrebbe un
problema di democrazia nella comunicazione molto pesante.
Il Consigliere Frassy, nell'illustrazione della sua mozione ha
già detto che il punto di partenza è l'articolo 9 della legge n.
28/2000, una normativa estremamente chiara che è già stata letta.
Vorrei solo sottolineare due concetti: è vietata ogni forma di
attività di comunicazione, ad eccezione di quella effettuata in
forma impersonale e indispensabile per l'efficace assolvimento
delle proprie funzioni.
È evidente a tutti - nessuno del resto lo ha contestato - che
gli articoli usciti su alcuni periodici locali nel corso del mese
di aprile, intanto ricadevano nel periodo in cui era vietato fare
questo tipo di comunicazione, che decorreva dal 12 febbraio 2003,
dalla data di indizione dei comizi elettorali - e, qui, siamo ad
aprile! -; inoltre ricadevano in pieno nel divieto, perché si
tratta di comunicazione sicuramente non impersonale, perché
l'Assessore compare non solo in dichiarazioni e in interviste, ma
persino nelle foto, e non si tratta assolutamente di comunicazione
indispensabile per il servizio, perché qui si tratta di pubblicità
sul lavoro svolto dall'Assessorato! Il primo articolo è sulle nuove
frontiere del turismo: "Dal golf all'ombra del Cervino alle discese
in canoa dell'eliski", con foto dell'Assessore; il secondo è sul
settore trasporti: "Le nuove strategie, i tavoli su cui giocare in
futuro", è un'intervista all'Assessore al turismo; il terzo, "Le
politiche dello sport" ed è di nuovo un'intervista all'Assessore;
il quarto, "Turismo: si chiude la stagione invernale, bilanci e
prospettive secondo l'Assessore Cerise", è di nuovo un'intervista,
con tanto di foto, eccetera.
Ci troviamo di fronte non ad una comunicazione istituzionale, ma
ad una informazione pubblicitaria: del resto, c'è la sigla "IP"
stampata chiaramente. Ma su questo credo non ci sia incertezza. Non
è stato contestato da nessuno che ci troviamo di fronte a una
comunicazione che ricade nel divieto di legge. Sul fatto poi di chi
ha commissionato queste pubblicazioni e del perché sono uscite,
ebbene le risposte date in Consiglio dall'Assessore sono state
totalmente oscure, anzi ci ha detto due cose chiare: che non è
stato l'Assessorato a commissionare queste informazioni
pubblicitarie e non è stato neanche lo stesso Assessore, che ha
dichiarato la sua totale estraneità, anzi ha protestato con alcune
lettere...
È chiaro che, a questo punto, a maggior ragione, si pone il
problema di una chiarezza su tale aspetto; abbiamo pensato che lo
strumento più idoneo in questo caso è una commissione di inchiesta
consiliare che si può fare molto rapidamente, che ha tutti gli
strumenti per sentire le persone del caso e accertare cosa è
effettivamente successo e può poi presentare una relazione al
Consiglio, perché questo possa prendere le opportune
determinazioni. Quello che è evidente è che non possiamo far finta
di niente, perché questo fatto va chiarito nelle sue dinamiche, va
chiarito nelle sue responsabilità e a noi sembra che la Commissione
sia lo strumento più idoneo, che va attivato e si può esaurire in
breve tempo.
Valuteremo anche la proposta alternativa dell'indagine
conoscitiva, che mi sembra vada nella stessa direzione, ma quello
che è chiaro è che il Consiglio, non essendo stata fatta finora
chiarezza su tale aspetto, deve assumere un atto perché a questa
chiarezza piena si arrivi affinché questi fatti che sono successi
al mese di aprile non si verifichino mai più!
Président - D'autres collègues qui souhaitent illustrer les
motions? Si ce n'est pas le cas, je déclare ouverte la discussion
générale. Est-ce qu'il y a des collègues qui souhaitent
intervenir?
La parole au Président de la Région, Perrin.
Perrin (UV) - Je tâcherai d'être un notaire dans cette question,
si c'est possible, pour amener quelques éléments de clarté.
L'Assesseur Cerise a déjà illustré à cette Assemblée, en répondant
à une interpellation présentée lors du Conseil du 23 juillet,
comment s'étaient déroulés les faits. Je crois qu'il pourra
intervenir s'il y aura des précisions à donner. Les faits peuvent
être résumés ainsi: ni l'Assessorat, ni l'Assesseur lui-même, ont
commissionné les interviews qui faisaient l'objet de
l'interpellation; interviews qui n'ont pas été payées par
l'Administration régionale.
La loi n° 28/2000 prévoit, à l'article 10, que les violations à
ses dispositions sont poursuivies d'office par "l'Autorità per le
garanzie nelle comunicazioni". Aucune mesure à ce propos a été
prise par l'Autorité. L'article 10 prévoit aussi que n'importe quel
sujet politique qui soit intéressé peut dénoncer ces violations,
dans un délai de 10 jours, avec un simple fax adressé à l'Autorité,
à l'éditeur en question, au Comité régional pour les communications
et au compétent pour territoire de la Garde de Finance. Cela n'a
pas été fait, c'est une constatation. La loi n° 28/2000 prévoit
qu'à partir de la date de convocation des électeurs il est interdit
aux administrations publiques de réaliser activités de
communication, c'est ce que citait M. Riccarand, sauf celles
effectuées de façon impersonnelle nécessaires pour remplir ses
fonctions.
Pour ce qui est de ces dernières élections, l'arrêté du
Président a été publié 50 jours avant la date des élections, à
savoir le samedi 19 avril 2003. Aucun des articles en question n'a
donc paru dans la période interdite, sauf peut-être celui du 19
avril et qui correspond à la date de l'arrêté: il me semble que
c'est le dernier des articles?
(interruption du Conseiller Frassy, hors micro)
? la publication, je parle, oui, mais selon le Service électoral
la date qui relève est celle de la publication sur le Bulletin
officiel de la Région. Voilà, ce sont des données objectives que je
pose à l'attention de ceux qui ont promu cette motion pour analyser
ces données; il me semble, de quelque façon, ne pas aller dans la
direction de relever des responsabilités de la part de l'Assesseur
Cerise. Je demande donc de prendre en considération ces données et
de faire une réflexion sur celles-ci: ce sont des données très
objectives.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Non voglio fare una difesa del mio operato perché
non ritengo di dovermi difendere proprio da niente; cercherò
semplicemente di integrare quanto ha detto il Presidente della
Regione, che ha fatto delle considerazioni in merito alle date.
Credo che siamo arrivati a questa richiesta di commissione di
inchiesta, da una parte, di approfondimenti da parte della
commissione, dall'altra, forse un po' per reazione alla mia
risposta a seguito di una interpellanza fatta dal gruppo di "Forza
Italia".
Devo dire che quella risposta fu una risposta che ritengo
tutt'oggi valida, coerente con i fatti, perché l'interpellanza
chiedeva:
"quali sono le motivazioni che hanno determinato la
scelta di fare pubblicare interviste a pagamento in violazione di
norme dell'accesso ai mezzi per l'informazione durante la campagna
elettorale"
(non c'era nessuna motivazione che ha determinato
di fare questa scelta a pagamento, perché nessuno ha mai
commissionato alcuna intervista);
"per quali importi"
(viene
di conseguenza che non c'era nessun importo, perché non è stata
fatta alcuna commissione);
"se sia intenzione della Giunta
regionale continuare sulla strada delle interviste"
(risposta
che evidentemente più che a me competeva al Presidente della
Regione);
"se non ritenga che le pubblicazioni di cui in
premessa abbiano configurato una promozione personale a fini
elettorali con impegno ingiustificato di risorse pubbliche"
(anche qui, la risposta è scontata, perché di risorse pubbliche per
questa cosa non ne sono state spese!).
Devo dire che ho dato quella risposta perché mi sono sentito un
pregiudicato, nel senso che si partiva già dal presupposto che,
comunque sia, c'è stata una violazione di legge, la spesa di denaro
pubblico, e cose di questo genere, senza neppure avere prima fatto
una valutazione oggettiva dei fatti!
Voglio fare, qui, una piccola considerazione su come si svolge
l'attività dell'Assessore al turismo per quanto riguarda la
promozione dell'Assessorato al turismo - prima ancora che
dell'Assessore! -, in particolare in un momento in cui
l'Assessorato al turismo era stato nell'occhio del ciclone per una
serie di vicende, che erano state perfino enfatizzate, per cui
l'immagine era negativa. Troppo spesso si parlava in termini
negativi dell'Assessorato al turismo, fatto che aveva ricadute
inevitabili, soprattutto quando questo tipo di valutazioni escono
dai confini della Valle d'Aosta. Allora, come funziona, e qui ci
sono due Assessori al turismo che possono confermare o smentire
quello che dico, il meccanismo di promozione dell'Assessorato?
Funziona attraverso un'azione che è costante e giornaliera, dando
all'agenzia che è incaricata di promuovere e fare la campagna
pubblicitaria dell'Assessorato una serie aggiornata di valutazioni
di soggetti, di suggestioni, che poi vengono riprese, ripubblicate,
mandate sui vari giornali e delle quali, in un certo senso,
l'Assessore perde il percorso e, d'altra parte, non compete a lui
farlo! Quello che a lui compete, semmai, è di constatare e di
verificare che siano rispettati gli accordi contrattuali che sono
nel piano della diffusione, e via dicendo! Questi sono i fatti!
Io non ho mai commissionato quella intervista, lo ribadisco qui,
così come ero in buona fede - e lo ribadisco - quando a microfono
spento il collega Frassy mi chiedeva chi aveva pagato queste
interviste, io ho risposto
"non lo so"
e giustamente non lo
sapevo! Attenzione, non ho detto che non sapevo chi erano i
responsabili, tant'è vero che nella mia risposta ho detto che
"
quand j'ai appris que certaines informations institutionnelles
pouvaient être mal interprétées et causer de malentendus, j'ai
contacté immédiatement et contesté les responsables"
. Sapevo
chi erano i responsabili che avevano fatto pubblicare, ma
"responsabili della pubblicazione" e "chi aveva pagato", non è la
stessa cosa, sono due cose diverse!
A chiarimento - e se vuole essere un elemento di chiarezza -, ho
qui una lettera che è stata inviata dalla "Sanguinetti
Comunicazioni" alla Presidenza della Giunta, che vorrei leggere,
sperando che contribuisca a fare chiarezza:
"Pregiatissimo Presidente, sono venuto a conoscenza di due
mozioni presentate dai gruppi "Arcobaleno Valle d'Aosta" e "La Casa
delle Libertà", inerenti alla pubblicazione di alcuni redazionali
talvolta comprensivi di interviste su "La Vallée Notizie" e sul
plurisettimanale "La Vallée Matin". Rilevo che è stata la scrivente
agenzia a commissionare la pubblicazione dei citati redazionali; la
stessa, con la presente, intende precisare quanto segue:
- nella primavera del 2003, come peraltro negli anni
antecedenti, la scrivente agenzia, del tutto autonomamente e senza
aver ricevuto richiesta alcuna, ha fatto pubblicare, a proprie
spese, con l'utilizzo di giornalisti di propria fiducia, dei
redazionali su alcuni settimanali e plurisettimanali locali, la cui
data di uscita veniva decisa dall'editore;
- dette pubblicazioni facevano e fanno parte di strategie di
comunicazione della scrivente agenzia che, con le stesse, intendeva
e intende, da un lato, ottimizzare i rapporti con gli editori
locali e, dall'altro, al fine di migliorare la propria immagine in
loco e per spirito civico, sensibilizzare la popolazione locale a
problematiche turistiche, sportive e di territorio.
In conseguenza di quanto sopra, le pubblicazioni sono state
integralmente pagate dalla scrivente, senza che fosse posto onere
alcuno a carico della Regione Valle d'Aosta, come da lei facilmente
accertabile, posto che fra l'altro non costituiscono oggetto di
contratto con l'amministrazione. La scrivente agenzia intende
infine precisare che, nonostante lo spirito con cui venivano
eseguite le pubblicazioni redazionali, si è ritenuta in dovere di
cessarle a seguito di espressa richiesta dell'allora Assessore al
turismo, sport, commercio e trasporti, dott. Alberto Cerise. Dato
atto di quanto sopra, la scrivente resta a disposizione per
eventuali ulteriori chiarimenti e coglie l'occasione per porgere i
più cordiali saluti".
La data è 6 settembre 2003.
Président - La parole au Conseiller Riccarand.
Riccarand (Arc-VA) - Diciamo che sono venuti fuori due elementi
da questa discussione. Il primo, indicato dal Presidente della
Regione, ritengo non possa essere accettato. La legge dice
"dalla data di convocazione dei comizi elettorali"
, non
"dalla pubblicazione del decreto sul Bollettino ufficiale"
:
sono due cose molto diverse, tant'è vero che la data di
convocazione dei comizi elettorali ha effetto prima che venga
pubblicato su tutta una serie di cose e adempimenti, compresa la
raccolta di firme, eccetera, eccetera. Il significato della
normativa è chiarissimo; lo scopo è quello di evitare che nel
periodo precedente la campagna elettorale vi sia, da parte di chi è
al governo - questo in Valle d'Aosta, come in Italia! - un
massiccio uso delle istituzioni per farsi campagna elettorale. È
inutile che ci siano norme sui 30 giorni di campagna elettorale se
poi nei 60 giorni prima si usano le istituzioni per fare tutto
quello che si vuole? La "ratio" della norma e il testo della norma
è chiarissimo: nei mesi che precedono la campagna elettorale non si
possono fare comunicazioni istituzionali, se non quelle impersonali
e strettamente necessarie (si deve dare la comunicazione di un
bando, ad esempio). Sicuramente qui ci troviamo al di fuori della
"comunicazione necessaria". Non credo sia corretto cercare di
aggirare questa normativa, altrimenti diciamo che fino alla fine di
aprile si può fare tutto, tant'è vero che non tutti hanno fatto le
stesse cose che sono state fatte, in questo caso! Credo che questa
osservazione fatta dal Presidente della Regione vada respinta?anche
se mi rendo conto che gli Uffici hanno cercato di dare qualche
argomentazione, trovare qualche cavillo, però obiettivamente questa
cosa non sta in piedi, né nella norma né nella sostanza!
L'altro aspetto è costituito dalla lettera dell'Agenzia che tira
fuori l'Assessore. La lettera non cambia la questione, nel senso
che qui ci troviamo di fronte non ad una intervista o ad una
pubblicazione che è uscita e poi dopo è stata interrotta, perché ci
si è resi conto che succedeva qualcosa che non andava, ma ci
troviamo di fronte a ben quattro pubblicazioni, con un crescendo
anche dal punto di vista dell'impostazione grafica, delle foto,
eccetera! Non c'è stato un disguido, qui c'è stata un'azione
programmata, evidentemente!
Ritengo pertanto che rimanga quanto mai necessario andare fino
in fondo a queste cose, cercando di chiarire: come mai è successo,
con quali dinamiche, e come mai non si sono messi in moto una serie
di meccanismi per interrompere questa vicenda.
Président - La parole au Conseiller Lattanzi.
Lattanzi (CdL) - Devo ammettere, nell'imbarazzo totale, perché
la vicenda è imbarazzante e spero non esista, però, se prima ci
conferma, Assessore, che un automatismo comunicazionale
dell'Assessorato al turismo, indipendentemente da chi lo governi,
produce una serie di comunicazioni istituzionali, le quali, senza
che lei abbia ordinato nulla, diventano comunicazione pubblicitaria
e quindi è una "routine", che forse c'è l'errore di non averla
fermata, è una versione; se poi tira fuori la lettera e ci dice
invece che la "Sanguinetti" ha deciso con i danari suoi di fare
della comunicazione per il suo Assessorato, qualcuno ci deve
spiegare qual è l'interesse della "Sanguinetti"! Aveva un contratto
a monte? Quindi non è vero che scrive che non è stato usato denaro
pubblico, perché o ha un contratto con danaro pubblico e quindi fa
una prestazione professionale, oppure? non ho mai visto nessuno
investire su di me o su qualcun altro, gratis, in pubblicità! Non
capisco le due versioni, mi perdoni non le ho capite!
È una comunicazione pubblicitaria istituzionale dell'Assessorato
con danari pagati dall'Assessorato, a cui lei non ha dato ordine,
ma che in automatico, purtroppo, con la campagna elettorale sono
andati avanti, e quindi c'è l'errore di non averla fermata - che è
la versione da lei data all'inizio - oppure è la "Sanguinetti" che
ha pagato lo spazio senza nessun contratto, perché dice che non
costa nulla al pubblico?
Président - La parole au Conseiller Curtaz.
Curtaz (Arc-VA) - Provo un certo imbarazzo ad intervenire in
questa situazione, però sento anche il dovere di farlo perché - non
voglio usare parole pesanti - non è mai piacevole avere la
sensazione di essere presi in giro! Non è piacevole, anche perché,
se c'è una qualità che riconosco all'Assessore Cerise, è quella di
essere una persona che affronta i problemi e non aggira gli
ostacoli! Capisco che questo è un problema che può essere
imbarazzante, però mi sarei aspettato dall'Assessore Cerise un
altro atteggiamento!
Lo scorso Consiglio, al di là del richiamo, oggi, di alcune cose
sottintese, implicite, eccetera, lei Assessore diede una versione
di questo episodio francamente incredibile, nel senso di "non
credibile". Oggi lei, che è persona intelligente, sa che non può
più ripetere quella versione. Allora, mentre l'altra volta ci aveva
detto lo 0 % di verità, oggi ci dice il 10 % di verità,
relativamente a questioni più che altro formali.
Lei dice: la "Sanguinetti Comunicazioni", società che non
conoscevamo come benefattrice, perché mi risulta che abbia degli
appalti regionali per pubblicità, mentre l'Assessore era distratto
- distrazione grave perché ha riguardato 4 settimane consecutive -
quindi bisogna che questo Assessorato fosse ben occupato in altre
cose! - pubblica, con ampio risalto, interviste a proprie spese
sull'attività dell'Assessorato? A me non è mai successo che "per
distrazione" qualcuno abbia pubblicato foto o articoli sulla mia
attività. Non parliamo delle interviste, perché quelle proprio?
Assessore, lei non tiene conto della nostra intelligenza che è
un'intelligenza media. Non può pensare che si possa credere alla
sua versione, perché non sta in piedi! Come è possibile che una
società che si occupa di pubblicità e che si fa pagare per la sua
attività, possa, senza alcun incarico regionale, senza una
specifica deliberazione, senza un incarico di qualche altro
committente, prendersi "la briga" di pubblicare a proprie spese
delle pagine pubblicitarie, indipendentemente dal fatto che qualche
volta era scritto informazione pubblicitaria e qualche altra volta
no?
Riccarand (
fuori microfono
) ? tre volte su quattro?
? va bene, comunque non è questo il punto, questa sempre
pubblicità è, che ci sia scritto o meno! Soprattutto sembra
inverosimile che questa cosa "casualmente" capiti proprio in
campagna elettorale; il fatto di avere 4 mezze pagine a pagamento
in 4 settimane è già una fortuna sfacciata che nessun altro
candidato ha avuto, e poi, una seconda fortuna, quella di avere
questa pubblicità proprio in campagna elettorale! Sono delle
coincidenze straordinariamente fortunate!
Noi vorremmo capire un'altra cosa. Lei ci dice chi ha pagato, ne
prendiamo atto; sarebbe il caso di capire, in sede di commissione
d'inchiesta o in sede di approfondimento nell'attività richiesta
dai colleghi de "La Casa delle Libertà", come mai questa società
sceglie di pagare una pubblicità per qualcun altro ma, soprattutto,
quello che manca è il responsabile della pubblicazione. Lei ha
fatto la differenziazione dicendo che un conto è chi paga. Ma chi è
il responsabile di questa pubblicazione: la "Sanguinetti"? Mi pare
di capire di sì, ma a che titolo? Lei non lo ha detto! A che titolo
la "Sanguinetti" si assume l'onere di fare questa cosa? È qui che
serve la commissione di inchiesta oppure l'indagine conoscitiva,
che viene chiesta dai colleghi! O lei ci spiega questa vicenda - ma
dicendoci cose che anche i bambini che hanno finito l'asilo
riescono a ritenere credibile - oppure a me sembra inevitabile che
si istituisce una commissione, si senta la "Sanguinetti", si senta
chi ha pubblicato questi articoli per capire cosa è accaduto,
perché può essere pure un episodio? come dire?? Circoscritto mica
tanto, perché reiterato, diciamo di "importanza non macroscopica"
guardando cosa succede anche fuori della nostra regione, ma a me
sembra che, rispetto al nostro ambito e considerato il fatto che si
era in una campagna elettorale piuttosto agguerrita, questo
episodio rivesta una certa rilevanza!
Le chiedo poi un'altra cosa. Sono un po' impertinente, me ne
rendo conto, ma questo è il mio lavoro da questi banchi: se è vero
che la "Sanguinetti Comunicazioni" le ha pagato della pubblicità
elettorale, credo che la resocontazione di questa attività debba
comparire sulla scheda che ognuno di noi ha depositato alla
Presidenza del Consiglio, perché anche le prestazioni di carattere
gratuito andavano indicate in questa dichiarazione. Se lei non lo
avesse fatto, ritengo che abbia violato la legge una seconda volta,
o una prima, se c'è qualcun altro che ha commissionato gli articoli
pubblicitari, ma comunque si tratta di un comportamento non
conforme alla legge, che fa scaturire ancora maggiormente
l'esigenza di approfondimento di questa tematica. L'esigenza di
approfondimento cresce nella misura in cui non vengono date
risposte adeguate?
(interruzione dell'Assessore Cerise, fuori microfono)
? non lo so, dica quello che vuole, però se lei non vuole
chiarire la vicenda, bisogna andare a chiarirla da qualche altra
parte! Ribadiamo quindi nella nostra richiesta di istituzione della
commissione di inchiesta, e speriamo che il Consiglio approvi
questa esigenza di trasparenza, perché, in caso contrario, dovremmo
assumere altre iniziative o in questa sede o all'esterno, per
portare all'attenzione dell'opinione pubblica un fatto che, ad
oggi, è chiarito solo molto parzialmente!
Président - La parole au Conseiller Riccarand.
Riccarand (Arc-VA) - Se non c'è più nessuno iscritto a parlare,
presento una mozione d'ordine; chiedo un'interruzione di cinque
minuti per una consultazione fra le forze della minoranza.
Président - Le Conseil est suspendu pendant dix minutes.
Si dà atto che il Consiglio è sospeso dalle ore 19,35 alle
ore 20,20.
Président - Je rappelle que nous sommes toujours en discussion
générale des deux motions.
La parole à l'Assesseur au territoire, à l'environnement et aux
ouvrages publics, Cerise.
Cerise (UV) - Non so se la cosa può aiutare a stemperare questo
"clima da tribunale", comunque personalmente non ho alcun problema
ad andare nella commissione competente, a spiegare i fatti e
mettermi a disposizione della stessa per qualsiasi delucidazione,
informazione, approfondimento che voglia avere su questa
vicenda.
Président - La parole au Conseiller Borre.
Borre (UV) - Vista la disponibilità dell'Assessore e anche il
tenore delle vostre mozioni, ritengo di potervi chiedere di
ritirare le mozioni e accettare quanto detto dall'Assessore, quindi
invitare la commissione competente a fare le procedure atte per
l'audizione.
Président - La parole au Conseiller Rini.
Rini (UV) - Penso che si possa accogliere la richiesta di
sentire in II Commissione i soggetti interessati alla vicenda.
Chiederò alla Presidenza del Consiglio, in base all'articolo 24 del
Regolamento, l'autorizzazione di poterlo fare.
Président - La parole au Conseiller Riccarand.
Riccarand (Arc-VA) - Avevamo presentato questa mozione con lo
scopo di attivare un meccanismo che permettesse di chiarire questa
vicenda in tutti i suoi aspetti, data la sua rilevanza. Avevamo
detto che ci andava bene una commissione di inchiesta e anche
un'indagine conoscitiva da parte della commissione o delle
commissioni competenti. Di fatto è stata raggiunta un'intesa perché
la commissione svolga questa indagine conoscitiva, quindi noi
ritiriamo la mozione.
Président - La parole au Conseiller Frassy.
Frassy (CdL) - Prendiamo atto della disponibilità avanzata dal
Presidente della II Commissione, che ha formalmente anticipato la
richiesta che farà, ai sensi dell'articolo 24, di attivare
l'indagine conoscitiva che andavamo a chiedere nella nostra
mozione.
L'articolo 24 può essere attivato da due input: uno, l'input
dell'aula, l'altro, l'input del presidente che ne fa richiesta per
portarla al vaglio dell'Ufficio di Presidenza. Nella mozione
avevamo chiesto che fossero le commissioni, ai sensi dell'articolo
24, ad effettuare gli approfondimenti; ci pare di capire che sia
stato formalmente accettato da parte del Presidente della II
Commissione e, di conseguenza, essendo una questione di sostanza
oltre che di forma - che ci può lasciare indifferenti -, accettiamo
di ritirare questa mozione, attendendo che, ai sensi dell'articolo
24, la II Commissione svolga l'indagine conoscitiva e riferisca al
Consiglio in udienza plenaria.
Nel ritirare questa mozione, chiediamo che venga data copia ai
consiglieri del documento che l'Assessore Cerise ha prima letto, in
quanto riteniamo sia un documento importante e, come è prassi di
questo Consiglio, documenti importanti inerenti argomenti
importanti vengono normalmente forniti in copia, anche perché mi
sembra che sia ormai una lettera ufficiale e protocollata. Chiedo
perciò formalmente all'Assessore Cerise di volercene fornire copia
prima della chiusura dell'argomento? non ho capito? Chiedo al
Presidente della Regione di voler disporre la distribuzione in
copia della lettera, adesso!
Président - Toujours la parole au Conseiller Frassy.
Frassy (CdL) - Per mozione d'ordine e precisazione. La nostra
disponibilità al ritiro della mozione nasce dalla disponibilità del
Presidente della II Commissione e dalla disponibilità del
Presidente della Regione a fornirci questo documento, perché se
questo non dovesse essere fornito stasera, chiediamo una
sospensione dei lavori del Consiglio.
Président - La parole au Président de la Région, Perrin.
Perrin (UV) - Il me semble que dans la période de suspension on
a discuté et on a décidé sur une action à mener, qui a été
respectée par les différents responsables des différents rôles et
on n'avait pas parlé de cette lettre. Aucun problème - demain nous
sommes réunis ici - à distribuer la lettre; matériellement je ne
possède pas la lettre en ce moment, donc je demande qu'on puisse la
distribuer demain matin, cela ne change rien.
Président - Si je n'interprète pas mal, le fait de retirer les
motions est subordonné au fait d'avoir cette lettre?
La parole au Conseiller Lattanzi.
Lattanzi (CdL) - Non c'è bisogno di fare 35 copie, basta ai
Capigruppo e non credo che ci vogliano 27 ore per fare cinque
fotocopie! È un documento agli atti di questo Consiglio, è stato
letto e sventolato ai nostri occhi, lo abbiamo visto tutti: di quel
documento chiediamo che vengano fatte almeno cinque fotocopie ai
cinque Capigruppo e poi andiamo a casa!
Président - La parole au Président de la Région, Perrin.
Perrin (UV) - Pour réaffirmer qu'il s'agit d'une lettre au
protocole et donc il n'y a aucun problème sur la vérification de la
date; pour réaffirmer que demain matin nous sommes ici, dans cette
Assemblée, et nous distribuerons la lettre, qu'en ce moment
matériellement je ne possède pas! Il me semble un prétexte le fait
de réclamer la lettre en ce moment précis! Je ne comprends pas
quelle peut être la raison, c'est une lettre officielle, elle est
officielle aujourd'hui comme elle le sera demain matin! Non ho
materialmente la lettera?
Squarzino (fuori microfono) ? ci sono degli uffici?
? tutto questo è pretestuoso!
Presidente - Al momento, la mozione del gruppo "Arcobaleno"
viene ritirata in seguito all'impegno da parte del Presidente della
II Commissione a far pervenire la richiesta all'Ufficio di
Presidenza di avviare un'indagine conoscitiva. Il gruppo de "La
Casa delle Libertà", se non viene fornita fotocopia di questa
lettera, mantiene la sua mozione.
La parola al Consigliere Frassy.
Frassy (CdL) - Vorremmo capire qual è il motivo che impedisce la
distribuzione questa sera della lettera! Se abbiamo capito bene, il
Presidente della Regione, detentore della lettera, peraltro letta
dall'Assessore Cerise, ci dice che la lettera non è disponibile;
che non sia materialmente disponibile qui, ne prendo atto, anche
perché in effetti l'aveva l'Assessore Cerise nell'ambito del suo
intervento! Se ho capito bene, l'Assessore Cerise non ha dato
lettura della lettera, ma di una trascrizione manuale o
dattiloscritta della lettera stessa, perché nell'aver articolato
filo, filo, virgola, virgola, il contenuto, non era la lettera, non
era la fotocopia! È originale, Assessore? È originale! Ed è ancora
più originale che quando le abbiamo domandato la data di quella
lettera lei abbia detto:
"6 settembre"
, a fronte di quel
brusio e mormorio che c'è stato perché le mozioni sono datate 11
settembre, ed era difficile che una lettera del 6 settembre potesse
avere l'anticipo divinatorio di quello che sarebbe accaduto l'11!
Lei ha detto: "mi sono sbagliato, è 16". Assessore, avrà una
lettera allora! Come fa a dire che non ha una lettera? Se la data
l'ha corretta dalla lettura della lettera, mi sembra veramente poco
seria la piega che sta prendendo questo dibattito su una questione
che più viene approfondita, più dimostra di non essere chiara!
Se dobbiamo aver fiducia nell'impegno della maggioranza tramite
la dichiarazione fatta dal Presidente della II Commissione, penso
che non sia questo il clima migliore per poter avere fiducia
dell'atteggiamento della maggioranza in tale vicenda! Vorremmo
sapere dall'Assessore Cerise - che ha perso la parola! - se la
lettera ce l'ha o non ce l'ha in copia! La lettera è stata letta
dall'Assessore Cerise, ma è il Presidente della Regione che ci dice
che non c'è la lettera, ci sembra paradossale, ed è un fatto non
ininfluente e non secondario, Assessore Cerise e Presidente
Perrin!
Presidente - Il gruppo "Arcobaleno" mantiene la sua posizione di
ritiro della mozione?
La parola al Consigliere Riccarand.
Riccarand (Arc-VA) - Manteniamo il ritiro a patto che rimanga
l'impegno all'indagine conoscitiva.
Presidente - La parola al Consigliere Lattanzi.
Lattanzi (CdL) - Se siamo tutti in buona fede, mi pare che
questo era il clima con il quale è stato accettato il ritiro delle
mozioni, l'indagine, per approfondire una questione che mi sembra
che sia più un errore? se è questo il clima, sarà un problema
reperire il numero del protocollo, avere copia di questa lettera e
distribuirla ai Capigruppo? Capisco gli imbarazzi politici, però vi
sono delle questioni più importanti degli imbarazzi politici! Ha
una copia l'Assessore Cerise in mano, avrà sicuramente anche il
numero di protocollo? non ha il numero di protocollo? Va bene!
Sicuramente il Presidente Perrin? il piano è sopra, può salire e
prendere il numero di protocollo? il Presidente della Regione? è
chiuso, va bene!
Président - La parole au Conseiller Tibaldi.
Tibaldi (CdL) - Per mozione d'ordine chiedo un attimo di
sospensione per riunire le forze di minoranza.
Président - Le Conseil est suspendu pendant cinq minutes.
Si dà atto che il Consiglio è sospeso dalle ore 20,34 alle
ore 21,01.
Président - Si je n'interprète pas mal, la motion du groupe
"Arcobaleno" est retirée suite à l'engagement de la part de la
II
e
Commission de donner suite à une commission
d'enquête.
Il reste à discuter la motion du groupe de "La Casa delle
Libertà". Est-ce que la motion est maintenue?
La parole au Conseiller Frassy.
Frassy (CdL) - Il nostro gruppo, a questo punto, mantiene la
mozione, perché ritiene che, sull'invito che ci era stato fatto da
parte del Presidente della Regione e su sua sollecitazione anche
degli altri componenti della Giunta e della maggioranza, si
trattasse di un "patto tra gentiluomini" sulla trasparenza di
quelle che erano le intenzioni.
Alla luce di quello che è accaduto dopo questa disponibilità che
anche da parte nostra avevamo espresso, pensiamo che non ci siano
più questi presupposti di reciproca fiducia; di conseguenza,
riteniamo che sia necessario un atto formale, al di là dell'impegno
del Presidente Rini nel quale riponiamo una certa fiducia, anche
perché personalmente l'ho conosciuto in V Commissione e, se ha un
difetto, forse è quello di essere un po' lento, però normalmente
quello che dice finora l'ha sempre fatto!
Sappiamo che la parola del presidente in commissione è
condizionata dall'equilibrio politico della commissione stessa;
perciò, a questo punto, non ci stupiremmo che accadesse che il
presidente, nonostante voglia mantenere l'impegno assunto, debba
prendere atto dei meccanismi di maggioranza che si vanno a
configurare all'interno della sua commissione. Su tale fatto
avevamo presentato un'interpellanza che non ci ha soddisfatto;
abbiamo presentato questa mozione con il convincimento che potesse
essere l'atto finale per mettere una parola chiara e trasparente su
detta vicenda; ci rendiamo conto che probabilmente non sarà questa
mozione l'atto finale di detta vicenda.
Possiamo garantire al Consiglio che su questa vicenda, fintanto
che non saranno chiariti tutti gli elementi assurdi emersi anche
nella discussione di questa sera, torneremo per avere tutti i
chiarimenti necessari e doverosi che il Consiglio - ma soprattutto
la Giunta - si deve porre. L'Assessore Cerise - e penso che un
ulteriore approfondimento in sede di replica debba essere fatto -
non può venire a dirci che non ne sapeva nulla: o l'Assessore
Cerise si è tutelato querelando chi gli ha messo in bocca
affermazioni fra virgolette o quelle affermazioni le ha rilasciate
a qualcuno! Non può venirci a dire che sono dei redazionali! Al di
là di quello che può essere il problema di chi ha pagato e di come
ha pagato, Assessore Cerise, le interviste sono diverse dai
redazionali: non erano il suo profilo, il bilancio della sua
attività, erano domanda-risposta e questo 1 settimana, 2 settimane,
3 settimane, 4 settimane! Se avessero messo a me in bocca
affermazioni nelle quali non mi riconoscevo, mi sarei mosso forse
prima che arrivasse la quarta pubblicazione! Questa vicenda,
colleghi consiglieri, non ha un solo elemento che non contraddica
l'elemento precedente, e questo è grave!
Voglio ricordare ai colleghi della Commissione d'inchiesta che
c'è stata in questo Consiglio regionale sul finire della scorsa
legislatura - c'erano colleghi di maggioranza che sono tuttora
presenti in questa legislatura e sono tuttora in maggioranza alcuni
-: vi ricordate cosa non abbiamo visto sulla gestione dei fondi,
sulla gestione del protocollo? Penso non ci sia da stupirsi se
questa sera non viene esibita la lettera che è stata declamata
dall'Assessore Cerise! "Domani mattina è un altro giorno", diceva
una celebre battuta che chiudeva un film. Domani mattina è un altro
giorno, ma questo film non si chiude e, di conseguenza, domattina è
un altro giorno per andare a fondo di una vicenda che ci lascia
intendere che, forse, la lezione della "vicenda Maccari e Lavoyer"
a questa Amministrazione e a questa Giunta non è servita a niente!
Non è servita a niente, perché quando l'economia non è libera e
dipende dal potere politico che manovra ingenti risorse economiche,
può accadere di tutto e il contrario di tutto! Probabilmente anche
l'Assessorato allo sport non porta bene; ci auguriamo che il
collega Caveri possa invertire questa tendenza!
Da parte nostra rimane la volontà di fare chiarezza e dunque
rimane la mozione in votazione.
Président - La parole au Conseiller Borre.
Borre (UV) - Per dichiarazione di voto. Forse abbiamo una
visione diversa del "patto fra gentiluomini", perché di là avevamo
chiuso un accordo che non parlava della lettera. Malgrado quello,
il Presidente Perrin si era impegnato a presentare la lettera
domattina: sfido chiunque a trovare negli uffici, senza funzionari
né impiegati, alle 20,30, una lettera! Quindi non vi è bastato,
cari colleghi di "Forza Italia", l'impegno del Presidente, non vi è
bastato l'impegno che avete preso all'interno della riunione con il
Capogruppo "Union" e il Presidente della Regione! Ringrazio
pertanto il gruppo "Arcobaleno" che ha mantenuto quanto aveva
dichiarato in sede di riunione e dichiaro che voterò contro la
vostra mozione.
Président - La parole au Conseiller Riccarand.
Riccarand (Arc-VA) - Per dichiarazione di voto. L'obiettivo
della nostra mozione era di attivare un meccanismo, che consenta di
chiarire questa vicenda, in modo che tutti gli aspetti siano chiari
e non si possa più ripetere in futuro questa vicenda.
A noi sembra che l'impegno che è stato raggiunto di incaricare
la II Commissione di fare una indagine conoscitiva, acquisendo
tutti gli elementi, sentendo tutti i soggetti opportuni eccetera,
risponda alla esigenza che avevamo posto a base della nostra
mozione.
Ci riteniamo soddisfatti di questo impegno e ci asteniamo dal
voto sulla mozione mantenuta dalla "Casa delle Libertà" perché ci
sembra ormai superata dall'impegno che è stato assunto.
Président - Je soumets au vote la motion du groupe "La Casa
delle Libertà":
Conseillers présents: 28
Votants: 23
Pour: 3
Contre: 20
Abstentions: 5 (Comé, La Torre, Salzone, Stacchetti, Viérin
Marco)
Le Conseil n'approuve pas.
Président - Avec cet acte nous terminons les travaux de ce soir;
le Conseil est convoqué pour demain matin.
La séance est levée.
---
La séance se termine à 21 heures 11.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK