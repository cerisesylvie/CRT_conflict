Consiglio Regionale della Valle d'Aosta - Oggetto del Consiglio n. 2326 del 19 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ARTIGIANATO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2326 del 19 aprile 2023 - Resoconto
OGGETTO N. 2326/XVI - Interrogazione: "Notizie in merito ad
eventuali difficoltà finanziare ed economiche dell'IVAT".
Bertin (Presidente) -
Punto n. 17. Risponde l'assessore
Bertschy.
Bertschy (AV-VdA Unie) -
Si chiede al Governo regionale
per sapere se conferma tali difficoltà e conosce i motivi delle
difficoltà finanziarie ed economiche dell'IVAT. Non confermiamo le
difficoltà perché non ci sono difficoltà finanziarie, oggi IVAT ha
un bilancio che chiude in pareggio, un bilancio che è stato fatto
in maniera prudenziale, che, come tanti enti pubblici, si è
proposto come bilancio previsionale di valutare quali saranno le
ricadute dei costi dell'aumento dei contratti del personale, sia
per quanto riguarda il contratto del comparto unico che il
contratto di Federculture.
Per quanto riguarda appunto il bilancio, è un bilancio che è
stato fatto, per esempio, per quanto riguarda l'acquisto di
manufatti dagli artigiani con le stesse cifre, anzi, in aumento di
20 mila euro rispetto alla spesa impegnata nell'anno scorso, 311
mila euro, bilancio che, per quanto riguarda le entrate, è stato
sottostimato, l'anno scorso sono stati venduti i manufatti per 456
mila euro e l'entrata prevista 2023 è di 430 mila, ma il
trend
è positivo. È un bilancio che conta su un aumento di
contributo dal 2020 di più di 100 mila euro, erano 970 mila euro
nel 2020, siamo nel 2023 e siamo a 1.070.000 euro tra i due
contributi: quello che riguarda la gestione dell'IVAT e quello che
riguarda la gestione del museo. In questa fase si sta valutando
l'applicazione che ormai ci sono dei dati e insieme al Consiglio di
amministrazione, in particolare al Presidente e al Direttore,
stiamo valutando l'applicazione del nuovo contratto per valutare se
eventualmente andare ad aumentare il contributo, come lo dovremmo
fare per tanti altri enti, ripeto, le prime, per esempio, sono le
Unités
a dover valutare questi aspetti. In una logica però
che non è aumentiamo il contributo senza controllare quello e
governare un po' quello che stiamo facendo. Ci sono alcuni progetti
che avevano la necessità di una rivisitazione, in particolare la
gestione della Casaforte Maison Caravex a Gignod, abbiamo parlato
con il Sindaco, stiamo ragionando su una riorganizzazione di
progetti anche per fare in modo che, come sempre, la spesa pubblica
sia governata per produrre dei risultati, uno sviluppo
dell'attività, una promozione del lavoro dell'IVAT come promozione
dell'attività sia degli artigiani che dell'artigianato in generale,
quindi direi che è tutto sotto controllo con la necessità - lei ha
fatto come me tanti bilanci da Assessore - di guardare nel
previsionale a elementi di certezza ed eventualmente di governare
quelli di incertezza cercando di essere prudenti. Da parte nostra
non c'è nessun problema a valutare insieme all'IVAT una
rivisitazione del contributo ma, ripeto, anche un efficientamento
generale del servizio e una riorganizzazione della legge che
partirà insieme alla riorganizzazione della legge 2, perché è
necessario che ci sia da parte di una visione un po' che si vuole
dare di rilancio al settore, un impegno sia da parte di tutti e in
particolare appunto dell'IVAT.
Tra le notizie direi estremamente positive di questo periodo
direi che si può anche segnalare che, da quando si è attivata la
convenzione con il Castello di Fénis, al MAV sono notoriamente
aumentati i visitatori: siamo passati a  circa  1.000
visitatori al mese e se nel 2019 erano meno di 4.000 i visitatori
annui, quest'anno si punta ad arrivare a 15.000 visitatori e direi
che questo è un bel dato confortante e di interesse sia dei servizi
che sono presenti al MAV che del lavoro che è stato fatto e
soprattutto della sinergia, insieme all'Assessorato della cultura,
che ha promosso insieme a noi questa nuova convenzione che direi
sta dando ottimi risultati.
Presidente -
Per la replica, la parola al consigliere
Baccega.
Baccega (FI) -
Grazie Assessore della risposta. In realtà
la segnalazione che avevamo avuto era fondata, anche se lei mi dice
che è tutto sotto controllo e di questo non avevamo dubbi. In
realtà la sua risposta è stata un po' anticipata ieri dal
Presidente dell'IVAT, il quale ha rilasciato un'intervista dove in
qualche modo le preoccupazioni vengono fuori. 100 mila euro di
grosse difficoltà, certamente legate al "caro affitti", al
carburante, all'energia, però siamo al mese di marzo e la risposta
pare sia stata: "riduciamo le attività". Questo non è certamente un
elemento positivo, perché ridurre le attività significa minori
introiti e significa anche mortificare certi percorsi. Io credo che
il MAV e il MAIN non possano prevedere delle riduzioni di attività,
soprattutto in un periodo in cui siamo alle porte di una stagione
turistica e guardo l'Assessore al turismo e dico: qua dobbiamo
incrementare e incentivare queste strutture affinché si possa dare
delle risposte ancora più efficaci ed efficienti.
Certo, la Regione deve controllare, certo la rivisitazione va
fatta in una logica di implementare; implementare significa poter
avere maggiori risorse per costruire progetti che vanno nella
direzione di dare ulteriori risposte efficaci. Ben venga quindi una
riorganizzazione e un efficientamento del servizio ma siamo solo al
mese di marzo e sapere già che un bilancio di previsione che era
stato fatto può essere messo in crisi è un piccolo elemento di
preoccupazione.
Presidente -
La parola all'assessore Bertschy per una
precisazione.
Bertschy (AV-VdA Unie) -
Fornirò i dati al consigliere
Baccega e anche a tutto il Consiglio delle frequentazioni del MAIN
e dei costi, così da avere contezza del perché si va a fare una
rivisitazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK