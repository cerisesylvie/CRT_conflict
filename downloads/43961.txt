Consiglio Regionale della Valle d'Aosta - Oggetto del Consiglio n. 1062 del 1° dicembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1062 del 1° dicembre 2021 - Resoconto
OBJET N° 1062/XVI - Communications du Président du
Conseil.
Bertin (Presidente) -
Alla presenza di 34 Consiglieri
possiamo dare inizio ai lavori del Consiglio regionale di oggi.
Punto n. 1 all'ordine del giorno.
Il 18 novembre scorso è stata depositata dal gruppo PCP una
proposta di legge assegnata alla III Commissione che contiene:
"Disposizioni in materia di gestione dei rifiuti speciali", mentre
la Giunta regionale ha presentato il Documento di economia e
finanza regionale per il 2022-2024. Il 23 novembre la Giunta
regionale ha presentato i disegni di legge di bilancio della
Regione per il triennio 2022-2024 e sono stati assegnati alla II
Commissione. Sempre il 23 novembre, la Giunta ha anche depositato
una proposta di atto amministrativo assegnato alla II Commissione,
che riguarda la razionalizzazione periodica delle partecipazioni
pubbliche e la fissazione degli obiettivi specifici su compenso
delle spese di funzionamento delle società controllate.
Il 26 novembre l'Ufficio di Presidenza ha depositato una
proposta di legge per l'istituzione dell'Osservatorio regionale
permanente sulla legalità e sulla criminalità organizzata di tipo
mafioso. L'atto è stato assegnato alle Commissioni I e II.
Nella mattina di ieri i consiglieri Bertschy, Caveri, Chatrian e
Jordan hanno annunciato la costituzione di un nuovo gruppo:
Alliance Valdôtaine-Vallée d'Aoste Unie, designando il consigliere
Chatrian quale Capogruppo e il consigliere Jordan quale Vice.
La Conferenza dei Capigruppo riunita ieri ha deciso di abbinare
la discussione dei punti 8.01 e 31 all'ordine del giorno.
Infine vi segnalo che alla data di ieri ho inviato a tutti i
Consiglieri una lettera per richiamare l'attenzione sulle modifiche
del Regolamento e su atteggiamenti e toni che siano consoni ai
lavori dell'aula consiliare sia all'interno che fuori.
Inoltre voglio ricordare la morte di Leandro Pession
pisteur-secouriste
travolto venerdì scorso da una valanga a
Valtournenche. Un pensiero ai familiari, le condoglianze alla
famiglia.
Ha chiesto la parola il consigliere Chatrian, ne ha facoltà.
Chatrian (AV-VdA Unie) -
Chers collègues, au nom des
collègues Bertschy, Caveri et Jordan, nous allons aujourd'hui
officialiser un passage qui nous considérons significatif et utile
du point de vue politique, un passage qui nous espérons ira
simplifier le cadre politique et optimiser de quelque façon notre
travail à l'intérieur des institutions. Comme vous le savez, car
les organes d'informations en ont parlé, jeudi passé, en présence
et dans le respect des normes Covid, un bon nombre de représentants
de Vda Unie-Mouv, d'Alliance Valdôtaine et des candidats se sont
rencontrés et, par la votation d'une motion, ont décidé de donner
mandat aux quatre élus au Conseil de la Vallée de former un seul
groupe en fusionnant les deux groupes d'origine. Cette démarche
représente à la fois la conclusion d'un parcours de rapprochement
des deux groupes qui nous a vu engagés pendant ces derniers mois et
le début d'un projet visant à faire face à la complexité de la
situation actuelle et à mieux répondre aux instances des citoyens.
Pour nous, après les divisions et les bouleversements politiques
des années passées, aujourd'hui le moment historique et les
citoyens mêmes exigent plus de stabilité de la part de la
politique, de la part de ceux qui sont censés administrer la chose
publique et opérer des choix importants. C'est en particulier de la
part des Valdôtains, qui se reconnaissent dans les idéaux, et
surtout dans les mouvements autonomistes qui nous arrive avec force
la requête de surmonter les querelles du passé, pour bien qu'elles
puissent avoir été justifiées et motivées, pour retrouver une plus
grande cohésion. Bon, l'aire autonomiste va occuper pleinement,
responsablement et consciemment le rôle et la centralité qui lui
revienne dans le contexte politique valdôtain et la collaboration
profitable qui a caractérisé les rapports à l'intérieur de la
composante autonomiste de la majorité avec le groupe de l'Union
pendant cette première année de législature est une démonstration
tangible du fait que cela est possible et je dirais, excusez-moi,
indispensable. La formation du nouveau groupe est pour nous une
étape utile à redonner de l'élan au débat car nous souhaitons
vivement que le parcours puisse continuer à travers une
confrontation loyale et constructive. Nous pensons qu'il y ait un
grand besoin de positivité, en particulier à une époque incertaine
où tout semble vaciller.
È proprio per il contesto in cui viviamo che questa maggioranza
deve, a nostro avviso, proseguire nel suo cammino ma soprattutto
irrobustirsi, creando la situazione di stabilità necessaria per
compiere le giuste scelte sui temi impattanti per la comunità tutta
ma anche per poter avere una voce autorevole nei rapporti con lo
Stato. Gli incontri delle scorse settimane all'interno dell'area
autonomista, la dialettica proficua con gli alleati dell'area
progressista, con il PD e i suoi colleghi indipendenti sono la
conferma che il terreno è fertile ma va soprattutto curato
nell'interesse della Valle d'Aosta e dei suoi abitanti. Da parte
nostra, come d'altro canto abbiamo sempre cercato di fare, vi sarà
l'impegno a lavorare, a dare il nostro contributo in termini di
progetti e di idee, forse questione più importante. Il perdurare
della pandemia chiede a tutti noi uno sforzo supplementare su tutti
i versanti ma in particolare sul versante della sanità in cui
all'aumento delle risorse finanziarie - e andremo a discuterne fra
qualche settimana in Consiglio - deve assolutamente corrispondere
un miglioramento reale delle prestazioni, un'organizzazione più
performante ma così come per tutti i settori della vita pubblica e
dell'amministrazione. Ne è un buon esempio... penso che questo
Consiglio in questi mesi abbia approvato diverse norme
all'unanimità ma soprattutto gli aiuti Covid all'unanimità,
partendo proprio dal Consiglio, dai Consiglieri, dai rappresentanti
comunque della comunità valdostana.
Termino dicendo che il nostro gruppo ci sarà, noi ci siamo,
ognuno con le proprie competenze, il proprio bagaglio - finisco
Presidente - di esperienze e la propria sensibilità ma accomunate
dagli stessi valori ideali e dalla volontà di fare bene. I nostri
aderenti e simpatizzanti ci hanno chiesto di recuperare il rapporto
con i cittadini che la pandemia ha pesantemente ostacolato e ci
impegniamo a darvi corso portando all'attenzione dell'opinione
pubblica i temi che riteniamo prioritari e cercando di ridare
centralità all'elaborazione politica oltre che alla buona
amministrazione.
Presidente -
Ha chiesto la parola il
consigliere
Manfrin, ne ha facoltà.
Manfrin (LEGA VDA) -
Intervengo finalmente legittimato
sulle comunicazioni nel merito della sua descrizione rispetto alla
lettera che ha trasmesso ai colleghi.
Vede, Presidente, a una lettura superficiale di questa lettera,
così come alcuni mi hanno fatto notare, non si comprende a chi sia
indirizzata, né quali siano le cause che hanno reso necessario
l'intervento della Presidenza. Allora ritengo sia utile, anzi
indispensabile, spiegare quali sono i colleghi che non hanno tenuto
comportamenti e toni che favoriscono la dialettica politica e
istituzionale adeguata al ruolo che siamo stati chiamati a
ricoprire.
Come ho già fatto presente nello scorso Consiglio, un collega, e
segnatamente il collega Padovani, al termine di un dibattito nel
quale si è visto, ahimè, bocciare una proposta che aveva presentato
a questo Consiglio, ha pensato bene di commentare questa bocciatura
scrivendo di aver dovuto assistere a una serie di interventi dai
banchi occupati dalla Lega che definire osceni è un ossimoro. In
questa sede spieghiamo per la seconda volta al collega Padovani che
ossimoro è chiaramente un qualcosa che dà un'accezione positiva
invece all'oscenità che lui voleva associare ai commenti, quindi
già il collega Padovani, che voleva esprimere un giudizio negativo,
lo definisce invece con l'ossimoro un commento positivo. Poi il
post
del collega Padovani continua e dice che da un partito
che paragona Laura Boldrini a una bambola gonfiabile e che fa del
benaltrismo una delle sue principali armi politiche se lo doveva
aspettare. Queste sue affermazioni sono tuttora al vaglio e non si
preoccupi che le verificheremo fino in fondo, dopodiché chiederemo
conto di quello che dobbiamo chiedere conto, ma quello che mi ha
particolarmente colpito è il fatto che si definiscano oscene delle
dichiarazioni legittime che arrivano dal gruppo che mi onoro di
rappresentare all'interno di quest'aula: oscene perché non si
comprende come mai si definiscano con questo aggettivo delle
dichiarazioni che in realtà sono state fatte per quanto riguarda il
nostro gruppo dal sottoscritto, dal collega Distort e dal collega
Aggravi, che in un caso, nel caso del collega Aggravi,
rappresentavano il difetto di competenza del Consiglio e la
realizzabilità dell'iniziativa presentata. Il collega Distort
chiedeva conto della fattibilità all'Assessore di riferimento e il
sottoscritto faceva presente che, a fronte dell'impossibilità di
portare a compimento concretamente questa iniziativa, non era
possibile votarla.
Ora, ritengo che il collega Bertin, il presidente Bertin, non
abbia voluto censurare pubblicamente il collega Padovani perché è
un componente del suo gruppo e quindi non se la sia sentita, mi
permetto di evidenziare che altri colleghi prima di lei, ben più
centristi di lei, hanno avuto invece il coraggio di censurare
membri della propria maggioranza e anche del proprio gruppo, quindi
questo va a detrimento della sua azione all'interno di quest'Aula,
ma c'è anche da dire una cosa al collega Padovani: che le sue
dichiarazioni e la sua Bolla papale sulla qualità degli interventi
è stata squalificata già in luce quando questi interventi sono
stati fatti, perché in realtà il Presidente del Consiglio è il
garante del rispetto e dell'onorabilità di questo Consiglio e dei
suoi componenti e, se avesse ravvisato un'oscenità negli interventi
che si sono susseguiti, evidentemente avrebbe dovuto intervenire,
questo però non è accaduto. Questo significa che gli interventi che
sono stati fatti erano assolutamente legittimi e assolutamente non
osceni, come anche lei ha scritto peraltro, collega Padovani,
confermandolo, evidentemente quindi le sue considerazioni sono di
ordine personale politico. Lei cioè è come un bambino che ha il
giocattolo e lo vuole tenere per sé, se qualcuno glielo ruba,
allora è un vergognoso nemico del popolo. Quest'Aula non funziona
così e prima se ne accorgerà e meglio sarà per lei.
Presidente -
Consigliere Manfrin, mi pare che l'Aula in
questa legislatura stia lavorando in modo proficuo e senza
particolari situazioni sgradevoli, per quanto riguarda la lettera,
è un invito generale a mantenere questi comportamenti.
Per quanto riguarda il passato, personalmente non ho la
vocazione per riprendere i dibattiti politici, né di fare la
cattiva maestra nel dare voti o altro e credo che la responsabilità
ricada su ognuno e mantenere i comportamenti adeguati. Peraltro
credo, come ripeto, che in questa legislatura per merito di tutti -
e lo ripeto: per merito di tutti - i lavori di questo Consiglio in
aula si stanno svolgendo in modo assolutamente regolare e proficuo.
Ha chiesto la parola il consigliere Carrel, ne ha facoltà.
Carrel (PA) -
A nome del gruppo consiliare Pour
l'Autonomie e del movimento, volevamo appunto ricordare Leandro
Pession e stringersi al dolore della famiglia, dei figli, dei
fratelli, della sorella e dei dipendenti della Cervino di
Valtournenche che hanno perso un caro collega. Un uomo tranquillo
che aspettava la pensione per stare con la famiglia ma soprattutto,
ci tengo a sottolinearlo - e chi lo conosce può confermarlo - 
un uomo e un lavoratore estremamente responsabile.
Presidente -
Ha chiesto la parola il consigliere
Marguerettaz, ne ha facoltà.
Marguerettaz (UV) -
A seguito dell'intervento del
consigliere Chatrian, che è il nuovo Capogruppo, volevo esprimere a
nome dell'Union Valdôtaine gli auguri di un proficuo lavoro e
salutare con giudizio positivo quest'aggregazione. Un?aggregazione
non scontata perché, rispetto ai lavori di questo Consiglio, al
confronto politico, dobbiamo sempre mettere al centro l'uomo. Le
idee camminano con le gambe degli uomini e questo passaggio è un
passaggio non indifferente perché molte volte, pur essendo
d'accordo su determinati argomenti, ci ha diviso un eccesso di
personalismo. Questo percorso è un percorso credo che vada nella
direzione del bene della Valle d'Aosta e non del bene individuale e
lo consideriamo un passo, un primo passo verso un interesse comune
dove il mondo autonomista deve riconoscersi. Questo non viene fatto
ovviamente con uno spirito di chiusura, dobbiamo immaginare di
avere un confronto proficuo all'interno della maggioranza ma
all'interno di questo Consiglio e bene ha fatto Chatrian a
ricordare i provvedimenti che sono stati approvati all'unanimità.
Da questo punto di vista, non riteniamo che questo sia un percorso
dove il mondo dell'autonomia si chiude a riccio, è l'esatto
contrario: è allargare le spalle per abbracciare il più possibile
tutti coloro che hanno a cuore gli interessi della Valle d'Aosta.
Lo dico perché in questo momento abbiamo la necessità di rimettere
al centro del dibattito, al confronto dello Stato, le nostre
prerogative, le nostre caratteristiche, che fino ad oggi hanno dato
un risultato positivo, l'abbiamo scritto l'altro giorno in un
nostro comunicato, il decreto legislativo del 1981 ha dato una
garanzia finanziaria e patrimoniale a questa Valle d'Aosta e ha
potuto permettere a coloro che ci hanno preceduto di intervenire e
di fare tutta una serie di infrastrutturazioni e una serie di
interventi che oggi danno dei risultati. Si poteva fare meglio,
forse sì, ma si poteva fare anche molto peggio, dispiace che non
tutti riconoscano il lavoro fatto. Io quindi credo che questo
passaggio sia un primo passaggio che dovremo tutti insieme portare
avanti e cercare di migliorare.
Presidente -
Ha chiesto la parola il
consigliere
Cretier, ne ha facoltà.
Cretier (FP-PD) -
Come gruppo, crediamo - e leggiamo in
questo primo passo di allineamento politico tra due forze con la
stessa origine e finalità - nell'autonomia, due gruppi che
confluiscono in uno a semplificare il quadro politico attuale. Sono
forse nuove pratiche per allargare un perimetro autonomista con
tante affinità politiche.
Riteniamo positiva questa scelta, nata per cementare e
consolidare una maggioranza in vista degli impegni importanti di
fine anno e per proseguire nella legislatura.
Come gruppo abbiamo un obiettivo comune: superare questo
difficile momento pandemico con un'economia stagnante, progettando
costantemente i provvedimenti necessari per la Valle d'Aosta,
procedendo velocemente verso i punti qualificanti del programma di
legislatura affrontando i problemi in modo istituzionale,
proponendo soluzioni misurate, raccogliendo indicazioni preziose,
creando sviluppo e progresso per un sostegno efficace e duraturo
con la maggioranza attuale.
"Unire" è un verbo che ho usato spesso in altre situazioni, il
tentativo di unire è possibile in un contesto di confronto aperto,
rispettoso, con pari dignità, mettendosi sullo stesso piano,
mediando politicamente un confronto leale, costruttivo e
progressista, senza condizionamenti, imposizioni e dettati. Con
calma, come si addice al saggio montanaro, "Passo dopo passo verso
l'obiettivo finale", quindi un benvenuto al nuovo gruppo, buon
lavoro e
bon travail
.
Presidente -
Ha chiesto la parola il consigliere Jordan,
ne ha facoltà.
Jordan (AV-VdA Unie) -
Le collègue Chatrian, bien sûr, a
parlé au nom des quatre Conseillers du groupe. Personnellement et
en pleine entente avec Luciano Caveri, je soutiens et je partage
tous les sujets abordés dans son intervention et surtout les
contenus politiques de perspective. J'ai apprécié, et je les
remercie, les interventions des autres collègues de la majorité.
Pour qu'il n'y ai pas des malentendus, c'est important de confirmer
que nous sommes pas en train de définir un nouveau sujet politique,
au contraire, et c'est mon cas, en aillant plus eu une référence
politique structurée comme un mouvement ou un parti, mes idées et
mes idéaux politiques ont trouvé place dans les groupes
autonomistes qui composent cette majorité du Conseil de la Vallée.
Il est important de rappeler que cette idée de parcours et de
rapprochement entre les mouvements autonomistes a été partagé il y
a un an lors des premières réunions des différents mouvements du
groupe qui après est devenu majorité. Nous avions proposé un
document qui avait été accepté et qui prévoyait le parcours de
rapprochement des mouvements autonomistes et qui voit aujourd'hui
dans cette cohérence cette décision une première étape. Comme il a
été bien dit, les bouleversements politiques des années passées et
les personnalismes doivent aujourd'hui laisser la place à une
nouvelle phase politique. Une phase politique qui est bâtie sur des
idéaux et qui puisse porter à des résultats concrets pour notre
région.
Presidente -
Ha chiesto la parola il consigliere
Chatrian.
Chatrian (AV-VdA Unie) -
A nome del nuovo gruppo
consiliare - e ringrazio oltretutto tutti i colleghi che sono
intervenuti -, vorremmo fare le condoglianze alla famiglia di
Leandro Pession e a tutti i loro familiari per questa scomparsa e
unirci a loro nel loro dolore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK