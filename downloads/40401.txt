Consiglio Regionale della Valle d'Aosta - Oggetto del Consiglio n. 3206 del 6 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3206 del 6 febbraio 2018 - Resoconto
OGGETTO N. 3206/XIV - Interpellanza: "Mancati incassi per il
periodo di chiusura del Traforo del Gran San Bernardo".
Farcoz (Président)
- À la présence de 27 Conseillers je
déclare ouverte la séance. Point n° 20 de l'ordre du jour. La
parole au collègue Ferrero pour l'illustration.
Ferrero (M5S) -
Un nuage de poussière grise est tombé sur
l'affaire de l'accident Sitrasb dans le Tunnel du Grand
Saint-Bernard. À propos des responsabilités, aucune réponse; à
propos de l'assurance qui devrait couvrir tous les frais, je n'ai
pas exactement compris si tous les frais sont couverts ou bien il y
a des frais qui ne sont pas couverts; à propos de l'attitude de nos
cousins valaisans sur la réparation des dommages, on ne sait rien
et tout le monde dort tranquillement. Alors, on voudrait une
éclaircie dans ce grand nuage pour mieux comprendre; c'est sûr, les
travaux ont été effectués, le Tunnel est ouvert maintenant, mais on
ne peut pas laisser passer un accident tel que celui du Tunnel.
Abbiamo sentito poi alternarsi in questo periodo le
dichiarazioni dell'ex Presidente del Tunnel, Omar Vittone: "per 15
anni non hanno fatto manutenzione"; abbiamo sentito le
dichiarazioni del Presidente che c'era prima, il quale ha detto:
"noi abbiamo sempre monitorato la situazione". Si vede che aveva un
cannocchiale o qualcosa, loro hanno fatto il monitoraggio, il buon
Voyat ha fatto il monitoraggio e, se ha fatto il monitoraggio,
dobbiamo dargliene conto. Il buon Voyat in questa intervista dice
altresì: "abbiamo fatto il monitoraggio e abbiamo visto che c'era
qualcosa che non andava, ma dato che si faceva il tunnel di
sicurezza, ci hanno consigliato di non intervenire subito, ma di
intervenire dopo". Tant'è vero che una putrella da 300 chili è
venuta giù e ha sfiorato la tragedia perché una macchina stava
quasi per passare, se fosse caduta sulla macchina, ci sarebbero
stati anche ovviamente dei morti. Peccato vedere la Sitrasb che
passa in quella categoria che un mio amico di La Salle chiama "le
partecipate a perdere" perché, tutto sommato, andava bene e invece
ecco che anche nella Sitrasb abbiamo questo tipo di problema.
L'assicurazione. Io ho letto anche precedenti risposte a
interpellanze, interrogazioni di colleghi, sembra che
l'assicurazione copra tutto, ma anche qui l'ex Presidente Voyat fa
una specie di dichiarazione un po' sibillina e dice: "accidenti,
quando c'ero io, facevamo l'appalto con l'assicurazione. Da quando
è arrivato Vittone non ha fatto l'appalto, ha fatto la trattativa
privata ed è costato 300 mila euro in meno", poi non dice altro.
Allora ti viene il dubbio perché, se ha fatto la trattativa privata
e ha risparmiato 300 mila euro, per carità, diamo atto che comunque
ha fatto una cosa che è nell'interesse della società. Io però
vorrei vedere anche le condizioni di polizza perché, se io vado a
fare una polizza di assicurazione, a seconda delle garanzie che
chiedo, mi possono dire: "costa 500 euro o, se ci metti tutta una
serie di garanzie in più o dei massimali più alti perché una
macchina può investire il commercialista, può investire il libero
professionista che ti costa 2, 3, 4 milioni di euro, allora lì vuoi
avere la copertura, o magari risparmi qualcosa e hai i massimali
più bassi".
Ci sono notizie che la società svizzera del Tunnel avrebbe
intenzione - com'è giusto che sia, penso che l'avremmo fatto anche
noi - di chiedere dei danni ovviamente alla società italiana,
andate a vedere su "Le Matin" gli articoli, ci sono ingegneri
svizzeri che hanno detto: "indipendentemente dalle responsabilità,
chiaramente si tratta di un'omessa manutenzione, quindi, se voi
italiani non fate la manutenzione e vi crolla in testa una parte
della volta del Tunnel, vi vengono in testa le putrelle, è chiaro
che non è colpa nostra". Io, da quel punto di vista, li capisco,
perché? Perché il Tunnel è diviso in due: una parte svizzera e una
parte italiana, per la parte svizzera peraltro, pare dalle
dichiarazioni sempre dei tecnici, che si sia usata una tecnica di
costruzione diversa rispetto a quella italiana, quindi c'è stata
tutta una serie di scelte, che sono scelte diverse e che però hanno
garantito finora la normale funzionalità della parte svizzera, cosa
che non è successa in Italia.
Anche il susseguirsi delle dichiarazioni sull'apertura: "apriamo
tra una settimana", "apriamo tra due settimane", " apriamo tra tre
settimane", " apriamo tra quattro settimane", " apriamo tra cinque
settimane" non è stato un bel teatrino da vedere perché alla fine
ha creato ancora più sconcerto. Gli svizzeri dicevano: "guardate,
ci sono alcuni mesi... bisogna metterlo in conto", qui eravate
tutti più ottimisti, per carità, l'ottimismo non costa nulla, però
poi alla fine ha dimostrato che non era poi realistico.
C'è poi una grossa questione, che ovviamente i nostri amici
svizzeri valuteranno, non sarò certo io che andrò a dargli
l'imbeccata, ma sono voci che mi sono arrivate, oltre al danno dei
mancati pedaggi, c'è un danno di immagine da recuperare da parte
del Traforo e questo danno di immagine è stato causato dal crollo
che è avvenuto nella parte italiana e quindi è imputabile solo alla
società italiana, che si deve quindi eventualmente accollare il
tutto.
Venendo all'interpellanza, senza tirarla per le lunghe,
guardiamo poi le cifre. Si chiede: "a quanto ammontano i mancati
incassi per i pedaggi nel periodo in cui il Tunnel è stato chiuso",
facciamo un raffronto con l'anno precedente, non possiamo sapere se
c'è stato un aumento o una diminuzione. Nel 2016 ci sono stati
tot
pedaggi, nello stesso periodo quanto dovevano essere nel
2017? Interesserebbe sapere:" a quanto ammontano i mancati incassi
per il periodo in cui è stato concesso l'accesso gratuito al
Tunnel..." e interesserebbe anche sapere, dato che questo non si
sa, a titolo semplicemente informativo se i mancati incassi ce li
siamo accollati tutti noi con la Sitrasb S.p.A., Società italiana
di gestione del Tunnel, o se i mancati incassi sono stati suddivisi
con la società svizzera, della serie: "per questo periodo passano
10 mila veicoli, facciamo finta di niente e poi dopo ripartiamo da
zero". Non sappiamo se la società svizzera ha già presentato una
richiesta di risarcimento dei danni, sempre dalle voci di corridoio
- purtroppo bisogna anche ricorrere a quelle perché ogni tanto non
è così facile avere la documentazione -, sembrerebbe che gli
svizzeri non abbiano così tanta fretta, ma stiano già preparando la
richiesta di risarcimento dei danni. Infine, si chiede la cosa più
importante: come Governo regionale, acquisite le informazioni e le
documentazioni dalla Sitrasb, che a me non avete ancora dato, se
avete la certezza matematica che la Regione non dovrà cacciare
fuori neanche un euro per l'incidente che si è verificato e,
soprattutto, se avete intenzione di individuare le responsabilità
da parte del consiglio di amministrazione, dei tecnici all'interno
della società, perché non si è ancora capito chi doveva fare i
controlli, chi ha fatto i controlli, chi non li ha fatti, se
qualcuno li ha fatti, non si è ancora capito se i professionisti
esterni incaricati dei controlli hanno detto che andava tutto bene,
quindi un accertamento delle responsabilità in maniera tale che si
possa poi successivamente pensare a una comunicazione, un esposto
alla Corte dei conti per danno erariale.
Président -
La parole au Président de la Région pour la
réponse.
Viérin (UVP) -
On remercie le collègue Ferrero pour son
initiative. Nous avons pendant ces mois longuement débattu du
Tunnel et heureusement les nuages ne sont plus sur la réouverture
ou non du Tunnel. Aujourd'hui la discussion est une autre et il est
intéressant de parler même de contenus qui ont un sens par rapport
aux contenus qu'on a eu, malheureusement, la nécessité d'affronter
dans cette salle en disant: "quand est-ce que le Tunnel va
rouvrir?", parce que celle-ci était la première question. Au
contraire de ce que cela pourrait sembler depuis l'extérieur et
surtout au-delà du débat, le Tunnel a risqué de rester fermé
pendant au moins deux années et ici il n'y avait pas d'optimisme,
parce que nous nous sommes toujours, en quelque sorte, rapportés
avec les communications que les techniciens faisaient avancer et
qu'ils essayaient de véhiculer, ce n'était pas de l'optimisme;
c'était de rapporter des communications. On dit cela car les nuages
qui étaient présents sur la fermeture du Tunnel... qui a été une
fermeture très pénalisante pour notre communauté, on verra aussi
les numéros... aujourd'hui, au moins pour ce qui est de la
réouverture, sont quelque chose qui est passée et qui a été
résolue.
Arriverò alle risposte puntuali. Mi preme sottolineare che, per
quanto riguarda l'accesso agli atti, assolutamente non c'è alcuna
problematica per averli. Il collega Cognetta che si occupa, come
lei, magari con un filone leggermente diverso, con delle sfumature
spesso antitetiche, ne è buon testimone e adesso lei ci ha
presentato dei "116", sono già stati trasmessi alla società e noi
in questi mesi, ben prima dei 20 giorni, abbiamo trasmesso, e
questo vale per tutti i Consiglieri, il prima possibile, tutta la
documentazione che era possibile trasmettere. L'accesso agli atti
quindi è sicuramente possibile. Come lei sa, l'accesso agli atti
deriva dal fatto che, essendo una società, sì, con nomine regionali
ma con tecnici, con organismi di vigilanza, con collegi sindacali,
ci sono tutta una serie di responsabilità e di assunzioni di
responsabilità che sono in capo effettivamente non solo a chi
ricopre dei ruoli ma anche a chi ha il dovere di controllare queste
cose. Lo dico in premessa perché, al di là delle domande,
l'ottimismo credo che non ci sia stato in nessuno degli eletti in
quest'aula, anzi siamo stati molto preoccupati durante la chiusura
del Tunnel e abbiamo cercato di lavorare per la riapertura e
chiaramente preoccupati anche dal danno che questa chiusura ha
generato, e arriverò ai dati.
La sinergia che abbiamo messo in campo anche con la parte
svizzera... poi ognuno potrà anche dare delle responsabilità, ma
c'erano delle visioni tecniche diverse su ambo i lati che poi hanno
trovato una sintesi e hanno permesso, essendoci anche il Ministero
di mezzo... non tanto i due versanti dei "cugini", come li ha
chiamati lei, ma essendoci una parte ministeriale che aveva
giustamente degli indirizzi che si sovrapponevano ancora a quello
che le società dicevano... Alla fine riaprire il Tunnel è stato
qualcosa che, in effetti, una volta ritornati alla riapertura, deve
fare riflettere anche e soprattutto sulle questioni delle
programmazioni di manutenzioni ordinarie, di manutenzioni
straordinarie e di quello che è da mettere in campo. Vi assicuro
che il tecnico che abbiamo nominato a capo della società ha tutte
le competenze - e lo sta facendo - per andare a fare qualsiasi tipo
di verifica e soprattutto di programmazione per il futuro del
Tunnel. In questo senso si sta già lavorando e arriverà a breve,
credo, con l'approvazione del bilancio, anche il famoso piano che
dovrà appunto andare nell'ottica di cui avevamo parlato in
quest'aula.
Per venire alle risposte alle sue domande: "a quanto ammontano i
mancati incassi...". Come dice lei, abbiamo semplicemente preso il
periodo di riferimento 2016, 21 settembre-23 dicembre, quindi gli
incassi sono stati di 4.367.512 euro, bisogna ripartirli in
2.511.319 per la Sitrasb, quindi 2,5 milioni e 1.856.192 per la
società svizzera, che è la Tunnel & SA, quindi - come lei ha
detto - essendo che il Tunnel è diviso a metà, c'è una parte di
competenza Sitrasb e l'altra di Tunnel & SA, quindi 2,5 milioni
per la Sitrasb. Se vogliamo quantificare, prendendo il periodo, i
mancati incassi sono questi.
La seconda domanda è: "a quanto ammontano i mancati incassi per
il periodo in cui è stato concesso l'accesso gratuito...". Sono
stati nove giorni di gratuità, che fanno parte anche di una
strategia per riabituare e per
dédommager
l'utenza per la
chiusura. Sono stati 16.838 euro complessivamente che, moltiplicato
per il biglietto di andata semplice, nelle varie classi di
transito, corrisponderebbe ad un totale di 289.257, ripartibili in
166.000 per Sitrasb e 122.900 e qualcosa per Tunnel & SA. La
società ci fa comunque notare che il calcolo è anche un po'
aleatorio perché non sappiamo quanti passaggi ci sarebbero stati se
il Tunnel fosse stato a pagamento, essendo gratis. La gratuità
concessa ha sicuramente invogliato le persone a prendere il Tunnel.
Inoltre è da sottolineare che gli utenti che avrebbero utilizzato
il traforo a pagamento avrebbero acquistato non solo corse
semplici, ma l'andata e ritorno o l'abbonamento. La società ci fa
anche notare che, in base al cronoprogramma, la riapertura era
prevista il 1° gennaio, al cambio di presidenza e, quando è stato
possibile prevedere una riapertura anticipata, si è deciso di
concedere la gratuità dal 24 dicembre al 1° gennaio con il duplice
intento di "risarcire" gli utenti per l'indubbio disagio arrecato
con la chiusura, ma soprattutto per rifidelizzare l'utenza.
La terza domanda è quella di cui lei parlava, ma ad oggi non c'è
alcuna richiesta danni da parte della Tunnel Grand Saint-Bernard
SA.
Nella quarta domanda ci viene chiesto che strumenti vengono
utilizzati in questo momento effettivamente per andare a compensare
quel danno che c'è stato. In questo caso chiaramente, visto che ci
chiede come il Governo si sta muovendo, abbiamo richiesto e la
società ci ha comunicato che è in corso la procedura per attivare
l'indennizzo da copertura assicurativa. Una volta concluso l'iter,
quindi potremo vedere quello che dice lei, cioè l'assicurazione
come si rapporta nei confronti del danno e i dettagli che
effettivamente fanno parte, come ogni volta che c'è un danno con
l'assicurazione, per verificare tutta una serie di questioni: da
dove si è verificato il danno, i motivi e quindi, una volta
conclusa questa cosa, è chiaro che ci auspichiamo che ci sia il più
possibile l'avvicinarsi della copertura rispetto al danno. Sarà
nostra premura quindi andare a verificare. È chiaro che dipende
molto, come diceva lei, da che contratto si ha, da come si è
sviluppato, al di là del sinistro, quindi c'è una trattativa in
corso tra le società, credo principalmente la nostra società, e le
polizze.
Per il resto, collega Ferrero, come abbiamo detto più volte,
siamo a disposizione perché credo che l'obiettivo di tutti gli
amministratori, indipendentemente dal ruolo che si ricopre, non sia
sicuramente quello di fare andare male le società, anzi, questo è
stato un problema che purtroppo è successo, oggi si tratta
effettivamente di fare tutto ciò che è possibile affinché non solo
su questo Tunnel, ma sui trasporti in generale... sapete che sono
partiti adesso i lavori di manutenzione programmati anche al Tunnel
del Monte Bianco... si tratta di fare questo piano e di vedere i
contenuti di questo piano affinché per il futuro ci sia questo
ulteriore impegno in modo che tutte le manutenzioni controllate,
preordinate e codificate abbiano tutti i crismi per continuare a
garantire il passaggio, ma soprattutto il passaggio in
sicurezza.
Président -
La parole au collègue Ferrero pour la
réplique.
Ferrero (M5S) -
Se non altro abbiamo quantificato i
mancati incassi e abbiamo chiarito anche che la questione
dell'assicurazione ha un grande punto interrogativo. Diversamente
non è stato ben chiarito perché si chiedeva anche se le spese
inerenti il crollo rappresentino un danno erariale, inviando un
esposto alla sezione della Corte dei Conti, questo non lo vuole
valutare la Giunta regionale, ma capisco anche, essendoci Ugo Voyat
come Presidente precedente e Omar Vittone come Presidente
successivo, sappiamo che erano persone di fiducia entrambe, uno un
ex politico, un ex Assessore, quando si sente parlare di Corte dei
conti... bisogna applicarla solo a quelli che sono i più lontani
possibili... Peccato perché alla fine di tutti questi danni emerge
sempre una cosa costante nelle partecipate: ti cade il soffitto in
testa, cosa facciamo? Andiamo dall'assicurazione. Qualcuno di voi
ha un'attività, se il vostro autista in preda ai fumi dell'alcol o
della droga va a schiantarsi e vi rovina l'automezzo, cosa fate?
Andate all'assicurazione e lo rimettete a guidare il camion? Perché
l'autista potrebbe essere ancora dentro la Sitrasb, in questo caso
"l'autista" tra virgolette. Potrebbe essere ancora uno dei
consulenti che ha sbagliato le consulenze quando sono state
richieste le cose; perché manca questa volontà di individuare le
responsabilità? Questa mancanza di volontà l'abbiamo riscontrata e
su questo c'è unanime accordo, al di là delle battute con il
collega Cognetta, su tutte le società partecipate perché c'è sempre
un ex politico "paraculato", un ex amico, un ex parente...
Presidente
- Collega, la prego di mantenere un linguaggio
adeguato all'aula.
Ferrero (M5S)
- ... ha ragione, chiedo scusa. Certo, non
dovevo dire "amico", giustamente. C'è sempre quindi un qualcuno che
deve essere completamente protetto fino alla fine, fino a prova
contraria. Forse sperando nei tempi della prescrizione, forse
sperando nei tempi, che le cose si allungano e poi la gente
dimentica, ma qui c'è poco da dimenticare, qui si è sfiorata una
tragedia: una putrella di 300 chili è venuta giù. Sappiamo che
all'interno del Tunnel, a causa dei gas di scarico, c'è una
corrosione che è 10, 20, 100, 1000 volte superiore a quella che c'è
all'esterno, ma i controlli non sono stati fatti o chi ha fatto i
controlli non era in grado di farli. Quando noi parliamo di
competenza, quando noi parliamo di titoli di studio, quando noi
parliamo di esperienza professionale nella nomina di chi deve
condurre le nostre società partecipate, parliamo di questo! Perché
due anni fa, quando c'è stata la nomina di Vittone, che poi forse
non ha tutte le responsabilità, non può avere tutte le
responsabilità di questa cosa, io ho chiesto semplicemente - ma non
è che ce l'avessi con Vittone piuttosto che con un'altra persona -:
ma che titolo di studio ha?, ma che preparazione professionale ha?,
ha fatto il diritto di esercizio di un'autostrada, di un altro
Tunnel, di qualcosa?. Poi avevo fatto la battuta: porterà la
Sitrasb al fallimento, , era una battuta, ma, accidenti, ci siamo
andati vicino con la sua gestione! Poi non sarà sua la
responsabilità, ma bisogna accertare di chi è la responsabilità,
perché comunque le persone, che si sono avvicendate nel ruolo di
amministratore della Sitrasb in questi anni si sono sempre beccate
sempre dai 70 ai 100 mila euro - penso 100 mila euro il costo
aziendale della carica -, quindi non sono neanche persone che sono
state lì per niente o che sono andate lì così a giocare perché non
sapevano che cosa fare. Manca anche questa volta, purtroppo, nuovo
Presidente della Regione, la volontà di individuare le
responsabilità precise e di fare una semplice cosa che si chiama
giustizia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK