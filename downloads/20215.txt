Consiglio Regionale della Valle d'Aosta - Oggetto del Consiglio n. 204 del 5 novembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula
Oggetto del Consiglio n. 204 del 5 novembre 2003 - Resoconto
OGGETTO N. 204/XII - Ricorso a professionalità esterne della
comunicazione per l'organizzazione da parte dell'Assessorato della
cultura di esposizioni culturali ed artistiche. (Interpellanza)
Interpellanza
Premesso che:
- è da diversi anni che le attività propedeutiche alla
preparazione e comunicazione delle esposizioni culturali e
artistiche organizzate dall'Assessorato alla cultura non vengono
gestite dall'amministrazione e sono affidate a soggetti esterni
residenti fuori dalla Valle d'Aosta;
- l'oggetto principale dell'incarico di consulenza affidato
con la deliberazione di Giunta 3578 del 6 giugno u.s. - ossia le
relazioni con la stampa in merito alle esposizioni realizzate
presso le sedi del Museo archeologico e del Centro Saint-Bénin - è
già inglobato nell'incarico affidato con deliberazione di Giunta
3579;
i sottoscritti Consiglieri regionali
Interpellano
Il Presidente della Regione e l'Assessore alla cultura per
sapere:
1. quali sono le cause che impediscono di far crescere le
necessarie professionalità all'interno dell'assessorato;
2. quali sono le valutazioni che determinano di escludere
professionisti locali nel conferimento degli incarichi;
3. quali sono i motivi che hanno determinato il conferimento
di un incarico in attività già oggetto di altra consulenza.
F.to: Frassy - Lattanzi
Presidente - La parola al Consigliere Frassy.
Frassy (CdL) - Abbiamo riscontrato che da parecchio tempo
l'Amministrazione regionale su determinati eventi, che sono
diventati di routine, ha in maniera sistematica la difficoltà di
organizzarli nell'ambito delle proprie risorse all'interno della
struttura regionale. Anche quest'anno è stata riproposta una
vecchia procedura, che consiste nell'affidare all'esterno
dell'Amministrazione la gestione inerente le relazioni stampa per
la divulgazione degli eventi espositivi da realizzare presso il
Museo archeologico e presso il Centro Saint-Bénin.
Ogni volta che leggiamo deliberazioni di questo genere siamo
pervasi da due sentimenti: l'incredulità che, a fronte
dell'organico imponente che questa Regione può vantare, su
questioni di questo tipo non vi sia mai nessuno che abbia la
disponibilità temporale; l'altro, è lo sgomento sul fatto che,
nell'ambito del servizio dell'Assessorato, non vi sia nessuno che
sia professionalmente cresciuto, ma la cosa che ancor più ci
stupisce è che in Valle d'Aosta non vi sia alcun soggetto in grado
di tenere le relazioni con la stampa. Capisco che ci possa essere
forse una giusta e preventiva diffidenza nei confronti di tutta la
categoria dei giornalisti, però penso che, una volta che si decide
di ricorrere ai giornalisti, i giornalisti valdostani valgano i
giornalisti piemontesi, piuttosto che quelli lombardi. È
paradossale che su questi argomenti si debba, da parte di una
Giunta e di una maggioranza che fa della "petite patrie" il suo
vessillo, ricorrere a soggetti esterni residenti fuori Valle; ma
per fare cosa? Per fare cose abbastanza banali, che non è vero che
non vengono fatte nell'ambito del suo Assessorato, perché mi sono
preso il gusto di leggermi la brochure della "Saison culturelle" e
in quella brochure o vi è scritto qualcosa che non corrisponde alla
realtà oppure vi è la dimostrazione che le professionalità
esistono:
"brochure réalisée par les soins de la Direction des
activités culturelles"
. Questa brochure è impegnativa, perché
per ogni evento vi è una scheda critica che riassume l'evento
stesso, dal teatro alla musica sinfonica, piuttosto che classica,
piuttosto che altri generi particolari. La Direzione delle attività
culturali, ovviamente, avrà messo insieme questa brochure con
l'ausilio dei consulenti Barisone, Chenuil, Laglier ed altri
valdostani. Non capiamo allora per quale motivo il suo Assessorato,
e lei che in questo momento lo governa, si sia innamorato di questi
due professionisti che con la Valle d'Aosta forse hanno a che
spartire solo le consulenze che da anni vengono loro demandate.
Non vi è nulla contro l'operato di questi consulenti, ma vi è la
perplessità per la scarsa logica che individuiamo in questa scelta,
peraltro discrezionale, anche perché pensiamo che su eventi che
ormai diventano di routine… perché gli
eventi culturali del Centro Saint-Bénin e del Museo archeologico
sono eventi che vengono riproposti, pur nella diversità delle
scelte culturali. Rimaniamo perplessi ulteriormente dal fatto che,
come scatole cinesi, uno di questi incarichi, in particolare quello
della Dott.ssa Santerini, sia sostanzialmente già contenuto
nell'incarico dato al Dott. Fiz e questo non lo diciamo per il
gusto della polemica, ma lo diciamo a ragion veduta leggendo il
disciplinare stipulato con i due professionisti. L'articolo 2 della
consulenza del Dott. Fiz per 24.000 euro comprende la preparazione
delle conferenze stampa che anticipano gli avvenimenti, la stesura
dei testi, le interviste da diffondere attraverso i mezzi di
comunicazione; è una sezione delle tante incombenze che il Dott.
Fiz deve adempiere. La Dott.ssa Santerini invece ha come oggetto
esclusivo la gestione delle relazioni stampa e il piano di
comunicazione. Essendo gli eventi i medesimi, in quanto le sedi
espositive citate sono il Museo archeologico e il Centro
Saint-Bénin, essendo lo stesso periodo: stagione invernale
2003-2004, non riusciamo a capire in cosa si distingua l'attività
di comunicazione del primo incarico rispetto all'attività di
comunicazione del secondo incarico.
È su questi ragionamenti perciò che ci attendiamo delle risposte
in grado di chiarire quanto abbiamo chiesto nell'interpellanza.
Presidente - La parola all'Assessore all'istruzione e cultura,
Charles Teresa.
Charles (UV) - L'organigramme actuel prévoit, dans l'ensemble du
Bureau des expositions de l'Assessorat de l'éducation et de la
culture, des personnages de profession spécialisée dans le domaine
administratif ou technique, qui aient des compétences de type
gestionnaire et d'organisation. Il n'est pas prévu de personnages
qui aient une formation universitaire spécifique dans le domaine
artistique et donc qui possèdent les connaissances nécessaires pour
une programmation et une divulgation des événements artistiques.
Les qualités professionnelles dans le recrutement qui concerne
l'Assessorat… est en amélioration
constante dans le secteur dans lequel se développe principalement
l'activité des employés, activité de toute évidence liée à leur
qualification. Les qualités d'un bureau de presse ont au contraire
comme base et fondement l'insertion d'un cadre déterminé, où il est
normal que se fasse l'échange d'informations et la fréquentation
des lieux d'exposition d'art, ce qui pour le moment n'est pas
facile à réaliser de la part d'un employé régional encadré dans une
fonction administrative; en outre, les techniques de la
communication et du marketing ne sont d'une approche ni facile, ni
immédiate.
Les fonctions conférées par les délibérations aux termes de la
loi régionale sont des fonctions de confiance du Gouvernement,
attribuées à des personnes qui ont un curriculum d'activités
manifestement excellent. Dans notre domaine nous avons l'intention
de prendre en considération des personnes qui seront capable de
donner les meilleures garanties et donc sur cela on peut même être
d'accord.
Un autre point: la délibération n° 3578 confère une fonction
relative à la communication des événements qui concernent les
expositions au Musée archéologique et au Centre Saint-Bénin pendant
la saison d'hiver 2003-2004. La délibération prévoit toute une
série d'activités: exécution de communiqués de presse, mise à
disposition des bureaux d'un annuaire spécialisé d'environ 1.500
adresses, envoi de messages et de communiqués par le système
informatique, contacts avec les journalistes pour la communication
et l'assistance, pour la coordination des conférences de presse,
recueil des comptes rendus en fin de saison. La délibération
suivante, la n° 3579, confère la fonction en relation avec la
consultation de l'organisation générale des deux expositions qui se
tiendront au Musée archéologique et au Centre Saint-Bénin. Cela
comporte une série d'activités liées spécifiquement à
l'organisation des événements, qui ont été illustrées dans la
délibération, comme l'obligation de rédiger des textes et des
interviews paraissant sur la presse. Il est bien clair, à la
lecture des dispositifs des deux délibérations, que les deux
figures professionnelles, dont vous avez cité le nom - bureau de
presse, d'un côté, et curateur des deux événements des expositions,
de l'autre -, soient étroitement reliées entre elles, vu que le
message du bureau de presse… doive
faire circuler et publier les titres sur les journaux et les
hebdomadaires ou bien illustrer aux cours des
émissions…
télévisées… et cela ce sont des
messages préparés par le curateur de l'exposition, puisque c'est
lui le responsable de la validité scientifique relative à
l'événement artistique. Pour le contrôle de l'Administration
elle-même, nous avons estimé de devoir engager le curateur - la
délibération n° 3579 - à rédiger des textes et à se rendre
disponible pour des interviews. Il ne s'agit donc pas de
reproduction de la même fonction, mais de couronnement des
fonctions pour garantir l'objectif d'une communication adéquate que
cette Administration a toujours soutenue et qu'elle veut ou
voudrait exemplaire.
Presidente - La parola al Consigliere Frassy.
Frassy (CdL) - Esprimo insoddisfazione per la risposta, perché
una parte delle domande non ha avuto risposta, in particolare non
vi è stata una risposta su quali sono le motivazioni
dell'esclusione di professionisti locali nel conferimento degli
incarichi. Mi rifiuto di credere che non vi siano le
professionalità nell'ambito dei professionisti locali, nel senso
che se questo è il pensiero dell'Assessore, è il "suo" pensiero, ma
sicuramente penso che difficilmente possa essere condiviso.
Devo anche dire che non mi convincono le espressioni che sono
indicate in queste due convenzioni perché, quando leggiamo:
"creazione di un comunicato stampa elettronico"
, con questo
non viene detto nulla: ormai tutti conosciamo le procedure
informatiche e sappiamo bene cosa sia la creazione di un comunicato
stampa elettronico, è poco più di niente. Rimaniamo perciò
perplessi per questo modo di gestire: a lato di eventi importanti,
tutta una fiera di consulenze ed incarichi che rischiano di essere
sempre più fini a sé stessi.
L'Assessore Caveri nei giorni scorsi ha detto, giustamente, che
sulla comunicazione bisognerà arrivare ad una razionalizzazione per
capire chi fa che cosa e soprattutto per evitare le
sovrapposizioni. Penso che questa sia l'evidenza di quanto, in
altro contesto, l'Assessore Caveri andava dicendo: si tratta di due
incarichi a due persone che si accavallano fra di loro.
L'Assessore, nel giustificare un'impostazione, che forse ha
ereditato - ma questa non è sicuramente una giustificazione
plausibile, perché la responsabilità fa capo all'Assessore -, ha
messo in piedi un duplice incarico con un titolare e una riserva ed
è paradossale che la riserva, la Dott.ssa Santerini, abbia la
funzione della "postina", perché penso che di postini, per 7.480
euro, se ne trovino parecchi anche in Valle d'Aosta!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK