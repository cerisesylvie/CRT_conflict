Consiglio Regionale della Valle d'Aosta - Oggetto del Consiglio n. 3581 del 8 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ELEZIONI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3581 del 8 maggio 2024 - Resoconto
OGGETTO N. 3581/XVI - Interrogazione: "Eventuale apertura di
un tavolo di confronto politico per una modifica della legge
elettorale europea".
Bertin (Presidente) -
Il punto n. 10 si affronterà
congiuntamente al punto n. 24 dell'ordine del giorno, pertanto
passiamo al punto n. 11. Risponde il Presidente della Regione.
Testolin (UV) -
Con l'iniziativa in questione
l'interrogante chiede se si conferma quanto dichiarato dal
Coordinatore valdostano del partito politico Fratelli d'Italia in
un comunicato stampa dello scorso 17 aprile in merito alla
disponibilità di aprire un tavolo di confronto politico anche con
gli alleati del Centro Destra per verificare, presso la competente
Commissione Affari costituzionali della Camera dei Deputati, l'iter
per un'eventuale modifica della legge elettorale europea con la
previsione di una riduzione del tempo nel numero di voti necessari
per ottenere un seggio al Parlamento europeo.
In merito a tali affermazioni, preciso che generalmente è mia
abitudine confermare quanto dichiaro personalmente e non quanto
dichiarato da altri e generalmente, a differenza
dell'interpellante, in un contesto istituzionale lascio da parte le
questioni strettamente riguardanti gli aspetti legati al mio
movimento e ai partiti altrui in quanto non considero opportuno
mischiare i due ruoli. Questo detto, la sua domanda trova riscontro
diretto nei fatti laddove nessun tavolo è stato aperto e dove, in
occasione della visita della Premier, la mia specifica richiesta di
attenzione nei confronti di una normativa statale e rispettosa
della necessità di dare rappresentanza alla nostra Regione a
Bruxelles abbia trovato una risposta di sostanziale chiusura di
totale indifferenza verso quanto auspicato. Peccato, perché avrebbe
potuto essere un'apertura importante e lungimirante, invece di
confermare un centralismo di fondo che purtroppo già abbiamo
conosciuto e che poco apprezziamo.
Presidente -
Ha chiesto la parola la consigliera Erika
Guichardaz per la replica.
Guichardaz E. (PCP) -
È un bel modo per non rispondere a
quanto affermato, quindi evidentemente l'incontro che c'è stato il
16 dicembre, e per cui molto probabilmente può confermare anche il
consigliere Sammaritani, non è avvenuto in qualità di Presidente
della Regione ma evidentemente in qualità di componente dell'Union
Valdôtaine. Questa domanda quindi la porremo al suo movimento per
capire meglio se effettivamente c'era questa possibilità, quindi la
riduzione a 25 mila voti di preferenza per ottenere un eletto in
Parlamento europeo proprio alla luce di quanto continuiamo a
sostenere in quest'aula: che vogliamo a tutti i costi un
Parlamentare europeo, si sta in qualche modo cercando di trovare
anche degli accordi, quindi in questo caso naturalmente non
potevano non essere fatti con il Coordinatore di Fratelli d'Italia,
che rappresenta in qualche modo chi sta governando in questo
momento, cercheremo di fare luce su questa vicenda perché quanto
lei ci ha detto sinceramente ci lascia piuttosto sbigottite.
Dalle ore 11:44 assume la Presidenza il vicepresidente
Marguerettaz.
Marguerettaz (Presidente) -
Punto n. 12 all'ordine del
giorno... la parola al vicepresidente Sammaritani.
Sammaritani (LEGA VDA) -
Intervengo perché sono stato
chiamato in causa, io sono una persona molto riservata e cerco di
evitare qualsiasi tipo di coinvolgimento in polemiche o questioni
non dico personale, perché, quando noi svolgiamo questo ruolo, non
lo è mai in veste del tutto personale, però un minimo di
coinvolgimento ci deve essere. Devo dire che mi spiace che si sia
creata questa situazione, però effettivamente non viene da me
questo tipo di iniziativa ma spiace dover leggere poi magari sui
giornali che per fini politici chi rappresenta certe volte
politiche dipinga il Centro-Destra o una certa area politica come
qualcuno di insensibile alle necessità valdostane perché appunto
non c'è riscontro e non c'è nessun tipo di attenzione magari verso
la nostra Regione. È questo che mi sento di dover smentire, perché
ad onor del vero effettivamente queste interlocuzioni ci sono state
e riguardavano esattamente proprio il tentativo di far sì che si
modificasse qualcosa al fine di consentire più facilmente a un
candidato valdostano di poter accedere al Parlamento europeo.
Questo va detto perché poi se il Centro Destra viene dipinto come
le forze insensibili a quest'istanza, allora trovo che questo non
sia corretto.
Presidente -
Direi diritto di replica per fatto personale
ma siamo
border line
sul fatto personale. Due minuti,
Presidente.
Testolin (UV) -
Siamo molto
border line
perché la
costruzione di teatrini all'interno di un'aula di un Consiglio
penso che sia poco edificante.
Allora se nella dialettica comune, che sta per piacere di
incontrare ed è accordata nel senso di fare dei confronti, poi deve
venire tradotta in qualcosa di essenzialmente politico e quando ti
rechi all'incontro non sai neanche di che oggetto si tratta, allora
questo mi sembra un atteggiamento poco costruttivo e poco chiaro.
Io, come mille volte succede durante le giornate, incontro della
gente che mi chiede di poter dialogare e questa cosa è stata fatta.
All'interno di questi discorsi ti vengono fatte delle proposte che
non fanno parte di un percorso condivisibile, per cui per me sono
state delle proposte come quella che ti viene fatta per comprare un
libro che non ti interessa. Se questo deve essere il meccanismo di
sollecitare delle cose e di mettere in piedi delle costruzioni
molto fantasiose, ha sbagliato percorso, perché la nostra direzione
è molto chiara, le risposte sono quelle dei fatti che poi sono
pubblici e delle dichiarazioni che si hanno nei momenti ufficiali e
tutto il resto sono dei
pourparlers
che non ci appartengono
e non fanno parte della nostra deontologia professionale.
Presidente -
La parola alla collega Erika Guichardaz e
chiudiamo questo fatto personale creativo.
Guichardaz E. (PCP) -
Certo, essendo accusata di mettere
in piedi i teatrini, io leggo i comunicati, quindi ho chiesto
semplicemente conto rispetto a una possibilità che, come lei può
immaginare, non mi troverebbe d'accordo, perché io sinceramente non
sarei d'accordo a quell'ipotesi ma, secondo me, correttamente si
poteva in qualche modo rispondere anche nel merito di quella
proposta, dopodiché lascio a lei naturalmente evidenziare che
incontra moltissime persone, credo che un Coordinatore di una forza
politica di Governo sia diverso da uno che ci vende un libro ma va
bene tutto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK