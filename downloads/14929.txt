Consiglio Regionale della Valle d'Aosta - Oggetto del Consiglio n. 1394 del 14 giugno 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Agriturismo
Precedente
Successivo
Resoconto integrale del dibattito dell'aula
Oggetto del Consiglio n. 1394 del 14 giugno 1995 - Resoconto
SEDUTA POMERIDIANA DEL 14 GIUGNO 1995.
OGGETTO N. 1394/X Disegno di legge: "Interventi a favore
dell'agriturismo".
Articolo 1 (Finalità)
1. La Regione Valle d'Aosta promuove e disciplina l'agriturismo
al fine di favorire lo sviluppo e il riequilibrio del territorio
agricolo, agevolare la permanenza degli imprenditori agricoli nelle
zone rurali attraverso il miglioramento delle condizioni di vita e
l'incremento dei redditi aziendali, favorire la conservazione e la
tutela dell'ambiente nonché delle tradizioni e delle iniziative
culturali del mondo agricolo, creare nuovi posti di lavoro per i
familiari dell'operatore agrituristico, valorizzare i prodotti
locali, ampliare la gamma tipologica dell'offerta turistica,
intensificare i rapporti tra cultura urbana e cultura rurale.
Articolo 2 (Definizione)
1. Ai fini della presente legge, l'attività agrituristica
comprende l'espletamento, anche contestuale, dei seguenti servizi,
purché svolti in rapporto di connessione e complementarietà
rispetto all'attività agricola, che deve comunque rimanere
prevalente:
a) locazione, ad uso turistico, di camere con la prestazione del
servizio di prima colazione, di mezza pensione o di pensione
completa;
b) somministrazione di pasti costituiti prevalentemente da cibi
e bevande provenienti dall'utilizzazione dei prodotti aziendali;
per la parte restante, dall'utilizzazione principalmente dei
prodotti agricoli della regione; le bevande devono essere
somministrate in stretta correlazione con i pasti; le produzioni
devono essere ottenute senza l'uso di sostanze inquinanti o
nocive;
c) locazione, ad uso turistico, di alloggi;
d) prestazione di servizi collaterali, destinati agli ospiti,
per l'utilizzazione di beni o dotazioni dell'azienda agricola,
purché tali prestazioni siano esercitate congiuntamente a quella
dell'ospitalità.
2. Le strutture relative ai servizi di cui al comma 1, lett. a)
e b), dovranno essere site in fabbricati rurali già esistenti o di
nuova costruzione o risultanti dalla ristrutturazione di fabbricati
già rurali e dovranno inoltre essere ubicate nel centro aziendale.
Le strutture relative ai servizi di cui al comma 1, lett. c),
dovranno essere site in fabbricati rurali già esistenti o
risultanti dalla ristrutturazione di fabbricati già rurali e
dovranno inoltre essere ubicate nel centro aziendale.
3. Le strutture da destinare all'attività agrituristica devono
essere in congrua correlazione con le dimensioni e l'organizzazione
dell'azienda agricola e, in ogni caso, rapportate ad un'utenza non
superiore a dieci posti letto per l'affitto alloggi, a sedici per
l'attività di affitto camere con prima colazione, con mezza
pensione o con pensione completa e ad un massimo di trenta coperti
per l'attività di somministrazione di pasti.
4. L'agriturismo deve comunque essere effettuato dal titolare
del certificato di operatore agrituristico con l'aiuto esclusivo
della seguente mano d'opera:
a) coniuge o convivente;
b) parenti entro il terzo grado;
c) affini entro il secondo grado.
5. A decorrere dalla data di entrata in vigore della presente
legge, l'utilizzo, sulle insegne, sul materiale illustrativo e
pubblicitario ed in ogni altra forma di comunicazione al pubblico,
dell'espressione "agriturismo" è riservata a coloro ai quali sia
stata rilasciata l'autorizzazione comunale all'esercizio di
attività agrituristiche, di cui all'articolo 9, ed alle
associazioni di operatori agrituristici.
Articolo 3 (Elenco degli operatori agrituristici)
1. É istituito presso il competente ufficio dell'Assessorato
dell'agricoltura, forestazione e risorse naturali, l'elenco degli
operatori agrituristici della Regione autonoma Valle d'Aosta.
Articolo 4 (Requisiti soggettivi)
1. Per l'iscrizione nell'elenco di cui all'articolo 3 i
richiedenti, oltre ad aver adempiuto all'obbligo scolastico, devono
possedere i seguenti requisiti o trovarsi nelle seguenti
situazioni:
a) essere residenti e domiciliati in Valle d'Aosta;
b) essere imprenditori agricoli con un'azienda agricola situata
sul territorio della Regione Valle d'Aosta, oppure componenti del
nucleo familiare degli stessi che prestino la propria attività in
modo continuativo nell'azienda stessa, oppure essere soci di una
società agricola o cooperativa agricola composta esclusivamente dai
soggetti previsti dall'articolo 2, comma 4, escluso il convivente,
che prestino la propria attività in modo continuativo nell'azienda
stessa. Le cooperative agricole devono essere iscritte nel registro
regionale delle cooperative, ai sensi dell'articolo 2 della legge
regionale 1° giugno 1984, n. 16 (Disciplina dell'esercizio delle
funzioni amministrative in materia di vigilanza e tutela sulle
società cooperative e loro consorzi). L'azienda deve possedere un
minimo di organizzazione ed una sufficiente entità di fattori
produttivi organicamente combinati;
c) aver raggiunto la maggiore età, ad eccezione del minore
emancipato;
d) non aver riportato, nel triennio precedente alla
presentazione della domanda, con sentenza passata in giudicato,
condanna per uno dei delitti previsti dagli articolo 442, 444, 513,
516 e 517 del codice penale, o per uno dei delitti in materia di
igiene e sanità o di frode nella preparazione degli alimenti
previsti in leggi speciali;
e) non essere sottoposti a misure di prevenzione ai sensi della
legge 27 dicembre 1956, n. 1423 (Misure di prevenzione nei
confronti delle persone pericolose per la sicurezza e per la
pubblica moralità), e successive modificazioni, e non essere stati
dichiarati delinquenti abituali;
f) avere partecipato al corso di formazione di cui all'articolo
6 ed aver superato il relativo esame di idoneità;
g) non gestire aziende ricettive pubbliche o che comunque
possano entrare in concorrenza con l'attività agrituristica.
2. Per l'accertamento delle condizioni di cui al comma 1, lett.
d) ed e), si applicano l'articolo 688 del codice di procedura
penale e l'articolo 10 della legge 4 gennaio 1968, n. 15 (Norme
sulla documentazione amministrativa e sulla legalizzazione e
autenticazione di firme).
3. Per il riconoscimento della qualifica di imprenditore
agricolo a titolo principale, rilasciata dall'Assessorato
dell'agricoltura, forestazione e risorse naturali ai sensi delle
leggi 9 maggio 1975, n. 153 (Attuazione delle direttive del
Consiglio delle Comunità europee per la riforma dell'agricoltura) e
10 maggio 1976, n. 352 (Attuazione della direttiva comunitaria
sull'agricoltura di montagna e di talune zone svantaggiate), e
successive modificazioni ed integrazioni, nel caso di aziende
agrituristiche, il rapporto tempo-lavoro dedicato dall'imprenditore
agricolo all'esercizio di attività agrituristiche deve risultare
sempre inferiore a quello assorbito dall'esercizio di attività
agricola. Il reddito che discende dall'attività agrituristica è
considerato reddito agricolo, purché il reddito proveniente
dall'attività agricola non sia inferiore al venticinque per cento
del reddito totale. Il reddito agricolo viene calcolato in base a
parametri stabiliti successivamente con deliberazione di Giunta.
Tali parametri vengono aggiornati periodicamente dalla Giunta
regionale.
Articolo 5 (Domanda per l'iscrizione nell'elenco degli operatori
agrituristici)
1. Le domande di iscrizione nell'elenco degli operatori
agrituristici vanno indirizzate, entro il 31 maggio e il 31 ottobre
di ogni anno, al competente ufficio dell'Assessorato
dell'agricoltura, forestazione e risorse naturali.
2. Le domande di iscrizione nell'elenco devono contenere la
descrizione dell'attività agrituristica che gli interessati
intendono svolgere, l'indicazione dei familiari di cui all'articolo
2, comma 4, che si prevede di utilizzare ed il periodo di apertura
dell'attività. Devono essere allegati inoltre i seguenti
documenti:
a) modello 740 della dichiarazione dei redditi o dichiarazione
sostitutiva dell'atto di notorietà, attestante che il soggetto
svolge abitualmente attività agricola, che conduce direttamente i
fondi, in qualità di proprietario o affittuario o altro, e che è
dispensato dalla presentazione del modello 740, poiché esente a
termini di legge;
b) certificati catastali relativi all'azienda o titoli
equipollenti;
c) situazione di famiglia del richiedente;
d) certificato di residenza;
e) scheda di stalla;
f) copia del diploma di operatore agriturististico;
g) eventuale iscrizione negli elenchi del Servizio contributi
agricoli unificati (SCAU);
h) documento attestante l'assolvimento dell'obbligo
scolastico;
i) documentazione attestante le situazioni previste all'articolo
4, comma 1, lett. d) ed e).
Articolo 6 (Corso di formazione e esame di idoneità)
1. Per l'iscrizione nell'elenco di cui all'articolo 3 è
richiesta la partecipazione al corso di formazione professionale
per operatori agrituristici organizzato dall'Assessorato
dell'agricoltura, forestazione e risorse naturali ed il superamento
di un esame di idoneità finale.
2. Il corso dovrà prevedere lezioni teoriche e pratiche sulle
seguenti principali materie:
a) agriturismo;
b) cultura generale;
c) agricoltura;
d) legislazione tributaria;
e) normativa igienico-sanitaria;
f) cucina;
g) gestione della ricettività.
3. La partecipazione al corso di formazione ed il superamento
dell'esame di idoneità non sono richiesti per i familiari, facenti
parte dello stesso nucleo familiare, che abbiano prestato la
propria opera in modo continuativo, per almeno due anni, in qualità
di coadiutori di un operatore agrituristico. In ogni caso
l'attività dev'essere stata svolta e l'opera prestata nei cinque
anni anteriori alla data della domanda di iscrizione.
Articolo 7 (Commissione per l'agriturismo)
1. All'iscrizione nell'elenco provvede, entro trenta giorni
dalla data di presentazione della domanda, previa valutazione dei
requisiti di cui all'articolo 4, la Commissione per l'agriturismo
nominata con decreto del Presidente della Giunta regionale e
composta come segue:
a) dall'Assessore all'agricoltura, forestazione e risorse
naturali, o suo delegato, con funzione di presidente;
b) da due funzionari dell'Assessorato dell'agricoltura,
forestazione e risorse naturali, esperti in agricoltura, di cui uno
con qualifica di componente effettivo e l'altro con qualifica di
supplente, designati dall'Assessore;
c) da due funzionari dell'Assessorato del turismo, sport e beni
culturali, esperti in turismo, di cui uno con qualifica di
componente effettivo e l'altro con qualifica di supplente,
designati dall'Assessore;
d) da due funzionari dell'Assessorato dell'agricoltura,
forestazione e risorse naturali, esperti in agriturismo, di cui uno
con qualifica di componente effettivo e l'altro con qualifica di
supplente, designati dall'Assessore;
e) da quattro rappresentanti delle associazioni agricole di
categoria, maggiormente rappresentative nell'ambito regionale, di
cui due con qualifica di componente effettivo e gli altri due con
qualifica di supplente;
f) da sei rappresentanti designati dalle associazioni di
agriturismo, di cui tre con qualifica di componente effettivo e tre
con qualifica di supplente.
2. I membri supplenti sostituiscono gli effettivi in caso di
assenza o impedimento.
3. Per la validità delle riunioni della Commissione è necessaria
la presenza della maggioranza dei componenti. Le decisioni sono
adottate con voto favorevole della maggioranza dei presenti; in
caso di parità prevale il voto del presidente.
4. I provvedimenti di diniego dell'iscrizione devono essere
circostanziati, motivati e comunicati per iscritto all'interessato
entro quindici giorni dalla decisione della Commissione. Contro
tale determinazione è ammesso ricorso alla Giunta regionale, che si
esprime in merito, entro trenta giorni dalla comunicazione.
5. La Commissione resta in carica per un periodo di cinque anni
consecutivi e viene rinnovata contestualmente al rinnovo del
Consiglio regionale.
6. Ai componenti della Commissione previsti dal comma 1, lett.
e) e f), è corrisposta un'indennità di presenza, fissata in lire
290.000 a seduta e, qualora non risiedano nel comune dove hanno
luogo le riunioni della Commissione, il rimborso delle spese di
viaggio. L'importo del compenso viene aggiornato periodicamente
dalla Giunta regionale, in base ai dati ISTAT.
Articolo 8 (Domanda per il rilascio e per il rinnovo
dell'autorizzazione comunale)
1. Le domande per il rilascio dell'autorizzazione all'esercizio
dell'attività agrituristica vanno indirizzate al Sindaco del Comune
ove è ubicata l'azienda agrituristica e, per conoscenza, al
competente ufficio dell'Assessorato dell'agricoltura, forestazione
e risorse naturali. Le domande di rilascio devono contenere la
descrizione dettagliata delle attività proposte, con l'indicazione
delle caratteristiche aziendali, degli edifici adibiti ad uso
agrituristico, della capacità ricettiva, del periodo e dell'orario
di apertura e delle tariffe dei servizi offerti.
2. Alla domanda di rilascio dell'autorizzazione comunale devono
essere allegati:
a) la documentazione attestante il possesso dei requisiti di cui
agli articolo 11 e 92 del regio decreto 18 giugno 1931, n. 773
(Approvazione del testo unico delle leggi di pubblica sicurezza) e
all'articolo 5 della legge 9 febbraio 1963, n. 59 (Norme per la
vendita al pubblico in sede stabile dei prodotti agricoli da parte
degli agricoltori produttori diretti);
b) la copia del libretto sanitario rilasciato ai soggetti che
esercitano l'attività agrituristica di cui all'articolo 2, comma 1,
lett. a) e b);
c) il nullaosta igienico-sanitario rilasciato dalla competente
autorità, relativamente all'idoneità degli immobili, dei locali e
delle attrezzature da utilizzare per l'attività agrituristica;
d) l'indicazione degli estremi o la copia, ove necessario, della
concessione o autorizzazione edilizia o della relazione presentata
al Sindaco ai sensi dell'articolo 26 della legge 28 febbraio 1985,
n. 47 (Norme in materia di controllo dell'attività
urbanistico-edilizia, sanzioni, recupero e sanatoria delle opere
edilizie), e successive modificazioni e integrazioni, per la
realizzazione di opere relative ai locali da utilizzare per le
attività agrituristiche;
e) il certificato di iscrizione nell'elenco di cui all'articolo
3;
f) il certificato rilasciato dall'Assessorato dell'agricoltura,
forestazione e risorse naturali, attestante il rapporto di
complementarietà dell'attività agrituristica rispetto all'attività
agricola, attraverso l'indicazione del numero massimo di
ospiti/giorni per i quali è concedibile l'autorizzazione stessa, in
relazione alla consistenza agricola.
3. La domanda per il rilascio dell'autorizzazione all'esercizio
dell'attività agrituristica dev'essere presentata entro tre anni
dall'iscrizione nell'elenco; decorso inutilmente tale termine
l'iscrizione nell'elenco viene revocata d'ufficio. In questo caso
l'interessato avrà la facoltà di ripresentare la domanda prevista
dall'articolo 5, quando lo riterrà opportuno, fatta salva la
sussistenza dei requisiti soggettivi previsti dall'articolo 4.
4. L'autorizzazione all'esercizio dell'attività agrituristica è
rinnovata senza alcuna formalità, fatto salvo l'obbligo di
comunicare al Comune ed al competente ufficio dell'Assessorato
dell'agricoltura, forestazione e risorse naturali eventuali
variazioni che fossero intervenute nell'esercizio dell'attività e
nella consistenza aziendale.
Articolo 9 (Rilascio dell'autorizzazione comunale)
1. Ai soggetti iscritti nell'elenco, che presentino domanda di
rilascio dell'autorizzazione all'esercizio dell'attività
agrituristica, previo accertamento dei requisiti oggettivi
sull'idoneità degli immobili destinati all'attività agrituristica,
di cui all'articolo 2, commi 2 e 3, ed all'articolo 18, commi 2 e
3, e così come definiti nell'apposito regolamento di cui
all'articolo 22, effettuato dai funzionari del competente ufficio
dell'Assessorato dell'agricoltura, forestazione e risorse naturali,
il Sindaco deve provvedere o col rilascio o col diniego
dell'autorizzazione stessa, entro trenta giorni dalla presentazione
della domanda, trascorsi i quali la domanda stessa si intende
accolta. L'autorizzazione ha validità di un anno. I titolari
dell'autorizzazione possono esercitare l'attività agrituristica
senza l'obbligo di altre iscrizioni in registri professionali o di
altre autorizzazioni amministrative e senza che ciò comporti la
perdita della qualifica di agricoltore. L'autorizzazione
all'esercizio dell'attività agrituristica è trasmessa in copia al
competente ufficio dell'Assessorato dell'agricoltura, forestazione
e risorse naturali. L'autorizzazione per l'esercizio dell'attività
agrituristica è concessa a titolo gratuito.
Articolo 10 (Orario e periodo di apertura)
1. Gli operatori agrituristici devono denunciare, entro il 31
dicembre di ogni anno, al Comune e al competente ufficio
dell'Assessorato dell'agricoltura, forestazione e risorse naturali,
l'orario ed il periodo di apertura relativi all'attività
agrituristica da svolgersi nell'anno successivo; gli stessi hanno
la facoltà di definirli in base alle esigenze lavorative
dell'azienda agricola.
2. L'attività agrituristica di affitto di alloggi dovrà
rispettare un periodo minimo di apertura di nove mesi all'anno,
fatta eccezione per quelle aziende impossibilitate, per motivi di
ubicazione, a lavorare nei mesi invernali, pena la revoca
dell'autorizzazione all'esercizio dell'attività agrituristica e
degli eventuali contributi concessi, con l'obbligo da parte
dell'operatore agrituristico di restituire le somme ricevute, con
le modalità previste dall'articolo 19.
Articolo 11 (Obblighi)
1. L'operatore agrituristico, nell'esplicazione della propria
attività, è soggetto ai seguenti obblighi:
a) iniziare l'attività entro il termine massimo di sei mesi
dalla data fissata nell'autorizzazione comunale, pena la revoca
dell'autorizzazione stessa;
b) esporre al pubblico l'autorizzazione comunale;
c) rispettare i limiti, le prescrizioni e le modalità per
l'esercizio dell'attività agrituristica indicati
nell'autorizzazione comunale;
d) esporre il pannello con distintivo dell'agriturismo
all'esterno dell'edificio, in zona ben visibile;
e) osservare le vigenti disposizioni di pubblica sicurezza in
merito alla segnalazione degli ospiti e le disposizioni previste
dalla legge 25 agosto 1991, n. 284 (Liberalizzazione dei prezzi del
settore turistico e interventi di sostegno alle imprese
turistiche);
f) denunciare all'Assessorato dell'agricoltura, forestazione e
risorse naturali, all'Assessorato del turismo, sport e beni
culturali ed al Sindaco del Comune nel cui territorio è ubicato
l'immobile, entro il 30 ottobre di ogni anno, i prezzi minimi e
massimi dei vari servizi, comprensivi di imposta sul valore
aggiunto (IVA), qualora applicabile, che si praticheranno nell'anno
successivo. La mancata denuncia dei prezzi entro le date previste,
comporta l'obbligo dell'applicazione degli ultimi prezzi
regolarmente denunciati;
g) esporre al pubblico le tariffe munite del visto comunale, in
conformità a quelle denunciate e rispettarne i limiti;
h) consentire ai funzionari dell'Amministrazione regionale,
all'uopo delegati dalla Giunta regionale, l'espletamento di
controlli sulla gestione dell'attività agrituristica.
Articolo 12 (Vigilanza)
1. I funzionari previsti dall'articolo 11, comma 1, lett. h),
sono incaricati del controllo sull'osservanza della presente
legge.
2. Ai fini dell'esercizio delle loro attribuzioni, i controllori
di cui al comma 1, muniti di apposito tesserino di riconoscimento,
hanno libero accesso negli edifici e spazi adibiti alle attività
agrituristiche, nonché la facoltà di ispezionare i registri e le
altre scritture inerenti alle attività agrituristiche.
Articolo 13 (Sospensione e revoca dell'autorizzazione
comunale)
1. Nel caso che all'operatore agrituristico vengano regolarmente
verbalizzate e notificate violazioni, nel corso dell'anno, delle
norme contenute negli articolo 2, 10 e 11, il Sindaco deve disporre
la sospensione dall'esercizio dell'attività di operatore
agrituristico mediante il ritiro dell'autorizzazione, con effetto
immediato dal ricevimento della comunicazione scritta e per un
periodo che va da uno a sei mesi a seconda della gravità delle
violazioni.
2. La revoca dell'autorizzazione all'esercizio dell'attività
agrituristica è disposta dal Sindaco, quando il titolare
dell'autorizzazione:
a) abbia maturato tre sospensioni di cui al comma 1;
b) abbia perduto i requisiti soggettivi di cui all'articolo
4;
c) non abbia intrapreso l'attività entro sei mesi dalla data del
rilascio dell'autorizzazione stessa, ovvero abbia sospeso
l'attività da almeno un anno;
d) abbia effettuato un cambiamento della destinazione delle
opere ammesse al contributo di cui all'articolo 15, ivi compreso
l'ampliamento della capacità ricettiva.
3. I provvedimenti di sospensione o di revoca sono comunicati
agli interessati mediante notificazione ovvero mediante
raccomandata con avviso di ricevimento e sono trasmessi in copia al
competente ufficio dell'Assessorato dell'agricoltura, forestazione
e risorse naturali.
Articolo 14 (Ricorsi)
1. É ammesso ricorso al Sindaco del Comune ove è ubicata
l'azienda agrituristica, entro il termine di trenta giorni dalla
data di ricevimento della comunicazione di diniego, di sospensione
o di revoca dell'autorizzazione all'esercizio dell'attività
agrituristica.
2. Il Sindaco decide in merito ai ricorsi, entro i trenta giorni
successivi, con provvedimento definitivo.
Articolo 15 (Benefici)
1. L'operatore agrituristico può beneficiare di mutui
quindicennali agevolati per l'esecuzione di opere di miglioramento
fondiario, ai sensi dell'articolo 3 del regio decreto-legge 29
luglio 1927, n. 1509 (Provvedimenti per l'ordinamento del credito
agrario nel Regno), convertito, con modificazioni, in legge 5
luglio 1928, n. 1760, e di contributi in conto capitale per:
a) la ristrutturazione e la costruzione di locali da destinare
all'esercizio dell'attività agrituristica di cui all'articolo
2;
b) la costruzione, ristrutturazione o la sistemazione di locali
destinati ad attività agrituristica o alla lavorazione, alla
conservazione o al consumo, in loco, dei prodotti agricoli
dell'azienda; c) l'acquisto di attrezzature ed arredamento,
realizzato in stile tipico locale, per i locali da destinare ad
attività agrituristica;
d) l'installazione o il miglioramento delle opere
igienico-sanitarie, termiche, idriche, elettriche, telefoniche, nei
fabbricati da destinarsi ad attività agrituristica;
e) la realizzazione di opere di carattere aziendale o
interaziendale, complementari alle attività agrituristiche, che
comunque abbiano lo scopo di consentire l'insediamento, il
coordinamento e lo sviluppo di attività agrituristiche.
2. I contributi in conto capitale per la realizzazione delle
opere di cui al comma 1, lett. a), b), c) e d), possono essere
concessi agli operatori agrituristici nella misura massima del
cinquanta per cento della spesa ritenuta ammissibile, purché questa
non sia superiore a lire 20.000.000 e purché il totale delle
provvidenze ricevute dal richiedente non sia superiore al regime
previsto dalla disciplina comunitaria in materia di aiuti di Stato
a favore delle piccole e medie imprese.
3. Qualora la spesa ammissibile sia superiore a lire 20.000.000
sono concessi i seguenti benefici:
a) agli operatori agrituristici che siano imprenditori agricoli
a titolo principale ai sensi dell'articolo 4, comma 3, per le
attività agrituristiche di cui all'articolo 2, comma 1, lett. a) e
b), un contributo in conto capitale del trenta per cento della
spesa ammissibile purché esso non sia superiore al regime previsto
dalla disciplina comunitaria in materia di aiuti di Stato a favore
delle piccole e medie imprese;
b) la restante quota di spesa pari al settanta per cento può
essere ammessa a mutuo agevolato quindicennale, comprensivo delle
spese accessorie e delle spese di preammortamento, sull'intero
importo della spesa ammissibile purché l'ammontare totale
dell'equivalente in valore attuale non sia superiore alla
differenza tra il previsto dalla disciplina comunitaria in materia
di aiuti di Stato a favore delle piccole e medie imprese e la quota
di contributo in conto capitale di cui alla lett. a);
c) in alternativa al finanziamento previsto alle lett. a) e b),
un contributo in conto capitale nella misura del cinquanta per
cento della spesa ammissibile purché esso non sia superiore al
regime previsto dalla disciplina comunitaria in materia di aiuti di
Stato a favore delle piccole e medie imprese;
d) agli operatori agrituristici che non sono imprenditori
agricoli a titolo principale, per le attività agrituristiche di cui
all'articolo 2, comma 1, lett. a) e b), un mutuo quindicennale,
comprensivo delle spese accessorie e delle spese di
preammortamento, sull'intero importo della spesa ammissibile purché
l'ammontare totale dell'equivalente in valore attuale non sia
superiore al regime previsto dalla disciplina comunitaria in
materia di aiuti di Stato a favore delle piccole e medie
imprese;
e) a tutti gli operatori agrituristici che svolgono l'attività
agrituristica di cui all'articolo 2, comma 1, lett. c), un mutuo
quindicennale, comprensivo delle spese accessorie e delle spese di
preammortamento, fino all'ottanta per cento della spesa ritenuta
ammissibile purché l'ammontare totale dell'equivalente in valore
attuale non sia superiore al previsto dalla disciplina comunitaria
in materia di aiuti di Stato a favore delle piccole e medie
imprese.
4. Per la realizzazione delle opere di cui al comma 1, lett. e),
può essere concesso soltanto un mutuo quindicennale, fino ad un
massimo di 50.000.000 di lire, purché il totale delle provvidenze
ricevute dal richiedente non sia superiore al regime previsto dalla
disciplina comunitaria in materia di aiuti di Stato a favore delle
piccole e medie imprese.
5. La misura dei contributi in conto interessi non può superare
la differenza tra il tasso di riferimento ed i tassi minimi di
interesse agevolati a carico del beneficiario, determinati ai sensi
della normativa vigente nel settore del credito agrario.
6. I mutui previsti dal presente articolo sono assistiti dalla
garanzia sussidiaria del Fondo interbancario di garanzia di cui
all'articolo 36 della legge 2 giugno 1961, n. 454 (Piano
quinquennale per lo sviluppo dell'agricoltura) ed all'articolo 56
della legge 27 ottobre 1966, n. 910 (Provvedimenti per lo sviluppo
dell'agricoltura nel quinquennio 1966-1970), e successive
modificazioni ed integrazioni.
7. Nella concessione dei benefici la precedenza va sempre
accordata agli imprenditori agricoli a titolo principale.
8. I benefici di cui al presente articolo non sono cumulabili,
per le medesime opere od iniziative, con analoghi benefici previsti
da altre provvidenze legislative regionali, nazionali o
comunitarie.
9. Il limite all'erogazione dei benefici è costituito dallo
stanziamento di bilancio.
Articolo 16 (Domande di concessione di mutui e contributi)
1. Le domande per la concessione dei mutui e dei contributi
previsti dall'articolo 15, che vanno presentate prima dell'inizio
dei lavori al competente ufficio dell'Assessorato dell'agricoltura,
forestazione e risorse naturali, devono avere in allegato i disegni
in copia conforme all'originale, una relazione tecnico-agraria e
illustrativa dei lavori, la relativa autorizzazione o concessione
edilizia, lo stato di famiglia del richiedente, il computo metrico
estimativo, i preventivi di spesa relativi all'acquisto di
attrezzature ed arredi.
2. L'ammissibilità e la spesa ritenuta ammissibile sono
comunicate all'interessato entro novanta giorni dalla presentazione
della domanda.
Articolo 17 (Vincolo di destinazione)
1. I beneficiari delle provvidenze devono impegnarsi a non
mutare la destinazione delle opere e dei locali ammessi a
contributo a partire dalla data di erogazione dello stesso, per
tutta la durata originaria del mutuo e, comunque, per un periodo
non inferiore ai sottoindicati:
a) dieci anni consecutivi per le opere che hanno beneficiato di
contributi in conto capitale, nella misura del cinquanta per cento
fino ad un massimo di 20.000.000 di lire;
b) dodici anni consecutivi per gli arredi e le attrezzature;
c) quindici anni consecutivi, a decorrere dalla data di
accertamento finale dell'avvenuta ultimazione dell'opera, nel
rispetto del progetto e delle eventuali varianti approvate, per
tutti gli altri casi.
2. Al fine di verificare il rispetto del vincolo di
destinazione, l'Assessorato dell'agricoltura, forestazione e
risorse naturali dispone accertamenti, effettuati dai funzionari
del competente ufficio.
Articolo 18 (Norme urbanistiche)
1. Ai fini urbanistico-edilizi, la destinazione dei fabbricati
da adibire ad attività agrituristica, di cui all'articolo 2, è
equiparata alla destinazione agricola.
2. La superficie utile relativa alla costruzione e
all'ampliamento di fabbricati da destinare all'attività
agrituristica è aggiuntiva a quella afferente, ai sensi della
disciplina urbanistico-edilizia operante nei singoli comuni, alla
residenza agricola dell'azienda condotta dai rispettivi operatori
agrituristici. Tale superficie utile non può comunque essere
superiore a 230 metri quadrati per l'affitto di camere con prima
colazione, a 300 metri quadrati per l'attività di affitto camere
con mezza pensione o pensione completa, a 320 metri quadrati per le
attività di affitto di camere con mezza pensione o pensione
completa e ristoro, a 100 metri quadrati per l'attività di ristoro
ed a 160 metri quadrati per le attività di affitto di alloggi.
3. La superficie fondiaria oggetto degli interventi di cui
all'articolo 2, comma 1, lett. a), b) e c), dovrà avere comunque
una superficie minima funzionale all'attività agrituristica
prevista. La superficie da destinarsi ai locali di lavorazione e
conservazione dei prodotti ed ai locali di servizio, qualora non
interrati, può essere aggiuntiva ed in ogni caso proporzionata alle
dimensioni dell'azienda agrituristica. La superficie utile è
definita ai sensi dell'articolo 3 del decreto ministeriale 10
maggio 1977, pubblicato nella Gazzetta ufficiale n. 146 del 31
maggio 1977 (Determinazione del costo di costruzione di nuovi
edifici).
4. Le disposizioni di cui ai commi 1, 2 e 3 sono integrative
delle norme di attuazione dei piani regolatori generali comunali
concernenti le residenze agricole nelle zone agricole.
Articolo 19 (Sanzioni)
1. Salvo la concessione di deroga del vincolo di destinazione,
da parte della Giunta regionale, nei casi di eccezionale gravità,
chi contravviene ai vincoli di destinazione deve rimborsare
l'equivalente dei contributi fruiti, calcolati in base agli anni di
attività ancora da svolgere fino alla scadenza del vincolo di
destinazione, maggiorato degli interessi calcolati sulla base della
media ponderata del tasso ufficiale di sconto nel periodo di
beneficio dell'agevolazione. I relativi rimborsi sono introitati
nei pertinenti capitoli della parte entrata dei rispettivi bilanci
di previsione.
2. Si applica inoltre la sanzione amministrativa del pagamento
di una somma di denaro:
a) da lire 400.000 a lire 1.200.000 per la prima violazione e da
lire 1.200.000 a lire 3.600.000 per le successive, nel caso di
violazioni delle prescrizioni previste dalle disposizioni
dell'articolo 2, commi 1, 2, 3 e 4, per la regolamentazione
dell'esercizio dell'attività agrituristica;
b) da lire 200.000 a lire 600.000 per la prima violazione e da
lire 600.000 a lire 1.800.000 per le successive, nel caso di
violazioni degli obblighi previsti dall'articolo 11.
3. Resta ferma l'applicazione delle disposizioni del codice
penale, ove le violazioni costituiscano reato.
4. Le somme dovute a titolo di sanzione sono versate alla
Tesoreria della Regione, per essere introitate nel bilancio
regionale, sul capitolo 7700 della parte entrata del bilancio
stesso.
Articolo 20 (Contributi ad associazioni agrituristiche)
1. É autorizzata la concessione di contributi nella misura del
cinquanta per cento delle spese per la costituzione e la gestione
di associazioni agrituristiche legalmente costituite.
2. Le modalità per l'erogazione dei contributi saranno
determinate nel regolamento di applicazione di cui all'articolo
22.
Articolo 21 (Abrogazione di leggi)
1. Dall'entrata in vigore della presente legge sono abrogate le
leggi regionali 24 gennaio 1983, n. 1 (Interventi a favore
dell'agriturismo) e 7 maggio 1985, n. 24 (Modificazione ed
integrazione della legge regionale 24 gennaio 1983, n. 1, recante
interventi a favore dell'agriturismo). Sono comunque fatti salvi i
vincoli di destinazione che le leggi abrogate ponevano a carico dei
beneficiari dei contributi concessi ai sensi delle leggi
stesse.
Articolo 22 (Regolamento di applicazione)
1. Il Consiglio regionale, entro centottanta giorni dall'entrata
in vigore della presente legge, deve emanare apposito regolamento
che disciplini l'applicazione della legge stessa.
Articolo 23 (Finanziamento di spesa)
1. L'onere derivante dall'applicazione della presente legge, a
decorrere dall'anno 1996, viene così determinato:
a) per il funzionamento della Commissione di cui all'articolo 7,
lire 3.500.000;
b) per gli interventi relativi ai contributi in conto capitale
di cui all'articolo 15, lire 200.000.000;
c) per gli interventi relativi ai contributi in conto interessi
di cui all'articolo 15, è autorizzato il limite di impegno per
l'anno 1996 di lire 100.000.000;
d) per gli interventi previsti dall'articolo 20, lire
15.000.000.
2. Gli oneri di cui al comma 1 graveranno su appositi capitoli
da istituirsi, sul bilancio di previsione per l'anno 1996 e
successivi, con le seguenti denominazioni:
a) "Spese per il funzionamento della Commissione per
l'agriturismo - Gettoni di presenza e rimborso spese";
b)"Contributi a favore di operatori agrituristici";
c) "Concorso nel pagamento di interessi su prestiti a favore di
operatori agrituristici - Limite di impegno per l'anno 1996";
d) "Contributi a favore di associazioni agrituristiche".
3. Alla copertura degli oneri di cui al comma 1 si provvede:
a) quanto a lire 200.000.000, mediante utilizzo delle
disponibilità iscritte al capitolo 41620 (Contributi a favore di
operatori agrituristici) del bilancio pluriennale della Regione per
il triennio 1995/1997;
b) quanto a lire 118.500.000, mediante utilizzo delle
disponibilità iscritte al capitolo 69020 (Fondo globale per il
finanziamento di spese di investimento) del bilancio pluriennale
della Regione per il triennio 1995/1997 a valere sull'apposito
accantonamento iscritto al punto B-2.1.5. (Interventi a favore
dell'agriturismo) dell'allegato n. 1 al bilancio stesso.
4. A decorrere dall'anno 1997 gli oneri per il funzionamento
della Commissione per l'agriturismo e i contributi in conto
capitale saranno determinati ai sensi dell'articolo 15 della legge
regionale 27 dicembre 1989, n. 90 (Norme in materia di bilancio e
di contabilità generale della Regione Autonoma Valle d'Aosta); gli
oneri per contributi in conto interessi saranno determinati ai
sensi dell'articolo 17 della legge regionali. 90/1989, come
sostituito dall'articolo 3 della legge regionale 7 aprile 1992, n.
16, in base ai piani di ammortamento.
Articolo 24 (Norme finali)
1. L'applicazione della presente legge è affidata al Servizio
assistenza tecnico-economica e sociale e dello sviluppo agricolo
dell'Assessorato dell'agricoltura, forestazione e risorse
naturali.
Presidente C'è il testo delle commissioni II e III, si dà atto
che non è soggetto al parere della Cee, nel senso che così è stato
segnalato con lettera dell'Assessore Vallet.
Ha chiesto la parola il relatore, Consigliere Perrin Carlo.
Perrin C. (UV) Vu qu'une relation d'ailleurs n'est pas prévue,
étant donné l'unanimité des commissions, ces quelques
considérations sur ce projet de loi.
Je crois que la finalité principale des interventions à faveur
de l'agrotourisme est certainement celle de contribuer à maintenir
sur le territoire un minimum de présence humaine.
D'ailleurs nous connaissons les difficultés dans lesquelles se
trouve le monde paysan, malgré les nombreuses aides de
l'administration, difficultés dues surtout à l'abandon de
l'activité agricole par les jeunes et les femmes, qui refusent
toujours plus une condition de travail qui n'a pas de confrontation
avec les autres emplois.
Si à cet abandon nous ajoutons les difficultés opérationnelles
auxquelles est soumise l'entreprise agricole, vu les nombreuses
nouvelles obligations, soit dans les domaines hygiénique et
sanitaire, qu'administratif et comptable, tout cela porte à un
abandon de toutes les petites et moyennes entreprises agricoles,
qui sont celles qui, mieux que d'autres, permettent une utilisation
correcte du territoire.
L'activité agrotouristique peut représenter surtout pour les
petites et moyennes entreprises une activité complémentaire, qui
peut assurer un revenu supplémentaire à la famille paysanne, un
emploi pour la main-d'oeuvre familiale disponible et surtout à
niveau des jeunes et des femmes; une opportunité à l'entreprise
agricole de diversifier sa production pour mieux l'adapter aux
exigences de la clientèle; elle favorise l'utilisation et la
valorisation des produits de la ferme; facilite aussi la
récupération des vieux immeubles, qui souvent sont destinés ou à la
ruine ou à la vente pour des résidences secondaires; elle
représente une opportunité pour réintégrer et diversifier l'offre
touristique. D'ailleurs les requêtes pour un tourisme plus léger,
profitant mieux des beautés naturelles que notre territoire peut
offrir, sont certainement en augmentation.
La région a tâché de donner impulsion à ce secteur par la loi
portant interventions pour favoriser l'agrotourisme en 1983; cette
loi a été légèrement modifiée en 1985. Nous avons aujourd'hui 36
entreprises qui fonctionnent et disons que l'intervention
financière a été relativement modeste. Des entreprises qui opèrent
sur le territoire, plusieurs ne louent qu'un ou quelques logements;
celles qui offrent une réception complète sont encore très peu
nombreuses. Sur ces données je crois qu'une réflexion s'impose, car
aussi dans ce secteur quelqu'un a voulu donner à l'opinion publique
l'idée que l'activité agrotouristique n'était qu'une façon pour
profiter des interventions financières que l'administration
publique met à disposition. Nous l'avons dit avant, les
interventions ont été relativement très modestes.
D'ailleurs nous avons vu aussi à ce Conseil une interpellation
suivie, comme souvent ça arrive, par l'ouverture d'une enquête de
la magistrature. Je ne comprends pas cette attitude de vouloir
criminaliser tout ce qui se rapport au monde paysan, surtout
vis-à-vis d'une activité qui peut intégrer les revenus des
entreprises agricoles et les rendre par conséquent moins
dépendantes économiquement du pouvoir public.
Après 12 ans d'application de la première loi, qui a eu
certainement le mérite de lancer en Vallée d'Aoste cette importante
activité, en considération de l'évolution à tout niveau de la
politique de l'agrotourisme, c'est un secteur en plein
développement d'ailleurs, interprété peut-être de façon différente
dans les différents pays, rentré petit à petit dans sa juste
dimension d'activités complémentaires de l'activité agricole, qui
doit quand même rester l'activité principale, ayant dépassé aussi
certaines approches dirais-je de type naïf des opérateurs
improvisés, croyant trouver dans la gestion de l'agrotourisme une
forme d'évasion de l'urbanisme exaspéré, mais s'approchant à cette
activité sans professionnalisme. L'état même a donné des lignes
directrices par sa loi-cadre, soit en tant que définition de
l'activité soit en tant que définition des sujets ayant le droit
d'accès à cette activité. Aussi la question fiscale, qui a été très
controverse, elle a trouvé une solution.
Après cette évolution, vu les problèmes relevés lors de
l'application de la loi, une nouvelle loi s'est imposée, une loi
qui était réclamée par les opérateurs du secteur, par les
administrations publiques, par les sous-âgés et même par ceux qui
pouvaient percevoir dans cette activité une possible
concurrence.
Ce projet de loi donne des indications précises sur les
différentes questions posées: nous allons les analyser ensemble en
parcourant les articles plus significatifs. Il est nécessaire de
souligner que toute une série de problèmes sur l'application, le
contrôle de cette loi, seront définis par un règlement successif. A
l'article 1 il y a les buts: par rapport à la loi de 1983 les buts
sont mieux définis même à la lumière des développements dans le
domaine de l'activité agrotouristique; à l'article 2 la définition
des services prévus par l'agrotourisme: location des chambres avec
demi-pension ou pension complète, distribution des repas préparés
avec les aliments et boissons provenant de l'utilisation des
produits de la ferme et pour le restant des produits de la région,
qui ne doivent pas être traités, et là il s'agit d'une affirmation
importante, c'est-à-dire l'utilisation des produits de la ferme qui
doivent être employés préférablement et pour le restant les
produits de la région.
Là le problème sera réglé par le futur agrément, surtout pour ce
qui est du contrôle. Il y a la possibilité de l'allocation des
logements et de prestation de services parallèles qui vont intégrer
l'offre de l'agrotourisme. Pour les chambres avec la demi-pension
ou la pension complète et pour les locaux destinés à la
distribution des repas on pourra utiliser des structures récupérées
ou même des bâtiments nouveaux. Leur localisation devra être quand
même près de la structure principale de l'exploitation agricole, et
cela pourra voir l'exploitation de l'agrotourisme près de
l'exploitation agricole, c'est-à-dire pour donner la possibilité à
la famille d'oeuvrer directement sur l'agrotourisme. Pour les
logements n'est prévu que l'utilisation des locaux qui déjà
existent ou qui ont été réaménagés, donc ce n'est pas prévu de
faire des nouvelles constructions.
Les structures affectées à l'activité de l'agrotourisme doivent
être proportionnées à l'organisation de l'entreprise agricole, on
définit quand même des maximums prévus. Là je crois que par rapport
à la loi précédente il y a eu quelques spécifications. Alors, 10
unités pour les logements, 16 unités pour les chambres avec
demi-pension ou pension complète et 30 places pour l'activité de
distribution des repas, tandis que là il n'y avait pas de règles,
on a fixé une règle pour définir une dimension qui n'est pas trop
grande pour donner la possibilité de l'utilisation des produits et
de la main-d'oeuvre familiale. Ce sont là les deux principes
fondamentaux. L'activité devra être effectuée par le titulaire du
certificat d'opérateur agrotouristique, aidé exclusivement par une
main-d'oeuvre d'origine familiale.
A l'article 3 c'est prévu la liste des agents
agrotouristique;
à l'article 4 conditions pour l'inscription dans la liste, les
qualités requises, dont les plus importantes sont celles d'exercer
habituellement l'activité agricole: "imprenditore a titolo
principale" dans une exploitation agricole en Vallée d'Aoste, ou
bien des membres de la famille qui travaillent habituellement dans
l'exploitation. L'exploitation agricole doit avoir un minimum
d'organisation et de consistance, cela aussi sera défini par le
règlement. C'est prévu la participation avec profit à un cours de
formation et voilà le problème formation professionnelle qui est
essentiel, et le titulaire ne peut gérer d'autres structures de
réception qui puissent être concurrentielles avec celles de
l'agrotourisme.
A l'article 5 sont prévues les démarches pour la demande de
l'inscription; à l'article 6 le cours de formation, qui est
obligatoire; à l'article 7 il y a la composition de la commission;
l'article 8 établit que la demande n'est plus adressée au Président
du Gouvernement, comme ça arrivait avec la loi en vigueur, mais
directement au syndic de la commune où sont situées les structures
pour l'activité de l'agrotourisme. A l'article 10 on dit que les
opérateurs de l'agrotourisme peuvent définir les horaires
d'ouverture selon les exigences de travail de l'exploitation
agricole; cela aussi c'est important, parce que, étant donné que
l'opérateur est celui qui travaille dans la réception
agrotouristique, il doit pouvoir concilier le travail à la ferme
aussi avec le travail de l'agrotourisme.
A l'article 15 il y a les bénéfices: l'opérateur peut bénéficier
d'emprunts ou des subventions extraordinaires pour la
restructuration et la construction des locaux, l'aménagement et
l'ameublement, l'installation et l'amélioration des structures
hygiéniques et sanitaires et cetera et aussi pour la réalisation
des oeuvres complémentaires. Pour les petites subventions, de 15 à
20 millions, le maximum de la contribution a été élevée à 50 pour
cent au lieu de 42 pour cent. Pour les activités complémentaires on
a fixé un maximum de financement de 50 millions. On a prévu la
possibilité pour ceux qui exercent habituellement l'activité
agricole d'accéder à 42 pour cent des subventions extraordinaires
au lieu de 30 pour cent et du restant 70 pour cent d'emprunts. On a
introduit le principe de "de minimis", là on va fixer le montant
maximum de la dépense à accepter, et je crois que là c'est un peu
la limitation de cette loi, car en fixant des maximums, on ne
pourra pas couvrir totalement les dépenses prévues pour les
exploitations les plus importantes.
A l'article 18, le bâtiment destiné à l'activité agrotouristique
est assimilé à destination agricole. D'ailleurs l'activité
agrotouristique est mise sur le même plan de l'activité agricole,
donc aussi aux fins de l'urbanisme les structures nécessaires pour
l'exploitation de l'agrotourisme, elles aussi sont assimilées à la
destination agricole. On fixe aussi des maximums de surface
exploitable; c'est prévu 230 mètres carrés pour les chambres où
l'on donne aussi le petit déjeuner, 280 mètres carrés pour les
chambres avec la demi-pension ou pension complète et 160 mètres
carrés pour les appartements.
Voilà les aspects les plus importants de cette loi; je crois
que, en donnant un essor à cette activité, nous aiderons
certainement de quelque façon surtout les petites entreprises
agricoles, et ça c'est très important pour sauvegarder notre
agriculture de montagne.
Presidente Ha chiesto la parola il relatore, Consigliere
Rini.
Rini (UV) Concordo sulla precisa e puntuale relazione fatta dal
Consigliere Perrin Carlo. Vorrei solo riprendere alcuni punti e in
particolare la principale finalità della legge, che è quella di
mantenere sul territorio un minimo di presenza umana. Tutti
sappiamo quanto sia importante la presenza dell'agricoltore sul
territorio; l'agricoltore può essere considerato il giardiniere
della Valle d'Aosta.
La sua presenza consente di avere un territorio ben curato, che
porta vantaggio anche sul piano turistico ed ambientale. Abbiamo
potuto constatare che anche durante le ultime inondazioni che hanno
colpito la nostra Valle che dove era presente l'attività
dell'agricoltore, i danni sono stati meno gravi.
Purtroppo, rimanere sul territorio vivendo di sola agricoltura,
malgrado gli aiuti previsti da diverse leggi regionali, diventa
sempre meno appetibile, soprattutto da parte dei giovani. Con
questa legge si pensa di poter dare una ulteriore possibilità
all'agricoltore per rimanere legato alla sua terra.
Altri scopi che la legge che stiamo per approvare si prefigge
sono: l'incentivazione e la valorizzazione dei prodotti locali ed
il recupero delle vecchie abitazioni; la creazione di posti di
lavoro, in particolare per i giovani e per le donne; la possibilità
per l'agricoltore di avere un piccolo guadagno aggiuntivo;
l'incentivazione di un tipo di turismo oggi molto richiesto e che
in Valle non è ancora abbastanza sviluppato.
Questa legge ha avuto il parere favorevole delle commissioni
permanenti, della categoria interessata e dell'associazione dei
giovani albergatori; penso che anche questo consiglio sarà
favorevole e spero all'unanimità su questa legge, che riveste una
grande importanza per il comparto agricolo.
Presidente Ha chiesto la parola l'Assessore all'agricoltura,
forestazione e risorse naturali, Vallet.
Vallet (UV) Seulement pour remercier les rapporteurs pour leur
rapport sûrement exhaustif et riche de suggestions importantes, et
pour remercier d'une façon particulière le Conseiller Perrin pour
la contribution apportée pour la rédaction du projet de loi, qui
est soumis aujourd'hui à l'attention du Conseil.
Comme il a été rappelé, ce projet de loi répond à l'exigence de
mettre à jour les dispositions en matière d'agrotourisme, qui
étaient contenues dans les lois de 1983 et 1985, en respectant le
principe, selon lequel l'activité d'agrotourisme est et doit rester
une activité complémentaire à l'activité agricole.
Il était nécessaire de revoir les barèmes quant au financement,
aux dimensions, aux conditions mêmes pour exercer cette activité,
pour répondre évidemment à l'évolution que ce type d'activité a eu
dans ces années. Il y avait aussi l'exigence de définir des
interventions financières qui soient compatibles avec les
dispositions communautaires. Là je dois apporter quelques
intégrations au Conseil, pour expliquer les raisons pour lesquelles
ce projet de loi, qui a été adopté par la Junte le 9 du mois d'août
de l'année 1994, n'arrive qu'aujourd'hui au Conseil régional.
Le texte originel avait été approuvé par la Junte et avait été
notifié à la commission, il y a eu là des malentendus, dans le sens
que le même texte a été mis aux archives car la commission même
venait d'examiner des mesures prévues en matière d'agrotourisme,
des mesures prévues dans le programme de l'objectif 5B. En
considération de l'attitude que la commission a eu dans ces
derniers mois par rapport à d'autres lois concernant la matière
d'agrotourisme, notifiée par d'autres régions, nous avons cru
revoir les barèmes de financement et introduire dans notre loi ce
principe "de minimis", qui permet d'éviter la notification à la
commission.
Voilà, le souhait est que cette loi, si approuvée, puisse donner
un nouveau élan au secteur de l'agriculture; cette activité
évidemment représente un important essor pour beaucoup
d'entreprises agricoles, dans le sillon d'un tourisme souple, d'un
tourisme alternatif, sûrement compatible avec l'environnement et
surtout à même d'intégrer les revenus des agriculteurs, qui
voudront s'y dédier.
Je souhaite donc que le vote de ce Conseil soit favorable quant
à ce projet de loi.
Presidente É aperta la discussione generale.
Qualcuno chiede la parola? Se nessuno chiede la parola, si passa
all'esame dell'articolato.
Pongo in votazione l'articolo 1:
Presenti, votanti e favorevoli: 27
Presidente Pongo in votazione l'articolo 2:
Presenti, votanti e favorevoli: 27
Presidente Pongo in votazione l'articolo 3:
Presenti, votanti e favorevoli: 27
Presidente Pongo in votazione l'articolo 4:
Presenti, votanti e favorevoli: 27
Presidente Pongo in votazione l'articolo 5:
Presenti, votanti e favorevoli: 27
Presidente Pongo in votazione l'articolo 6:
Presenti, votanti e favorevoli: 27
Presidente Pongo in votazione l'articolo 7:
Presenti, votanti e favorevoli: 27
Presidente Pongo in votazione l'articolo 8:
Presenti, votanti e favorevoli: 27
Presidente Pongo in votazione l'articolo 9:
Presenti, votanti e favorevoli: 27
Presidente Pongo in votazione l'articolo 10:
Presenti, votanti e favorevoli: 27
Presidente Pongo in votazione l'articolo 11:
Presenti, votanti e favorevoli: 27
Presidente Pongo in votazione l'articolo 12:
Presenti, votanti e favorevoli: 27
Presidente Pongo in votazione l'articolo 13:
Presenti, votanti e favorevoli: 27
Presidente Pongo in votazione l'articolo 14:
Presenti, votanti e favorevoli: 27
Presidente Pongo in votazione l'articolo 15:
Presenti, votanti e favorevoli: 27
Presidente Pongo in votazione l'articolo 16:
Presenti, votanti e favorevoli: 27
Presidente Pongo in votazione l'articolo 17:
Presenti, votanti e favorevoli: 27
Presidente Pongo in votazione l'articolo 18:
Presenti, votanti e favorevoli: 27
Presidente Pongo in votazione l'articolo 19:
Presenti, votanti e favorevoli: 27
Presidente Pongo in votazione l'articolo 20:
Presenti, votanti e favorevoli: 27
Presidente Pongo in votazione l'articolo 21:
Presenti, votanti e favorevoli: 27
Presidente Pongo in votazione l'articolo 22:
Presenti, votanti e favorevoli: 27
Presidente Pongo in votazione l'articolo 23:
Presenti, votanti e favorevoli: 27
Presidente Pongo in votazione l'articolo 24:
Presenti, votanti e favorevoli: 27
Presidente Pongo in votazione l'articolo 25:
Presenti, votanti e favorevoli: 27
Presidente Pongo in votazione la legge nel suo complesso:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK