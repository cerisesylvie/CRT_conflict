Consiglio Regionale della Valle d'Aosta - Oggetto del Consiglio n. 1737 del 19 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1737 del 19 dicembre 1985 - Resoconto
OGGETTO N. 1737/VIII - APPROVAZIONE DI NORME RELATIVE
ALL'ATTRIBUZIONE DI CONTRIBUTI A FAVORE DI STUDENTI VALDOSTANI
ISCRITTI PRESSO L'UNIVERSITA' DI CHAMBERY - ANNO ACCADEMICO
1985/86. APPROVAZIONE ED IMPEGNO DI SPESA.
PRESIDENTE:
Do lettura del testo della delibera:
IL CONSIGLIO
Delibera
1°) di approvare le sottoriportare norme per l'attribuzione
di contributi di studio a favore di studenti iscritti presso
l'Università di Chambéry con l'imputazione della spesa, valutata in
circa £ 15.000.000, al capitolo del bilancio di previsione della
Regione per l'anno 1986 corrispondente al cap. 44200 del bilancio
di previsione per l'anno 1985 ("Spese per la concessione di borse,
assegni e sussidi straordinari di studio");
2°) di stabilire che all'ulteriore impegno di spesa, qualora
le domande fossero superiori al previsto, e alla liquidazione si
provveda con successive deliberazioni di Giunta.
Art: 1
Condizioni per la partecipazione
Possono concorrere all'assegnazione di contributi di studio
coloro che:
1) siano cittadini italiani;
2) siano effettivamente residenti e domiciliari in un Comune
della Regione;
3)
siano iscritti ad un regolare corso di laurea
presso l'università di Chambéry;
4)
appartengano a nuclei famigliari il cui reddito
annuo netto, da cui sarà detratta la quota di £ 2.000.000 per ogni
persona a carico del capofamiglia, non superi £ 20.000.000.
Art., 2
Modalità per la presentazione delle domande
Le domande per concorrere all'assegnazione dei contributi,
redatta su carta semplice ed inoltrata all'Assessore alla Pubblica
Istruzione entro il 28 febbraio 1986, dovrà essere corredata dai
seguenti documenti:
1) certificati di residenza, di cittadinanza e di situazione di
famiglia, rilasciati in carta libera e in data non anteriore a tre
mesi dalla data di presentazione della domanda;
2) certificato di iscrizione al corso universitario per l'anno
accademico 1985/86;
3)
fotocopia della dichiarazione dei redditi relativa
all'anno 1984 (Modd. 101, 740, 201, ecc.') di tutti i componenti il
nucleo familiare produttori di reddito., A tale fotocopia, firmata
dal dichiarante, deve essere allegata la ricevuta di presentazione
rilasciata, al momento della consegna, dal competente ufficio delle
imposte dirette o dal Comune di residenza;
4) ricevute o dichiarazioni, sottoscritte sotto la propria
responsabilità, attestanti le spese sostenute per l'iscrizione, la
frequenza, i viaggi, ecc;
5) dichiarazione dalla quale risultino gli eventuali benefici o
agevolazioni di cui lo studente già goda (borse di studio, posti in
collegio, ecc).
Art., 3
Assegnazione dei contributi
Le domande per l'attribuzione di contributi di studio saranno
esaminate da una commissione nominata dall'Assessore alla Pubblica
Istruzione, che la presiede, e composta da:
- due Consiglieri regionali, di cui uno appartenente alla
minoranza - membri effettivi;
-
il funzionario con qualifica di vicedirigente assegnato al
competente servizio dell'Assessorato alla Pubblica Istruzione o, in
caso di suo impedimento, un impiegato dello stesso servizio
appartenente alla carriera di concetto - membro effettivo con
mansioni di segretario.'
La Commissione, al fine di esercitare un più accurato controllo
sulle condizioni economiche del richiedente, potrà svolgere
opportuni accertamenti, chiedendo informazioni alla Polizia
Tributaria, ai Comuni, ecc.
La Commissione ha altresì la facoltà di richiedere per lo
studente che, pur costituendo nucleo familiare a sè stante, convive
con i genitori, copia della dichiarazione dei redditi relativa alla
famiglia di origine.
I casi non previsti dal presente regolamento saranno esaminati e
risolti dalla Commissione, a suo insindacabile giudizio.
Art: 4
Importo dei contributi
La commissione di cui al precedente articolo, tenuto conto delle
condizioni economiche e di merito dei richiedenti, fisserà
l'importo unitario dei contributi in misura comunque non superiore
a £ 2.000.000:
Art., 5
Liquidazione dei contributi
I contributi di studio saranno liquidati, al termine
dell'anno accademico, con deliberazione della Giunta regionale, su
proposta dell'Assessore alla Pubblica Istruzione, previa
presentazione di un certificato rilasciato dall'università
attestante il superamento degli esami o comunque l'ammissione al
successivo anno di corso.
PRESIDENTE:
Metto in approvazione la delibera in
oggetto:
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK