Consiglio Regionale della Valle d'Aosta - Oggetto del Consiglio n. 2949 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2949 del 22 novembre 2023 - Resoconto
OGGETTO N. 2949/XVI - Interrogazione a risposta immediata:
"Indirizzi all'Azienda USL al fine di risolvere le criticità
connesse agli esiti del report dell'Agenzia nazionale per i Servizi
sanitari regionali".
Bertin (Presidente) -
Mi è stato comunicato adesso dal
Presidente della Regione che si è dovuto assentare momentaneamente
per una riunione riguardante i Prefetti, pertanto passerei al
numero 22, il
question time
del collega Aggravi che si è
prenotato e ha facoltà di intervenire.
Aggravi (RV) -
L'interrogazione a risposta immediata
interroga il Governo regionale per conoscere quali indirizzi
l'Assessorato competente abbia dato all'Azienda USL al fine di
risolvere le criticità connesse alla questione richiamata in
premessa. In premessa richiamavamo delle notizie di stampa, in
particolare un articolo che si intitolava: "I guai rimangono ma gli
esiti di salute sono in miglioramento", al cui interno vi erano le
dichiarazioni sia dell'assessore Marzi, sia del direttore generale
dell'Azienda USL relativamente a questi ormai famosi 190
indicatori, tra cui alcuni che come ha detto lo stesso direttore
generale dell'azienda sono - lo metto al plurale, lui l'ha messo al
singolare - "un problema irrisolvibile in una regione con 124 mila
abitanti". Spesso su tutte le statistiche ci scontriamo, di fatto,
su questo dato, che tale è e tale rimane; quello che noi volevamo
comprendere e porre all'attenzione non era tanto il discorso del
singolo indicatore ma l'importanza - lo abbiamo detto, e lo
vorremmo sottolineare con quest'iniziativa - dell'analisi che viene
fatta sui dati e delle valutazioni che vengono fatte, al di là dei
semaforini o dei voti che si danno ad ogni indicatore, ma per le
scelte che vanno prese o che devono essere prese, sia nella
contingenza, ma soprattutto dal punto di vista programmatico; lo
abbiamo detto in sede di valutazione del Piano della salute, lo
continuiamo a dire e lo diciamo anche con quest'interrogazione.
Presidente -
Risponde l'assessore Marzi.
Marzi (SA) -
Come da lei richiamato, dal
report
Agenas sul Programma nazionale esiti 2023 che, di fatto, però,
analizza i dati 2022, presentato tra l'altro lo scorso 26 ottobre a
Roma e illustrato il 3 novembre scorso agli organi d'informazione,
si parla di performance della sanità valdostana rispetto alle
attività dell'anno precedente.
In tal senso, la nefrologia e l'area cardio-circolatoria
raggiungono il punteggio massimo, quest'ultima tra l'altro passando
da "alto" a "molto alto". Il settore nervoso migliora, passando da
una valutazione "basso" ad una valutazione "medio". L'area
respiratoria si mantiene a livello "alto" e quella osteomuscolare a
quello "medio", mentre invece richiedono un potenziamento la
chirurgia oncologica e l'area gravidanza e parto.
Il
question time
da lei presentato cita l'indicatore
specifico del tumore al polmone. Quest'esempio concreto ci consente
di chiarire ulteriormente come i volumi d'attività risultino per
noi penalizzati nella valutazione complessiva, come tra l'altro
richiamato dalla Presidenza della Regione oggi nelle sue
dichiarazioni e come abbiamo tra l'altro rappresentato al Ministro
della salute nel corso dell'incontro dello scorso 17 novembre,
quindi venerdì scorso.
Infatti, pur essendo l'indicatore sanitario molto positivo,
poiché non sono stati riscontrati casi di mortalità a 30 giorni
dall'intervento, l'indicatore sul volume d'attività, non
rispondente allo
standard
minimo previsto, va a penalizzare
la valutazione complessiva.
Questo accade in quanto il numero, fortunatamente ridotto, delle
prestazioni erogate dalla nostra regione, che nel 2022 è stato pari
a tredici casi, è molto inferiore allo standard minimo che è
fissato in 85 prestazioni che, di fatto, noi non abbiamo perché non
abbiamo 85 persone malate in tal senso, e questa è una fortuna.
È quindi evidente che tale standard non potrà mai essere
raggiunto nella nostra regione, proprio come ha puntualizzato il
Direttore generale dell'Azienda, affermando che la questione, da
questo punto di vista, è irrisolvibile per una regione che ha meno
di 123 mila abitanti.
Con un bacino d'utenza infatti compreso tra gli 80 mila e i 150
mila abitanti, la Valle d'Aosta dovrebbe avere un presidio
ospedaliero di base che prevede la presenza di un limitato numero
di specialità, cioè la medicina interna, la chirurgia generale,
l'ortopedia, l'anestesia, la radiologia, il laboratorio e
l'emoteca.
È grazie alla nostra specialità statutaria che in Valle d'Aosta
possiamo comunque contare su un presidio ospedaliero regionale di
primo livello avanzato.
Per rendere evidente quanto le sto rappresentando, se non ci
fossero questi standard medi, noi di fatto su quelle specialità
andremmo da "medio" a "molto alto" oppure da "basso" ad "alto". In
tal senso ci siamo espressi direttamente con il Ministro della
salute venerdì, rappresentandogli proprio questa situazione e
abbiamo chiesto, se possibile, visto che questi standard minimi da
Agenas non possono essere eliminati, che almeno sia presentato un
addendum
che spiega che per alcune realtà - la Valle d'Aosta
ad esempio - quel valore non conta.
Speriamo di essere stati auditi, perché in tal senso il Ministro
ha detto che noi abbiamo assolutamente ragione.
Presidente -
Consigliere Aggravi per la replica.
Aggravi (RV) -
Avrà pietà della mia miopia e quindi le
chiederò poi di poter vedere più da vicino lo schema, anche se i
colori erano abbastanza evocativi.
Quello che vorrei sottolineare è quello che dicevo prima e si
collega ad un'altra iniziativa che il mio gruppo le aveva
rappresentato, ovvero quello sulla programmazione sanitaria.
Lei giustamente aveva annunciato una proposta di modifica di
quella che oggi è la norma sulla programmazione sanitaria, io
vorrei collegare le due cose, ripeto, non tanto per accendere o
spegnere dei semafori, ma per dire che questi indicatori, o
soprattutto questi numeri, devono essere utilizzati ed implementati
nell'ambito della programmazione sanitaria, e devono avere
giustamente però un monitoraggio ed una valutazione nel
continuo.
Questo so che lei l'ha recepito, perché quella volta,
nell'interrogazione, sostanzialmente eravamo concordi; mi auguro di
poter vedere, nella proposta di riforma e anche magari
nell'audizione che faremo in V Commissione in generale sul
monitoraggio, non soltanto sull'andamento dei LEA (Livelli
Essenziali di Assistenza) ma anche sugli indicatori, un
approfondimento ulteriore, ma soprattutto una valutazione ed un
utilizzo più nel continuo dei dati per migliorare la programmazione
della sanità valdostana.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK