Consiglio Regionale della Valle d'Aosta - Oggetto del Consiglio n. 876 del 6 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 876 del 6 ottobre 1999 - Resoconto
OGGETTO N. 876/XI Ratifica di deliberazioni adottate dalla
Giunta regionale in via d'urgenza.
Oggetto n. 2600 in data 2 agosto 1999
: Approvazione di
convenzione tra la Regione e la Provincia di Torino per la gestione
della manutenzione della strada denominata S.P. n. 50 del Colle del
Nivolet - Tratto stradale in territorio valdostano (Col del Nivolet
- Rifugio Savoia - Piano del Nivolet). Impegno di spesa.
Président
La délibération en question a reçu l'avis
unanime de la III
ème
Commission.
Je soumets au vote la ratification de la délibération dont à
l'objet:
Conseillers présents: 32
Votants: 29
Pour: 29
Abstentions: 3 (Frassy, Lattanzi, Tibaldi)
Le Conseil approuve.
Oggetto n. 2967 in data 8 settembre 1999:
Concessione,
ai sensi della legge regionale 20/08/1993, n. 69, di un contributo
di lire 147.000.000 alla fondazione "Mavi Marcoz", di Aosta, per
l’organizzazione del 6° concorso pianistico
internazionale in programma dal 24 settembre 1999 al 3 ottobre 1999
a Saint-Vincent. Impegno di spesa.
Président
La parole au Conseiller Marguerettaz.
Marguerettaz (Aut)
Non è la prima volta che il Consiglio
regionale ratifica la decisione della Giunta di deliberare un
contributo per questo concorso e abbiamo sentito come quest'anno
alla conclusione di questo concorso sia stato assegnato solo il
quarto premio fra quelli previsti. Quindi non è stato assegnato né
il primo, né il secondo, né il terzo premio, ma il migliore dei
partecipanti è stato valutato dalla giuria come meritevole di
ricevere il quarto premio di questo concorso.
Andando a memoria, mi risulta che siano già alcuni anni che
perlomeno il primo premio, non so se anche il secondo e quelli che
seguono, non viene aggiudicato.
La domanda è d'obbligo perché i casi sono due: o i concorrenti a
questo premio non sono ad una grande altezza professionale, per cui
la giuria è costretta ad elargire solo i premi minori, e se il caso
fosse questo credo che una piccola riflessione andrebbe fatta per
chiedersi come mai pianisti di levatura superiore non partecipino a
questo concorso, o viceversa la giuria di questo concorso è
estremamente severa e per dare ulteriore lustro al concorso
pianistico giudica in maniera molto restrittiva i concorrenti.
Visto che i giornali e le televisioni ne hanno parlato, non mi
dispiacerebbe sentire un'opinione anche da parte
dell'Amministrazione che preventivamente, come è ovvio, tra i 150
milioni di contributo deliberato a copertura del 70 percento delle
spese nel dettaglio, prevede qualcosa come più di un terzo di
queste spese proprio per i premi che dovrebbero essere assegnati
dalla giuria.
Président
La parole à l'Assesseur à l'éducation et à la
culture, Pastoret.
Pastoret (UV)
Confesso di non essere un grande esperto di
premi?
Il contributo che si propone intanto è di 147 milioni, pari al
70 percento. Ovviamente poi farà testo la rendicontazione finale
sulle spese sostenute.
Il concorso è molto duro ed ha una grande rinomanza, nel senso
che sono più di 40 coloro che si candidano a partecipare a questo
premio in rappresentanza di oltre 20 paesi a livello
internazionale.
La partecipazione prevede che ogni concorrente porti un brano di
propria scelta, all'interno di criteri che vengono dati dalla
giuria, che comporta un'esecuzione a memoria di 4 ore, e già questo
richiede una capacità tecnica molto elevata e anche una memoria non
indifferente. Quest'anno ha partecipato al concorso un ragazzino di
13 anni, molto bravo a detta della giuria, ma che non è riuscito
alla fine fisicamente a reggere perché qui si va avanti per giorni
e giorni.
Uno dei tre finalisti non ha potuto partecipare alla finale,
perché vittima di una tendinite sopraggiunta in conseguenza
dell'allenamento fatto il giorno precedente, perché dopo le 4 ore
di esecuzione vengono ammessi alla finale quelli tecnicamente più
bravi e più allenati.
Per l'aggiudicazione del premio finale viene dato lì sì uno
spartito che non è conosciuto e sul quale i pianisti si devono
allenare nel tempo che precede la finale. Questo pianista che non
ha partecipato si era allenato per dieci ore e questo gli ha
paralizzato alcuni arti. Questo per dire della serietà del
premio.
Il Consigliere Marguerettaz ha affermato una cosa già conoscendo
la risposta. Non si premia tanto per premiare, ma si premiamo
quelli che effettivamente hanno raggiunto un certo livello, non
tanto per l'attribuzione del premio in sé dal punto di vista
meramente economico, ma perché ricevere questo premio comporta
scritture ed esecuzioni per un anno a livello europeo ed
internazionale.
La giuria si preoccupa di emettere un giudizio sulla qualità che
riconosce a questi pianisti nel momento del concorso, ma tenendo
presente che quando andranno ad esibirsi là dove si attivano questi
contratti, si presenteranno come vincitori del premio Mavi
Marcoz.
Ci sono premi analoghi a questo, che sono clamorosamente
scaduti, a volte, per la premiazione di vincitori di scarsa
qualità.
Queste sono le ragioni che ho raccolto dalla giuria, anch'io mi
ero stupito che nessuno avesse vinto il primo premio. Spero di
essere riuscito, fra una facezia e l'altra sollevata dalla mia
descrizione, a dare soddisfazione al Consigliere Marguerettaz sotto
questo punto di vista.
Président
La parole au Conseiller Frassy.
Frassy (FI)
Abbiamo ascoltato con curiosità la sintesi e
la summa del regolamento concorsuale, che l'Assessore Pastoret ha
voluto riportare in aula in risposta alle legittime curiosità del
collega Marguerettaz, anche perché mi risulta che fra i film che
verranno posti in concorso a Festival en noir di Courmayeur, ci sia
un lungometraggio su chi è il vincitore del premio Mavi Marcoz. Ma
perché, fuor di metafora, sta diventando un tormentone il fatto di
domandarsi chi è il vincitore, nel senso che è un concorso quanto
meno curioso. Il regolamento che si è data la fondazione è un
regolamento che nessuno vuole mettere in discussione, ma è
sicuramente curioso che a un concorso non venga assegnato il primo
premio. Di Miss Italia ne abbiamo viste tante, alcune ci sono
piaciute di più e altre di meno, ma comunque, sempre, alla fine
usciva Miss Italia.
Questo invece è un concorso anomalo, nel senso che il primo
premio sistematicamente e ultimamente non viene più assegnato. Mi
ricorda un po' questo concorso quel mito della cinematografia che è
la Corrazzata Potemkin, quattro ore e rotte; anche in questo caso
ci sono queste performances notevoli.
Mi ricordo, faccio un inciso e non so se possa rientrare in una
performance artistica, ma mi ricordo da ragazzino che ero andato a
vedere uno spettacolo al circo di Mosca e c'era non so se un
artista o meno?
(commenti e battute in aula)
? e mi ricordo che c'era un pianista che a luci spente e bendato
suonava per un paio di minuti e sembrava in effetti essere già una
grossa performance. Penso che al confronto della prova delle 4 ore
probabilmente sia poca cosa!
Ci asterremo semplicemente perché riteniamo che questo concorso,
per importante che sia, inizia a creare qualche imbarazzo a tutto
il meccanismo e sponsorizzazioni che gli gravitano attorno.
Président
La parole au Conseiller Marguerettaz.
Marguerettaz (Aut)
Non so più come diceva Pazzaglia, quel
comico? stiamo volando raso terra? ma data l'ora possiamo anche
permettercelo!
La dichiarazione di voto è per annunciare il voto favorevole a
questo provvedimento da parte del gruppo degli Autonomisti con una
riflessione a margine, che è questa: pur non essendo troppo dentro
i discorsi dell'organizzazione dei concorsi pianistici, ma ne so
qualcosa in più del Consigliere Frassy, perché è vero, e qui va
dato atto all'Assessore, che in diversi concorsi pianistici spesso
il primo premio invece non viene proprio assegnato. Il problema è
che qua siamo recidivi da diversi anni. Poi l'Assessore sicuramente
incontrerà la giuria, gli organizzatori, perché è vero che se non
assegnare i primi premi può dare lustro ad un concorso, è
altrettanto vero che se la cosa continua, alla fine credo che non
ci saranno più partecipanti. Per cui credo che bisognerà trovare
una strada, sempre seria, mica da svendere un concorso pianistico
di cotanto livello, perché la sensazione che abbiamo avuto tutti è
che se l'unico concorso pianistico della Valle d'Aosta, con il
giusto sostegno dell'Amministrazione regionale, seppure con una
volontà di serietà d'impostazione della cosa, si limita ad
assegnare un quarto premio, la qualità dei partecipanti non è
eccelsa. Questa è una considerazione che mi sento di fare a margine
dell'annuncio del voto favorevole a questa ratifica.
Président
Je soumets au vote la ratification de la
délibération dont à l'objet:
Conseillers présents: 31
Votants: 25
Pour: 25
Abstentions: 6 (Beneforti, Curtaz, Frassy, Lattanzi, Squarzino
Secondina, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK