Consiglio Regionale della Valle d'Aosta - Oggetto del Consiglio n. 1168 del 12 maggio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1168 del 12 maggio 2010 - Resoconto
OBJET N° 1168/XIII - Communications du Président du Conseil
régional.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Projets de loi présentés:
Proposition de loi n° 93, présentée par les Conseillers
régionaux Carmela Fontana, Donzel et Rigo le 21 avril 2010:
"Disposizioni per il sostegno dei genitori separati in situazione
di difficoltà" (V
e
et II
e
Commissions);
Projet de loi n° 94, présenté par le Gouvernement régional le 21
avril 2010: "Nuova disciplina dell'organizzazione
dell'Amministrazione regionale e degli enti del comparto unico
della Valle d'Aosta. Abrogazione della legge regionale 23 ottobre
1995, n. 45, e di altre leggi in materia di personale"
(II
e
Commission);
Projet de loi n° 95, présenté par le Gouvernement régional le 27
avril 2010: "Testo unico in materia di interventi economici di
sostegno e promozione sociale. Abrogazione di leggi regionali"
(V
e
et II
e
Commissions).
Réunions:
Bureau de Présidence: 2
Conférence des Chefs de groupe: 1
II
e
Commission: 4
IV
e
Commission: 1
V
e
Commission: 1
II
e
et IV
e
Commissions: 1
III
e
et IV
e
Commissions: 1
En ouverture de séance je vous informe que les travaux de
l'Assemblée sont diffusés en directe à partir de cette date et
pendant un an sur la nouvelle chaîne de la télévision numérique
terrestre
Aujourd'hui Vallée
, qui a gagné un appel d'offres
lancé par la société INVA concernant la rediffusion des événements
du Conseil, dans le but d'améliorer l'information sur nos
activités. Je salue donc tous les téléspectateurs qui nous suivent
sur la nouvelle chaîne.
Su decisione unanime delle componenti stesse della Consulta
regionale per le pari opportunità, riunite ieri con l'obiettivo di
procedere all'insediamento della nuova Consulta, è stato deciso il
rinvio dell'insediamento stesso. Infatti ho comunicato che la
componente eletta dall'Assemblea regionale, Nadia Savoini, ha
annunciato nella giornata di lunedì 10 maggio l'impossibilità di
accettare la nomina per motivi di carattere personale nel frattempo
intervenuti.
Ho inoltre sottolineato che una delle componenti designate dal
Consiglio permanente degli enti locali non è candidata alle
prossime elezioni amministrative del 23 maggio e che pertanto,
poiché la legge istitutiva della Consulta per le pari opportunità
prevede che la perdita della condizione di eletta comporti la
decadenza dalla Consulta, dal 24 maggio prossimo un'ulteriore
componente sarebbe sicuramente venuta meno. Non risultando
l'Assemblea della Consulta costituita nel suo
plenum
, le
presenti hanno quindi convenuto sulla proposta di rinviare
l'insediamento, in attesa che il Consiglio regionale proceda alla
sostituzione della componente di sua competenza e che, ad elezioni
amministrative avvenute, il CPEL provveda ad integrare le proprie
designazioni.
Ricordo che, fino alla data di insediamento della nuova Consulta
per le pari opportunità, la Consulta regionale per la condizione
femminile in carica continuerà a svolgere le sue funzioni.
Le 21 avril 2010 le Conseiller Gianni Rigo a présenté les
démissions de sa fonction de Président de la V
e
Commission permanente
Services sociaux
. Les fonctions de
Président sont exercées maintenant par la Vice-présidente de la
Commission, Hélène Impérial.
Nel corso della seduta di ieri, martedì 11 maggio, l'Ufficio di
Presidenza ha deliberato la ricevibilità e l'ammissibilità della
petizione contro il progetto di costruzione di una centralina
idroelettrica privata nel vallone di Barasson, nel territorio dei
Comuni di Etroubles e Saint-Oyen, presentata mercoledì 28 aprile
2010 e sottoscritta da 438 cittadini. L'Ufficio di Presidenza ha
inoltre deciso di trasmettere la petizione per le informazioni
necessarie per l'istruttoria del caso al Presidente della Regione,
in quanto legale rappresentante della Regione stessa, all'Assessore
all'agricoltura e risorse naturali, all'Assessore alle opere
pubbliche e all'Assessore al territorio e ambiente, oltre che alle
Commissioni consiliari competenti
Assetto del territorio
e
Sviluppo economico
.
La Corte costituzionale ha trasmesso alla Presidenza del
Consiglio copia della sentenza n. 151 del 26 aprile 2010, con la
quale la Corte ha dichiarato l'illegittimità costituzionale
dell'articolo 2, commi 1, 2 e 3, e dell'articolo 3 della legge
regionale n. 5/2009 recante: "Disposizioni urgenti in materia di
pubblico impiego regionale".
La Corte ha altresì trasmesso copia della decisione n. 168 del
28 aprile 2010, con la quale ha dichiarato l'illegittimità
costituzionale degli articoli 2 e 6, comma 3, della legge regionale
n. 18/2009 recante: "Disposizioni urgenti in materia di aree
boscate e di ampliamento di esercizi di somministrazione di
alimenti e bevande e di strutture alberghiere e di realizzazione di
centri benessere in alcune tipologie di strutture ricettive...".
Con la stessa sentenza la Corte ha inoltre dichiarato non fondate
le questioni di legittimità costituzionale dell'articolo 4 della
stessa legge proposte dal Presidente del Consiglio dei
Ministri.
In data 30 aprile 2010 è pervenuta alla Presidente del Consiglio
la relazione sull'attività di monitoraggio svolta dalla struttura
operativa del Co.Re.Com. riguardante la presenza sui media locali
delle forze politiche rappresentate in Consiglio regionale per il
periodo agosto-dicembre 2009. È inoltre stata depositata la
relazione sull'attività svolta nel 2009 dal Comitato regionale per
le comunicazioni in Valle d'Aosta.
Copia della relazione e della sentenze della Corte
costituzionale sono a disposizione dei consiglieri presso la
Segreteria generale dell'Assemblea.
La section valdôtaine de l'Assemblée parlementaire de la
francophonie, représentée par les conseillers Dario Comé, Raimondo
Donzel, Diego Empereur, Patrizia Morelli et par moi-même a
participé à la XXIII
e
Assemblée régionale Europe de
l'APF, qui s'est réunie les 5 et 6 mai 2010 à Erevan en Arménie.
Les travaux de l'Assemblée se sont terminés par l'approbation d'une
résolution portant sur les enjeux des systèmes éducatifs dans les
sociétés en pleine mutation socio-économique et culturelle. Le
texte invite les Parlements membres de l'APF Région Europe à faire
de cette question l'une de leurs priorités, en encourageant, d'une
part, l'actualisation des programmes scolaires à la réalité
sociale, économique, technique et culturelle tout en entretenant
des liens étroits avec le marché du travail et les institutions
culturelles et scientifiques, mais aussi en adaptant, d'autre part,
le Statut, la rémunération et la formation des enseignants aux
tâches et aux responsabilités qui leur sont dévolues, le tout dans
un cadre de promotion et de valorisation de la langue
française.
La parole au Conseiller Rigo.
Rigo (PD)
- Grazie. Il Presidente Cerise ha informato il
Consiglio regionale della mia lettera di dimissioni dalla carica di
Presidente della V Commissione, credo opportuno ricordarne
brevemente le ragioni. Ad inizio legislatura il Partito Democratico
ha accolto favorevolmente la proposta del Presidente della Regione
di coinvolgere le forze di opposizione nella conduzione di due
commissioni, una decisione che mi ha permesso di fare un'esperienza
gratificante, interessante, molto arricchente. Le dimissioni non
sono certo, come sapete, da ricondurre ai lavori, all'attività in
seno alla commissione stessa - colgo anzi l'occasione per
ringraziare la Responsabile, la Segretaria del Servizio Commissioni
consiliari per l'aiuto e la cortesia con cui hanno diviso con me il
lavoro e l'impegno; un grazie di cuore anche a tutte le colleghe e
i colleghi Commissari per la collaborazione e la disponibilità
sempre offerta -, la ragione ricade su un clima e su una stagione
politica che, come ho scritto nella lettera indirizzata al
Presidente, non è più quella che si era aperta con questa
legislatura. La trattativa per il governo della città di Aosta nel
corso delle settimane è diventata l'anello di congiunzione di e per
un accordo politico fra livelli istituzionali diversi, più
generali. Il patto fra il Governo regionale e quello nazionale, al
di là delle ragioni stesse del patto, rappresenta per me la
conclusione di un percorso istituzionale. Ora, per quanto mi
riguarda, si volta pagina, ma rimane in me la ferma volontà di
contribuire fattivamente e in modo costruttivo ai lavori della
commissione.
Président
- La parole au Conseiller Louvin.
Louvin (ALPE)
- Il gruppo ALPE intende dare atto in
questa sede al collega Rigo di aver svolto in modo ineccepibile le
sue funzioni di Presidente della V Commissione consiliare. Se
prendo la parola a nome dei colleghi è per - oltre che per questo
doveroso riconoscimento di imparzialità, di dedizione anche
all'impegno consiliare - per una sottolineatura, però più di tipo
politico, legata a questa sua scelta, che si ricollega con un
cambiamento di orizzonte della maggioranza politica regionale e con
- credo - la definitiva chiusura di quella ipotesi, che per noi è
rimasta sempre tale, di apertura e di coinvolgimento. Aprendo la
legislatura il Presidente della Regione aveva indicato proprio in
questa scelta di offrire alle opposizioni la Presidenza di due
commissioni la volontà
"
d'engager un dialogue ouvert et
transparent"
. L'impressione che abbiamo avuto nel corso di
questi mesi non è stata tale e ha confortato in larga misura la
nostra convinzione che questa ipotesi di coinvolgimento non fosse
quella di assicurare alle opposizioni una possibilità effettiva di
controllo o anche solo di obiettiva partecipazione ad un confronto
più largo, ma che si trattasse di una proposta blindata, tutta tesa
ad assicurare un'impressione paternalistica della conduzione di
questa Regione. Devo dire che l'impressione di allora conforta
anche le intuizioni felici dell'epoca del collega Enrico Tibaldi,
che indicava nell'astensione al Governo regionale un'astensione
evolutiva, che dimostrava la disponibilità ad un confronto sulle
cose da fare, evidente segno di un percorso già individuato
all'inizio della legislatura e che resetta questo Consiglio dal
punto di vista anche della maggioranza politica che lo governa.
Credo che il collega Rigo abbia compiuto in questo modo - è la
nostra impressione - un gesto di oggettiva chiarezza in termini
politici e, se non mancherà la sua partecipazione impegnata e
convinta al lavoro delle commissioni, non mancherà la nostra, con
una convinzione rafforzata della necessità di alzare la guardia,
come penso emergerà anche nei lavori di questo Consiglio, rispetto
alle nuove tendenze politiche, a quella che il collega Rigo
definisce una nuova stagione politica; stagione, a nostro avviso,
non primaverile o, se primaverile, dello stesso segno meteorologico
che ha contraddistinto queste ultime settimane in Valle d'Aosta:
ossia una condizione particolarmente nuvolosa, particolarmente
gravida di conseguenze non piacevoli e non rassicuranti per la
nostra Valle.
Président
- La parole à la Conseillère Patrizia
Morelli.
Morelli (ALPE)
- Merci, M. le Président. Soltanto per
esprimere il mio rammarico per il non insediamento nella giornata
di ieri della nuova Consulta. Questa Consulta nata in dicembre si
sta già squagliando ai primi tepori primaverili, questo a conferma
del giudizio negativo che avevamo espresso in sede di discussione
della legge, una legge che si rivela inadeguata, approssimativa e
con oggettive difficoltà di reale ed efficace applicazione. Sono
state necessarie più riunioni per individuare le rappresentanti
delle varie categorie e a dimostrazione del fatto che la volontà
della maggioranza non sia stata quella in realtà di migliorare
effettivamente la Consulta regionale, ma piuttosto quella di
mettere le mani sulla Consulta, ad eccezione per la parte che
riguarda la Consigliera di parità che avevamo condiviso. Fra
l'altro, voglio sottolineare come la Consulta uscente, essendo
sempre imminente l'insediamento della nuova Consulta, non si sia
sentita in diritto di predisporre un programma di dettaglio, ma si
sia limitata ad abbozzare le attività che durano costantemente
negli anni, quali il Centro donne contro la violenza e il concorso
letterario e quindi si sia perso del tempo, vi sia un vuoto di
attività della Consulta; credo che vi sia al contrario un gran
bisogno che la Consulta possa lavorare per effettivamente favorire
la parità di genere. In realtà, già a febbraio l'insediamento della
nuova Consulta sembrava imminente, siamo a maggio e non lo è ancora
e bisognerà aspettare ancora qualche mese.
Président
- La parole au Conseiller Donzel.
Donzel (PD)
- Egregio Presidente, cari colleghi,
naturalmente, quando si è in un periodo di campagna elettorale,
alle volte c'è la tendenza a fraintendere alcune posizioni, a
vederle strumentali, legate alle elezioni. Cerchiamo, almeno per la
nostra parte, di ricordare che abbiamo dei compiti istituzionali e
a questi ci dobbiamo attenere, sperando che si capisca che questo
non significa un atteggiamento ostruzionistico o una volontà di
voler rallentare i lavori.
Ai sensi dell'articolo 43 del Regolamento del Consiglio
regionale, noi non avevamo altro modo per parlare rispetto agli
incarichi e alle nomine della Consulta che inviare una lettera al
Presidente, lettera che però non è stata citata e riportata nelle
comunicazioni del Presidente, mentre noi riteniamo che sia
importante porre questo problema. Avevamo chiesto un chiarimento
rispetto alla nomina della dott.ssa Nadia Savoini, che adesso
apprendiamo essersi dimessa, perché ancora oggi sui giornali si
legge che tale nomina sia stata indicata dal sindacato SAVT. A noi
risulta che la nomina non sia del sindacato SAVT e che in
quest'aula, che non è proprio una bocciofila, erano state date
indicazioni non corrette ai consiglieri regionali, ossia nessuno di
noi può indicare che il suo candidato è di un sindacato, o è di
un'associazione se quella associazione non dà l'autorizzazione,
perché non si può usare la sigla di un'organizzazione senza
l'autorizzazione della stessa. In merito a tale questione, che
giudico molto delicata e politicamente sensibile, non è stato dato
un chiarimento ufficiale se non tramite una comunicazione scritta
che, a nostro avviso, pare non sufficiente rispetto ad un tema così
delicato, perché anche il Partito Democratico ha al suo interno
persone che appartengono ad altre associazioni, ma non può
permettersi di dare indicazione dell'associazione a cui appartiene
un simpatizzante del Partito Democratico senza il via libera di
quella associazione. A mio giudizio, quindi, siamo stati male
informati al momento del voto e aspetto ancora un chiarimento
ufficiale rispetto a questa situazione, che continuo a giudicare
molto grave e me ne dispiace, perché nella lettera è citata tutta
la stima del Partito Democratico per la dott.ssa Savoini. Ci
dispiace che sia stata messa in una condizione di imbarazzo, che
anche a noi dà parecchio fastidio, ma qui stiamo parlando di una
situazione istituzionale e non vorrei che fosse a causa di ciò che
arrivano tali repentine dimissioni, perché non era questo
l'obiettivo, anzi il Partito Democratico avrebbe addirittura votato
per la dott.ssa Savoini, ma semplicemente con l'indicazione chiara,
ossia espressa dall'Union Valdôtaine, quindi che quest'ultima dica
che esprime il nominativo della dott.ssa Nadia Savoini!. Noi non ci
troviamo nulla di male, tutte le altre forze politiche hanno detto
chiaramente, visto che la Consulta ormai è lottizzata, qual è la
fetta che gli spetta, non capiamo perché si siano usate altre sigle
in modo inopportuno; questa mi sembra una cosa grave in un'aula
come questa che non poteva passare sotto silenzio. Ripeto: non c'è
nessun tentativo di boicottaggio della Consulta, perché il PD si è
presentato a tutte le riunioni con delle candidature e, mentre
anche alcuni esponenti che hanno votato a favore di quella legge si
presentavano sghignazzando e ridendo, la nostra posizione è seria e
responsabile rispetto alle candidature: noi siamo sempre andati,
abbiamo partecipato, abbiamo presentato le nostre candidature, che
non sono state magari votate, ma abbiamo avuto un atteggiamento
costruttivo e che ribadiamo anche in questa fase. Noi vogliamo
lavorare per la Consulta, ma non vogliamo che si facciano delle
cose che non sono formalmente corrette in nessuna situazione. Non
c'è quindi nessun tentativo di far rallentare i lavori della
Consulta, anzi ci rammarichiamo molto che la stessa non sia stata
già insediata.
Presidente
- Collega Donzel, forse lei ha una visione che
non è proprio quella canonica dei rapporti esistenti fra la
Presidenza del Consiglio e i consiglieri, perché non è previsto
l'istituto dell'interpellanza o della richiesta al Presidente del
Consiglio. Esistono delle sedi nelle quali il Presidente del
Consiglio dà conto eventualmente di richieste e di altri problemi,
che possono riguardare il Consiglio stesso ed è la riunione dei
Capigruppo, ci sono i Presidenti delle commissioni che possono
chiamare il Presidente del Consiglio a rispondere, ma non è compito
del Presidente del Consiglio essere interpellato dai consiglieri su
delle questioni, tanto meno se si tratta di questioni che sono
state ampiamente dibattute in questa sede, perché l'aula è
rappresentata da voi e io sono qua sopra le parti e non ho nessuna
intenzione di entrare a fare delle polemiche, tanto meno a mettermi
a dare delle risposte non dovute in quella forma ai consiglieri
regionali!
In ogni caso, lei ha commesso anche una leggerezza che ritengo
molto grave da persona corretta quale ritengo che lei sia, perché,
se lei ha citato la sua lettera, doveva anche citare la mia
risposta, che invece non ha citato, o quanto meno, se l'ha citata,
non ne ha sicuramente citato il contenuto, perché nel contenuto si
dava ampia e puntuale risposta alla sua richiesta e si diceva
puntualmente cosa aveva fatto il Consiglio regionale e qual era
l'esatta posizione della Signora Savoini per rapporto alla sua
rappresentanza e del perché è stata eletta in questa sede: lei è
stata eletta in questa sede non in quanto rappresentante del SAVT,
perché nessuno ha citato la Signora Nadia Savoini in quanto
rappresentante di tale sindacato, è stata citata quale componente
del SAVT, vale a dire componente di uno di quegli organismi di cui
alla lettera a) che hanno titolo per essere rappresentati; la cosa,
se mi permette, fa una grossa differenza. È stata peraltro mia
premura, proprio perché si evitassero degli equivoci, prima di fare
le elezioni qui, fare un incontro con i Capigruppo, dove si sono
spiegati i termini della questione e si è anche detto loro di
nominare le persone che avrebbero dovuto essere votate e dire di
quale organismo erano eventualmente componenti o rappresentanti. I
partiti politici lo hanno detto, della Signora Nadia Savoini si è
detto che era un componente del SAVT, non che lo rappresentava e
questo nella lettera glielo ho scritto chiaramente. Io sono
componente di un partito politico, ma da lì ad essere il
rappresentante di quel partito politico mi sembra che vi sia una
differenza, oppure non si vuole capirla, ma è chiara...
(interruzione del Consigliere Donzel, fuori
microfono)
...guardi, ho dato risposta alla sua lettera e l'ho fatto
adempiendo ad un mio preciso compito. Ribadisco: il Presidente del
Consiglio non si mette ad interloquire e tanto meno a dare delle
risposte di questo tipo ai singoli consiglieri, non è il suo ruolo
e io ritengo che il suo non sia un comportamento da tenere in
quest'aula. Mi dispiace, se vuole, le do ancora un minuto di tempo
per leggere la mia risposta, altrimenti chiudo qua la discussione.
Visto che ha citato la mia lettera, mi faccia la cortesia per
onestà di alzarsi, chiedere la parola e leggere la mia risposta,
perché se l'aula da quello che lei leggerà non avrà capito,
chiederò scusa a tutti, altrimenti è lei che deve chiedere
scusa...
(nuova interruzione del Consigliere Donzel, fuori
microfono)
...no, lei deve leggere la mia risposta, visto che ha citato la
sua lettera, citi la mia anche nei contenuti, è troppo comodo dire
che è arrivata una risposta, sembra quasi che io le abbia risposto
parlando del carnevale di Verrès! Non è così, io le ho risposto
puntualmente!
Donzel (PD)
- Intanto mi scuso per il clima che si è
venuto a creare, perché io ho citato l'articolo 43 del Regolamento
consiliare, invito tutti ad andarlo a leggere: è un articolo nel
quale il Presidente deve dare notizia delle lettere che riceve. Non
è stata data notizia della nostra lettera, se lei ne dava notizia,
io ero eventualmente scorretto a parlarne, ma lei non ne ha dato
notizia a quest'aula. Al comma 1 dell'articolo 43 del Regolamento
del Consiglio regionale si dice:
"Comunicazioni. Il Presidente
comunica al Consiglio i messaggi e le lettere della Presidenza,
nonché gli atti, le petizioni, gli esposti, i ricorsi e le denunce
pervenuti dopo l'ultima adunanza..."
Più chiaro di così! Io lo
interpreto in questo modo, poi se mi arriverà una risposta che
interpreto male l'articolo 43...
Presidente
- ...siccome ha citato la sua lettera e ha
attribuito a quest'aula un comportamento poco corretto in relazione
all'elezione della dott.ssa Nadia Savoini - e questo lo ha citato
nella sua lettera -, gradirei che leggesse all'aula la risposta che
le ho dato. Se la mia risposta non è chiara, sono disposto a
chiedere scusa a tutti, altrimenti non accusi il Consiglio di avere
commesso delle irregolarità in fatto di nomina della dott.ssa
Savoini.
Donzel (PD)
- Intanto vorrei precisare che non di accusa
si tratta, ma di richiesta di chiarimento. Non so se vi ricordate
l'elenco delle persone che erano nominate, sotto ogni persona era
elencata una sigla, me le ricordo a memoria: la prima era
l'Entraide des femmes, l'Union Valdôtaine, il SAVT, poi c'era
Stella Alpina: due componenti - beati voi, ne avevate due -, poi
c'era Fédération con una, poi la minoranza: una al Popolo della
Libertà, una ad ALPE e una al PD; quindi ho abbastanza memoria per
ricordarmi queste cose senza leggere. Si chiedeva chiarimenti
rispetto al fatto che sui giornali il SAVT aveva smentito di aver
dato comunicazione alcuna che un suo rappresentante era inserito;
si diceva:
"a che titolo questa Signora veniva presentata?"
.
Se non era il SAVT, perché il SAVT diceva "no", poteva essere
l'Union Valdôtaine, nessuno avrebbe eccepito che la Signora in
questione la rappresentasse, perché tutti avevano una sigla, quindi
non un'accusa a questo Consiglio, ma una richiesta di chiarimento.
La risposta scritta è stata tempestiva ed efficace da parte della
Presidenza, che ha detto:
"La Signora non è in rappresentanza
del SAVT ma, ai sensi della norma, è lì come iscritta, componente
di quella..."
, la nomina... chi non si sa, qualcuno, qualche
Capogruppo avrà fatto questo nome, ma lei è lì come iscritta al
SAVT. Ho interpretato bene la sua lettera? Io allora dico: il PD
potrebbe venire qui e, invece di dire:
"PD"
, dire:
"AVIS,
Croce Rossa Italiana"
, ma scusate la Croce Rossa Italiana
scriverebbe sul giornale e direbbe:
"no, quella persona è del
PD, non è della Croce Rossa Italiana"
. Anche noi abbiamo della
gente che fa del volontariato nella Croce Rossa Italiana e
nell'AVIS, persone iscritte alla CGIL, alla CISL, alla UIL,
eccetera, ma nessuno di noi usa una sigla senza l'autorizzazione
del Presidente dell'associazione, del segretario di
quell'amministrazione, ossia io posso nominare una persona della
CGIL o della CISL, ma i rispettivi segretari devono autorizzarmi ad
usare questa sigla. Mi è invece parso, leggendo i giornali, che il
SAVT non fosse contento dell'utilizzo della sigla; poi se il SAVT
smentisce, io sto zitto, vuol dire che il SAVT ha contraddetto
quello che aveva detto: che non metteva nessun rappresentante nella
Consulta, ne ha messo uno, bene, è un problema del SAVT, non è un
problema mio. Questo le avevo chiesto, Presidente e, ai sensi del
Regolamento, mi aspettavo che lei dicesse:
"abbiamo ricevuto una
lettera del PD, gli abbiamo risposto"
, punto e chiuso, se lei
non la cita, la cito io. Mi scusi, non vi era nessuna volontà di
polemica, ma solo una volontà di fare chiarezza, perché questa è
un'aula in cui si fanno degli atti delicati, per cui è
importante... perché non posso permettermi di dire... siccome anche
noi abbiamo delle donne che sono iscritte per esempio all'AVIS, se
non ne nominassimo una del PD, ma una dell'AVIS, il Presidente di
tale Associazione poi mi telefonerebbe e mi direbbe:
"ma chi
nomini tu per l'AVIS? Tu nomina quelli del PD!"
. È quello che è
successo all'Union Valdôtaine con il SAVT. Scusate, non volevo
spingermi fino a questo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK