Consiglio Regionale della Valle d'Aosta - Oggetto del Consiglio n. 1702 del 19 dicembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1702 del 19 dicembre 1990 - Resoconto
OGGETTO N. 1702/IX - Cooperazione transfrontaliera con il
"Canton du Vallais" per agevolare l’utilizzo delle
attrezzature e delle piste di sci nel comprensorio del Cervino
(Interpellanza).
Presidente - Do lettura della interpellanza presentata dai
Consiglieri Bich e Maquignaz:
Interpellanza
Atteso che nel mese di maggio di quest’anno le
Canton du Vallais e la Région Autonome de la Vallée
d’Aoste hanno sottoscritto un accordo intérétatique
per la cooperazione transfrontaliera fra le popolazioni e le
autorità territoriali delle due regioni confinanti;
che all’articolo 1 di tale accordo le parti si
impegnano a promuovere i mezzi di una cooperazione transfrontaliera
sia a livello comunale e locale sia a livello regionale;
che tra materie soggette ad accordo vi è chiaro riferimento a
convenzioni che promuovano e facilitino il progresso delle
popolazioni transfrontaliere;
ritenuto che in tale fattispecie rientri l’avvio
di una trattativa tendente a facilitare la pratica dello sci estivo
nei comprensori sciistici del Plateau Rosa sul territorio di
Zermatt;
rilevato che tale attività è altamente remunerativa per le
strutture turistiche;
interpellano
il Presidente della Giunta regionale e
l’Assessore al Turismo per sapere se non ritengano
opportuno aprire una trattativa fra Enti e autorità pubbliche di
Valtournenche e Zermatt nonché fra il Vallese e la Valle
d’Aosta al fine di rendere più economico ed agevole
l’utilizzo delle attrezzature e delle piste di sci
da parte dei residenti e dei turisti soggiornanti nel comprensorio
del Cervino.
Presidente
- Ha chiesto di parlare il Vicepresidente
Bich, ne ha facoltà.
Bich (PSI)
- Questa interpellanza nasce dal fatto che il
comprensorio sciistico estivo attestato alla Valtournenche è del
territorio di Zermatt e che quindi nascono dei problemi nei
rapporti con i gestori degli impianti di risalita, causando un
aggravio economico a chi si reca a sciare al Breuil
d’estate. L’aggravio ha determinato
che l’anno scorso il giornaliero dalla parte nostra
più quella svizzera costava circa 48mila lire, mentre dalla parte
svizzera lo skipass giornaliero era solo di 29mila lire. Questo
tipo di aggravio potrebbe essere superato da un eventuale accordo
di cooperazione non solo per la gestione degli impianti esistenti,
quindi per una convenzione tale che superi questo divario, ma anche
per un eventuale collocamento di impianti gestibili o finanziabili
da nostre iniziative.
Non sto a dilungarmi sulla importanza di una iniziativa in
questo senso, che sottolineerebbe una peculiarità di questa zona; i
comprensori sciistici sono solo due in Valle
d’Aosta, questo credo sia forse il più importante,
per cui se l’accesso fosse agevolato ne risulterebbe
fluidificata tutta l’attività economica.
Vorrei aggiungere che questo potrebbe essere il primo gradino
verso altre iniziative, cioè quella di uno skipass internazionale
con prezzi abbattuti tutto l’anno. Adesso per andare
a sciare su un comprensorio molto vasto come quello del
Breuil-Zermatt bisogna pagare una parte aggiuntiva per il biglietto
cosiddetto internazionale, il che comporta dei montanti che sono
incompatibili almeno con grandi masse di sciatori. Quindi un
turismo qualificato in questa direzione potrebbe avvalersi anche di
uno skipass unico.
Allora questa potrebbe essere una iniziativa che poi si
compendia con questa seconda dello skipass unico con impianti delle
funivie svizzere.
Presidente
- Ha chiesto di parlare
l’Assessore al Turismo, Urbanistica e Beni Culturali
Pascale, ne ha facoltà.
Pascale (PSI)
- Ringrazio i proponenti per questi
suggerimenti certamente utili. Devo subito dire che a quanto mi
risulta già in passato ci sono state di queste richieste e si sono
riscontrate molte resistente da parte di Zermatt. Probabilmente la
situazione migliorerà nel momento in cui sarà terminato quel
potenziamento degli impianti con l’ultima
costruzione che dalle Cime Bianche porta al Plateau Rosa.
Comunque, come dicono i proponenti nella loro interpellanza,
questa è materia che deve rientrare come contrattazione
nell’ambito degli organismi di cooperazione
transfrontaliera. Sotto questo aspetto abbiamo già interessato i
nostri rappresentanti in seno a questi organismi; io attiverò anche
l’amministrazione comunale di Valtournenche affinché
promuova una trattativa diretta con il comune di Zermatt.
Presidente
- Ha chiesto di parlare il Vicepresidente
Bich, ne ha facoltà.
Bich (PSI)
- Ringrazio l’Assessore, la
risposta è senz’altro esauriente; mi sembra che si
vada nella direzione giusta, quindi mi dichiaro soddisfatto della
risposta dell’Assessore.
Presidente
- Ha chiesto di parlare il Consigliere
Maquignaz, ne ha facoltà.
Maquignaz (Indipendente) -
Io invece non sono del tutto
soddisfatto della risposta dell’Assessore al
Turismo, perché mi pare che abbia preso un po’ sotto
gamba l’argomento. Qui non abbiamo fatto una
interpellanza interlocutoria per dire che c’è anche
questo problema. Questo è un problema che non va sottovalutato; fra
l’altro tengo a precisare che non è sufficiente che
venga attivata soltanto la Regione e il comune di Valtournenche, ma
si tratta di un problema di ben più ampia portata, nel senso che ci
troviamo sul territorio della Svizzera, di conseguenza occorre
creare un rapporto fra la nostra Regione, lo Stato italiano e la
Svizzera, questo per motivi di competenze, visto che ci troviamo ad
operare sul territorio di un altro stato. Fra
l’altro su questo ghiacciaio in territorio svizzero
si era svolta nel passato una grande manifestazione sportiva come
il Chilometro lanciato, che meriterebbe ancora di essere presa in
considerazione.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK