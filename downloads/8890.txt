Consiglio Regionale della Valle d'Aosta - Oggetto del Consiglio n. 3391 del 13 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3391 del 13 gennaio 1988 - Resoconto
OGGETTO N. 3391/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 9839 in data 13 novembre 1987:
Approvazione ed impegno di spesa per l'esecuzione dei lavori di
manutenzione ordinaria della Via Romana delle Gallie e di alcuni
tratti della rete viaria secondaria - Esecuzione dei lavori in
economia diretta.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 23
Votanti: 22
Favorevoli: 22
Astenuti: 1 (Sandri)
Il Consiglio approva
Oggetto n. 9943 in data 13 novembre 1987:
Lavori di sistemazione ed adeguamento della centralina
idroelettrica dello stabilimento di proprietà regionale "ex
Alluver" in Comune di Verrès - Appalto dei lavori a licitazione
privata - Approvazione ed impegno di spesa.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.) -
Dalla lettura della delibera non è
molto chiaro cosa è avvenuto e cosa si intende fare: si capisce che
si vogliono spendere ancora 1250 milioni per ripristinare la
funzionalità della centralina idroelettrica dello stabilimento
Alluver, però non è spiegato come mai questa cosa sia da fare.
Vorremmo sapere i motivi per cui in questo stabilimento si rende
necessaria questa spesa che non è di poco conto.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.) -
Effettivamente è un pochino sintetica la
deliberazione, però penso dica tutto.
È noto che nello stabilimento ex Alluver c'è una centralina che
preleva l'acqua dal torrente Evançon, più o meno all'altezza della
sua confluenza nella Dora Baltea. È una centrale che ha funzionato
per degli anni e che ha fornito l'energia elettrica allo
stabilimento già Guinzio e Rossi e poi ai successivi insediamenti
industriali negli stessi stabilimenti.
È una centrale datata, nel senso che ha un certo numero di anni,
e che è stata sottoposta ad una attenta analisi da parte dell'Ing.
Canale e Marialdi che sono stati incaricati dall'Assessorato ai
Lavori Pubblici di redigere una perizia.
Effettivamente dalla perizia è risultato che la situazione delle
turbine era abbastanza deteriorata, tanto da non permettere più al
momento di utilizzare l'intera potenza disponibile, e soprattutto
con il pericolo di rotture improvvise che portassero con sè danni
ben più gravi alla totalità dell'impianto.
In più, l'impianto progettato e costruito alcuni decenni or
sono, non è provvisto di alcun tipo di automazione e viene gestito
in maniera completamente manuale. Di qui l'incarico ai
professionisti che avevano dato una prima consulenza, di redigere
un progetto di rifacimento e di adeguamento della centrale. Non ho
alcuna difficoltà a far vedere al Consigliere Mafrica questo
progetto, il quale prevede a sostituzione delle turbine,
l'adeguamento dei collegamenti elettrici e l'automazione di tutta
una serie di comandi; in previsione abbiamo anche l'adeguamento
dell'opera di presa e del canale. L'opera di presa permetterà il
miglioramento del deflusso dell'Evançon alla confluenza della Dora
Baltea.
Questi sono i motivi per i quali riteniamo di risistemare e
rimettere a nuovo una centrale idroelettrica che è di proprietà
della Regione, proprio per sfruttare una energia pulita,
disponibile per un insediamento industriale in Valle d'Aosta. La
produzione di energia idroelettrica non aumenta, perché il salto è
prefissato, ma avendo dei macchinari funzionanti, aumenterà il
rendimento e si arriverà a sfruttare tutta la potenza consentita
dal salto e dalla portata.
Si dà atto che alle ore 11,19
riassume
la Presidenza
il Presidente BONDAZ.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
Oggetto n. 10419 in data 27 novembre 1987
:
Lavori di sistemazione idraulica della Dora Baltea a valle del
ponte della S.R., n. 4 in Comune di Issogne - Appalto dei lavori a
licitazione privata - Approvazione ed impegno di spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Volevo chiedere all'Assessore se nel
preventivo di 546 milioni di spesa per il movimento materiali era
considerato anche il vantaggio dell'utilizzo dei materiali
stessi.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.) -
Sono previsti movimenti di materie per 90
mila metri cubi, di cui 25 mila verranno risistemati nell'alveo per
regolarizzarlo. Quindi c'è una differenza di 65 mila metri cubi,
che non sono totalmente materiali riutilizzabili, essendo
costituiti anche da limo, ecc.. Il materiale che verrà riutilizzato
per risistemare l'alveo sarà sicuramente materiale pregiato, e
viene tenuto conto nella valutazione del prezzo dello scavo di
sbancamento del fatto che ci possa essere un parziale
riutilizzo.
Approfitto di questo oggetto all'ordine del giorno, visto che ce
ne sono altri due o tre analoghi, per dare le risposte anche per
gli elementi successivi.
Nella delibera 10423 riguardante Saint-Oyen, torrente Artanavaz,
non c'è asportazione di materiale, nella delibera 10432 si
prevedono 37401 metri cubi di scavo, ci sarà del rilevato con
materiale proveniente dallo scavo per 1000 metri cubi e una
scogliera di 14 mila metri cubi, per i quali è prevedibile poter
utilizzare materiale di scavo. Comunque nella valutazione del
prezzo si è tenuto conto del possibile riutilizzo del materiale di
risulta.
PRESIDENTE:
Pongo in votazione a ratifica della
deliberazione in oggetto:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Sandri)
Il Consiglio approva
Oggetto n. 10422 in data
27
novembre
1987:
Lavori di sistemazioni idrauliche fondamentali del
bacino della Valle d'Aosta "Lotto affluente principale Torrente
Marmore" - Approvazione di perizia suppletiva - Approvazione ed
impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Sandri)
Il Consiglio approva
Oggetto n. 10423 in data 27 novembre 1987:
Lavori di costruzione difese spondali e sistemazione Torrente
Artanavaz in località Pineta e Molino in Comune di Saint-Oyen -
Appalto dei lavori a licitazione privata - Approvazione ed impegno
di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Sandri)
Il Consiglio approva
Oggetto n. 10432 in data 27 novembre 1987:
Lavori di arginatura della Dora Baltea sulla destra idrografica
in località Viering in Comune di Champdepraz - Appalto dei lavori a
licitazione privata - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Sandri)
Il Consiglio approva
Oggetto n. 10433 in data 27 novembre 1987
:
Lavori di sistemazione della frana in frazione Della in Comune di
Brusson - Appalto dei lavori a licitazione privata Approvazione ed
impegno di spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
In questa deliberazione si parla di un
progetto di allargamento della strada comunale del Colle della
Ranzola, che sarebbe stato stralciato per verificare la tenuta di
questa sponda che è a monte della strada attualmente esistente.
Volevo conoscere i dati della relazione geologica di questo
progetto di allargamento e se era stata ipotizzata precedentemente
la presenza di questa frana.
PRESIDENTE:
Ha chiesto di parlare l'Assessore ai lavori
Pubblici Fosson, ne ha facoltà.
FOSSON (D.C.) -
Farò pervenire al Consigliere Sandri la
relazione; posso dire che è ormai datato il progetto generale
dell'allargamento della strada della Ranzola. Al momento del suo
aggiornamento e della sua messa in appalto si sono fatte le
ulteriori valutazioni che hanno portato a redigere questo progetto
di sistemazione della frana.
La perizia geologica al momento in cui è stato redatto il
progetto non era stata ancora richiesta per legge (legge 1981).
PRESIDENTE:
Pongo in votazione a ratifica della
deliberazione in oggetto:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
Oggetto n. 10434 in data 27 novembre 1987:
Lavori di ammodernamento e sistemazione della strada regionale
n. 40 di Les Fleurs, tratto Clapey-Champlan di Sopra - Approvazione
di perizia suppletiva - Approvazione di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
Oggetto n. 10455 in data
27
novembre
1987:
Concessione di un contributo alla sezione
regionale della Lega Italiana per la lotta contro i tumori per la
realizzazione di un progetto di ricerca.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 25
Votanti: 24
Favorevoli: 24
Astenuti: 1 (Sandri)
Il Consiglio approva
Oggetto n. 10456 in data
27 novembre
1987:
Concessione di un contributo di lire 6.700.000 a favore
dell'U. O. di cardiologia e cure intensive cardiologiche del
presidio ospedaliero di Aosta per l'organizzazione del "50 corso di
emodinamica e cineangiografia" che si è tenuto a Saint-Vincent il
30 e 31 ottobre 1987.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Volevo sapere in merito a questo
corso - sul quale siamo d'accordo - da chi e stato organizzato.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.) -
È scritto chiaramente nelle premesse:
"in merito ad una richiesta presentata all'unità operativa di
Cardiologia e Cure Intensive Cardiologiche dell'USL";
è un
corso di aggiornamento per il personale che lavorava all'ospedale e
nello stesso tempo di confronto con le altre unità operative e con
chi lavora nel settore. Non ha niente a che vedere con
l'Associazione, è un aggiornamento fatto per il personale
dell'USL.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità
Oggetto n. 10457 in data 27 novembre 1987:
Concessione di un contributo di lire 6.500.000 al centro di
terapia relazionale e familiare di Ivrea, per l'organizzazione del
convegno "La formazione degli operatori e l'applicazione
dell'approccio relazionale e sistemico nei servizi" che si terrà a
Saint-Vincent il 7 e 8 dicembre 1987.
PRESIDENTE:
Pongo in votazione a ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità
Oggetto n. 10503 in data 27 novembre 1987:
Concessione e liquidazione di un contributo di lire 49.250.000
al Comune di Valtournenche per l'affitto di locali adibiti ad uso
scolastico fino all'entrata in funzione del nuovo complesso
scolastico del Breuil.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Avevo presentato uno mozione sulla
costituzione del nuovo Comune di Breuil-Cervinia, in seguito alla
quale si era detto che si sarebbe dato incarico per uno studio di
fattibilità circa la creazione del nuovo ente territoriale. Volevo
sapere se questo studio di fattibilità è stato dato in accordo con
il Comune, oppure è stato dato mandato al Comune di attuare questo
tipo di intervento a titolo di studio.
PRESIDENTE:
Ha chiesto di parlare il Consigliere
Maquignaz, ne ha facoltà.
MAQUIGNAZ (A.D.P.) -
Lo studio di fattibilità verrà
realizzato dal Comune di Valtournenche, credo che stiano
consultando alcuni studi per dare questo incarico.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Questa figura del Consigliere di zona
si è ormai istituzionalizzata: la Giunta non risponde, risponde il
Consigliere di zona. Credo che d'ora in avanti mi farò premura di
dire che chi si occupa dei problemi che attengono alla zona che va
dalle Porte Pretoriane al Ponte di Pietra non potrà più
occuparsene, dovrò occuparmene solo io. Almeno abbiamo sancito
questo diritto.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri)
Il Consiglio approva
Oggetto n. 10525 del 27 novembre 1987:
Concessione di un contributo di lire 2.000.000 al Coro Penne
Nere di Aosta - Approvazione ed impegno di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 25.
Il Consiglio approva all'unanimità
Oggetto n. 10567 in data
27
novembre
1987:
Concessione di un contributo straordinario alla
Comunità Montana "Grand Combin" per l'acquisizione dei beni
necessari alla realizzazione della strada di accesso al complesso
comunitario sito in località "Chez Roncoz" del Comune di Gignod -
Approvazione, impegno e liquidazione di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità
Oggetto n. 10568 in data 27 novembre 1987:
Concessione di un contributo straordinario al Comune di Verrès
per l'acquisizione dei beni immobili interessati dalla costruzione
di un nuovo ponte sul torrente Evançon e collegamento di via dei
Giardini con via XXVI Febbraio - Approvazione, impegno e
liquidazione di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità
Oggetto n. 10678 in data 4 dicembre 1987:
Lavori di sistemazione locali edifici comunali da eseguirsi con
il corso muratori nei Comuni di Doues, Arvier, Valpelline -
Esecuzione dei lavori in economia diretta - Approvazione ed impegno
di spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Volevo chiedere all'Amministrazione
qual'è la somma che viene percepita dalle persone che frequentano
questo corso, in lire mensili.
PRESIDENTE:
Ha chiesto di parare l'Assessore ai Lavori
Pubblici Fosson, ne ha facoltà.
FOSSON (D.C.) -
Do una cifra che è indicativa: la somma
dovrebbe aggirarsi intorno alle 6-700 mila mensili.
PRESIDENTE:
Ha chiesto di parare il Consigliere Sandri,
ne ha facoltà.
SANDRI (N.S.) -
Mi piace sottolineare, e mi scuserà
l'Assessore alla Sanità, che i muratori battono gli infermieri
professionali grosso modo 2 a 1.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (Sandri)
Il Consiglio approva
Oggetto n. 10736 in data 4 dicembre 1987:
Approvazione e liquidazione di un contributo straordinario di
lire 35.000.000 a favore dell'Istituto regionale B. Gervasone di
Chatillon.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità
Oggetto n. 10737 in data 4 dicembre 1987:
Concessione di un primo contributo di lire 4.625.000 al Comune
di Bionaz per il funzionamento, nell'anno scolastico 1987/1988,
della scuola materna comunale - Approvazione e liquidazione di
spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità
Oggetto n. 10738 in data 4 dicembre 1987:
Concessione di un primo contributo di lire 4.625.000 al Comune
di Champorcher per il funzionamento, nell'anno scolastico
1987/1988, della scuola materna comunale - Approvazione e
liquidazione di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità
Oggetto n. 10739 in data 4 dicembre 1987:
Concessione di un primo contributo di lire 4.250.000 al Comune
di Rhêmes-Notre-Dame per l'istituzione della scuola materna
comunale - Anno scolastico 1987/1988 - Approvazione e liquidazione
di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità
Oggetto n. 10740 in data 4 dicembre 1987:
Concessione di un primo contributo di lire 5.000.000 al Comune
di Valgrisenche per il funzionamento, nell'anno scolastico
1987/1988, della scuola materna comunale - Approvazione e
liquidazione di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità
Oggetto n. 10741 in data 4 dicembre 1987:
Concessione di un
primo contributo di lire 4.250.000 al
Comune di Valsavarenche per l'istituzione della scuola materna
comunale - Anno scolastico 1987/1988 - Approvazione e liquidazione
di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità
Oggetto n. 10742 in data 4 dicembre 1987:
Concessione di un contributo straordinario di lire 2.000.000
all'Istituto "Don Bosco" di Châtillon - Approvazione e liquidazione
di spesa.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.) -
Volevo chiedere all'Assessore notizie
riguardo all'utilizzo di questo maxivideo di cui si parla, se dovrà
essere piazzato nella grande sala studio del Don Bosco o se verrà
posto in un'altra posizione e per quale utilizzo.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.) -
Je ne suis pas à même de vous dire où il
vont placer cet appareil; en ce qui concerne l'emploi, o'est un
emploi didactique pour l'entretien des élèves qui sont là pendant
24 heures sur 24.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità
Oggetto n. 10764 in data 4 dicembre 1987:
Lavori di restauro e adeguamento della Chiesa dell'ex Convento
Saint-Bénin in Comune di Aosta quale sede espositiva per mostre -
Approvazione ed impegno di spesa - Esecuzione di lavori in economia
diretta.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.) -
Credo che compito della opposizione
sia quello di sollecitare la maggioranza, ma sia anche quello di
riconoscere quando alcune iniziative sono portate avanti in termini
ottimali.
Per quanto riguarda la Chiesa di Saint-Bénin, sono stato spesso
critico nei confronti della Sovrintendenza; invece qui bisogna fare
dei complimenti ai funzionari che hanno seguito l'opera di
restauro. Credo sia un vanto per la città di Aosta avere una sala
espositiva così restaurata e ristrutturata.
Devo anche complimentarmi con gli Assessorati per la mostra di
Mus. L'avevamo sollecitata da tempo, avevamo presentato anche due
interpellanze su questo argomento: credo che l'omaggio che si è
fatto al massimo pittore valdostano sia non solo dovuto in questo
caso, ma renda merito all'importanza di questo artista nel panorama
della pittura italiana.
Forse è stata una occasione felice che la inaugurazione della
sala espositiva avvenisse in concomitanza con la mostra di Mus;
faccio però un voto e un augurio in questo senso: l'intero
complesso è così prestigioso che a mio avviso non bisognerà
scendere di livello nel senso che la sala dovrà ospitare, nel caso
di mostre di pittura, esposizioni che siano sempre all'altezza del
suo prestigio. Credo che in questo l'Assessorato competente abbia
la possibilità di vagliare, di valutare, di collocare mostre meno
prestigiose in altre località e riservare il Saint-Bénin a mostre
di assoluto prestigio, come è appunto questa du Mus, per la quale
mi felicito a nome del Gruppo socialista con l'Assessore e anche
con a Giunta per la realizzazione.
È una politica, quella del recupero dei beni culturali, che
abbiamo sollecitato da tempo e credo che il Saint-Bénin sia
l'esempio di come si può restituire alla fruizione della
collettività un edificio che era stato finora dimenticato.
Nell'opera di restauro c'è stato l'abbattimento di un pioppo che ha
consentito finalmente di mettere in mostra un campanile che era
quasi completamente nascosto da questo albero.
Credo che nel complesso si sia rivalutato un ambito cittadino;
ora mi permetto di sollecitare l'attenzione dello Assessore sul
fatto che l'intero complesso dovrà essere dedicato a mostre di
assoluto prestigio e non svilirlo con mostre che potrebbero per
qualche verso essere in contrasto con il decoro della sede
stessa.
PRESIDENTE:
Ha chiesto di parlare il Consigliere Pedrini,
ne ha facoltà.
PEDRINI (P.L.I.) -
Approvo quasi totalmente quanto ha
detto il Consigliere Torrione, eccettuata forse l'ultima parte. Mi
permetta amicalmente l'ecologista Torrione, che quel taglio del
pioppo poteva essere fatto in altra maniera, come è stato fatto
rilevare da altre persone, anch'esse ecologiste.
Quello che volevo mettere in risalto è che approvo quanto è
stato fatto al Saint-Bénin, ma visto che siamo entrati nel tema
della mostra di Mus, desidero comunicare che oggi presenterò una
interrogazione, perché mi sta bene la mostra di Mus, ma non mi sta
bene quell'opuscolo che è uscito, che è oltraggioso per il pittore
Mus.
Non so se qualcuno di voi ha letto l'opuscolo, ma ha indignato
tutti coloro che se ne intendono di pittura. la recensione porta la
firma di un critico di Torino di avanguardia, e questo mi può anche
andare bene, ma che non può venire qua a criticare Mus e la sua
pittura che riguarda esclusivamente quello che è un nostro
patrimonio non soltanto artistico ma di vita. È una cosa che ci ha
indignato e su questo oggi pomeriggio presenterò una richiesta di
spiegazioni in merito.
Formulo nuovamente i complimenti per quello che è l'insieme
della mostra e i lavori al Saint-Bénin.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità
Oggetto n. 10819 in data 4 dicembre 1987:
Concessione di un contributo straordinario di lire 3.750.000
alla sezione A.N.P.I., di Pont-Saint-Martin - Approvazione, impegno
e liquidazione di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità
Oggetto n. 10826 in data 4 dicembre 1987:
Concessione di un contributo alla Cooperativa "Les Dentellières
de Cogne" per l'attività svolta nell'anno 1987 - Approvazione e
liquidazione di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità
Oggetto n. 10831 in data 4 dicembre 1987:
Concessione di un contributo straordinario di lire 5.000.000 al
Comitato Valdostano FISI-ASIVA nelle spese previste per la
partecipazione di n. 4 atleti ad una competizione sportiva mondiale
in Canada. - Approvazione e liquidazione di spesa.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Sandri)
Il Consiglio approva
Oggetto n. 10846 in data 4 dicembre 1987:
Modificazione ed integrazione della deliberazione del Consiglio
regionale n. 3134/VIII in data 21 ottobre 1987, recante: "acquisto
di un'area di terreno sito in Comune di Pollein, località
Autoporto, di proprietà della società "Autoporto Valle d'Aosta
S.p.A. da destinare all'ampliamento dell'attiguo capannone di
proprietà regionale per la conservazione e la manipolazione di
prodotti alimentari - Impegno di spesa - Delega alla
Giunta".
PRESIDENTE:
Pongo in votazione a ratifica della
deliberazione in oggetto:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Sandri)
Il Consiglio approva
Oggetto n. 10471 in data 27 novembre 1987:
Concessione della somma di lire 5.000.000 a favore del Signor
Vival Francesco di Chamois a titolo di sussidio assistenziale -
Approvazione e liquidazione di spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.) -
Chiedo all'Assessore che siano
stralciate le premesse dalla parte deliberativa, che potrebbero
costituire un precedente pericoloso. Se queste persone si trovano
in una situazione difficile, diamo 5 milioni, ma senza fare quelle
premesse: da una parte, infatti, la Regione non concede loro dei
soldi perché hanno contravvenuto a certe disposizioni, e poi
dall'altra concede loro dei soldi.
Per queste ragioni invito nuovamente l'Assessore a stralciare le
premesse.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.) -
Non vedo perché non dovrebbero esserci le
premesse in una deliberazione: non è che si dia un contributo senza
avere delle motivazioni. Evidentemente una delle motivazioni per
cui si dà questo contributo è proprio quella contenuta nelle
premesse; abbiamo a confronto anche la reazione dell'assistente
sociale sulle condizioni della famiglia, in cui dice che queste
persone hanno avuto un danno non indifferente, e poi conoscendo la
famiglia sappiamo che hanno un figlio handicappato e genitori molto
anziani.
Abbiamo specificato che il diniego di un contributo per
l'abbattimento di capi di bestiame non può andare ad inficiare
questo altro contributo, perché dal momento della denuncia al
diniego del contributo loro si sono comportati correttamente. Se
non si fossero comportati correttamente non sarebbe stato preso in
considerazione in nessun caso un contributo da parte
dell'Amministrazione regionale. Questo caso non deve pregiudicare
il comportamento che la Regione può avere nei confronti di
altri.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.) -
Votiamo comunque la deliberazione, con
riserva riteniamo che bisognava scindere le due cose.
Non si dovrebbe dare il contributo in base a questo, perché sono
comunque; persone che hanno violato le disposizioni di una legge
regionale.
Questa premessa alla deliberazione a mio avviso non è logica:
che ci sia una relazione dell'assistente socio-sanitario che
attesta le condizioni difficili della famiglia e che in base a
questa a Regione dia un contributo di 5 milioni, a me va benissimo;
non mi sta bene però che la Regione adduca fra le motivazioni di
questo contributo la situazione di difficoltà in cui si è venuta a
trovare la famiglia in seguito alle sanzioni che a stessa Regione
ha ritenuto di applicare perché non si sono comportati
conformemente alla legge.
PRESIDENTE:
Pongo in votazione la ratifica della
deliberazione in oggetto:
ESITO DELLA VOTAZIONE
Presenti: 29
Votanti: 28
Favorevoli: 23
Contrari: 5
Astenuti: 1 (Sandri)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK