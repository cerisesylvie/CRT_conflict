Consiglio Regionale della Valle d'Aosta - Oggetto del Consiglio n. 2078 del 14 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2078 del 14 dicembre 2022 - Resoconto
OGGETTO N. 2078/XVI - Interrogazione: "Corrispondenza delle
procedure riorganizzative poste in essere da Casino de la Vallée
SpA alle previsioni del piano concordatario vigente".
Sammaritani (Presidente) -
Passiamo al punto 16
all'ordine del giorno. Per la risposta, la parola all'assessore
Caveri.
Caveri (AV-VdA Unie) -
La società ha riferito - perché
naturalmente faccio il latore della risposta che ha fornito la
società - di essersi posta come obiettivo con il proseguire nella
riduzione del personale - perché c'è tutto un capitolo che è stato
frutto del concordato - e conseguentemente del costo del lavoro,
questo è quanto contenuto nel piano industriale che, come dicevo, è
oggetto della procedura concordataria.
La stessa procedura specifica che, pur rimandando una
valutazione completa solo dopo l'acquisizione delle uscite, è
possibile già anticipare che il personale amministrativo in uscita
non dovrà essere sostituito, mentre ovviamente il personale tecnico
deve avere una sostituzione da effettuarsi si dice con contratti
flessibili e concentrati nei picchi lavorativi del fine settimana e
delle festività.
Il costo del piano di esodo incentivato, che è stato concordato
con le forze sindacali, è pari a 625 mila euro, accantonati in un
fondo specifico nell'esercizio 2022.
I risparmi, quantificati per oltre un milione di euro, sono
previsti già a partire dall'esercizio 2023.
Per quanto riguarda la seconda parte, la società ha riferito che
i bandi ancora aperti non riguardano in modo specifico la gestione
della Casa da gioco, ma l'unità produttiva servizi alberghieri.
In particolare riguardano l'assunzione di un'estetista
specializzata per la direzione tecnica del centro benessere del
Billia e di un Division Manager che si dovrebbe occupare di
sviluppare la posizione competitiva della struttura alberghiera,
che tra l'altro, dai dati che ho visto ultimamente, è andato meglio
delle previsioni negative che riguardavano la gestione alberghiera
che, come sappiamo, è uno degli elementi delicati anche nella
procedura concordataria.
La società specifica che vi sono tre ricerche aperte che
riguardano l'assunzione di tre tecnici informatici che sono
necessari per l'attuazione del progetto di rinnovamento tecnologico
- ricorderà che questo è un altro argomento delicato - per queste
ultime non è pervenuta alcuna candidatura.
In tutti i casi, le assunzioni previste sono a tempo determinato
e non vi sono sovrapposizioni con le procedure di riduzione del
personale previsto.
Terza domanda: la società ha precisato che le camere del Grand
Hotel Billia e del Park Hotel Billia, richiedono importanti lavori
di manutenzione che potranno essere realizzati solo nell'ambito
degli obiettivi di costo previsti dal piano industriale, quindi
progressivamente con priorità per le situazioni più urgenti.
Tuttavia la società ritiene necessario, nell'attività di
manutenzione, seguire degli standard dei modelli di riferimento,
con un aggiornamento dei canoni di arredo che non modifichi lo
stile esistente, per i quali si è ritenuto utile un contributo dato
da uno studio professionale.
Infine la società ha dichiarato che ogni azione assunta -
rispondo all'ultimo quesito - è in linea con le previsioni del
piano concordatario e che la gestione in atto consente di
migliorare questi obiettivi, provvedendo ad esempio al pagamento
della prima rata dei creditori chirografari entro questo mese, con
sei mesi di anticipo rispetto alla scadenza.
Presidente -
Per la replica la parola al consigliere
Aggravi.
Aggravi (LEGA VDA) -
Intanto sulla prima la ringrazio dei
dati, così abbiamo la possibilità di fare il paio sia sul costo
della procedura, che è stata annunciata ormai tempo addietro e poi
posta in essere, sia sui risultati.
Su quello che riguarda la seconda domanda, quindi gli avvisi di
selezione del personale, faccio due considerazioni su quello che ha
risposto l'Azienda, come lei ha specificato, e la invito a fare
delle verifiche. Lei mi ha parlato giustamente della parte
informatica e della divisione dei servizi alberghieri; mi risulta e
mi sembra, magari mi sono sbagliato, ma - ripeto - io la invito
anche a verificare, che ci siano anche delle posizioni che
riguardano la parte Casa da gioco.
Quindi io su quest'aspetto la invito a verificare rispetto a
quello che le hanno risposto e, se fosse possibile, le chiederei
copia della risposta...
(
intervento di un consigliere, fuori microfono)
...magari tra gentiluomini un accordo di avere un addendum di
risposta, sennò le faccio un'altra interrogazione.
Invece le pongo una questione: io cito nella domanda anche
alcuni canali social, sa perché?
Vanno molto di moda le sponsorizzate social, c'è un piccolo
problema, e mi domando: ma è la Casa da gioco che fa le
sponsorizzate, oppure è direttamente il soggetto responsabile della
divisione che deve assumere? Io su questo andrei a verificare,
perché mi è capitato, per caso, a fronte dei bandi, di andare a
vedere e di trovare, mi sono anche apparse, delle sponsorizzazioni
sui canali social, in particolare Facebook, dove un soggetto, non
faccio nomi, che ha dei ruoli di responsabilità nell'ambito della
divisione che lei ha citato sponsorizzava un determinato
annuncio.
È una cosa un po' delicata che viene sottovalutata, perché chi
fa la sponsorizzata è responsabile in toto, questo lo dico perché
si stanno sottovalutando i social, e lo dico non solo sulla Casa da
gioco ma in senso lato, però io la invito anche su questo a fare
una verifica in più, ma semplicemente per non incorrere in
problematiche.
Sul discorso delle camere d'albergo e sulla necessità di avere
lo studio professionale incaricato, alzo le mani e non dico nulla
perché comunque gli investimenti che furono fatti sono notevoli, se
c'è da fare delle manutenzioni prendiamo atto. Mi ricordo nella
scorsa legislatura - chiamo a testimone per tutti il presidente
della II Commissione Marquis - eravamo andati anche a vedere le
tipologie dei gabinetti sui lavori e quant'altro.
Sull'ultimo punto prendo nota di quello che lei mi ha detto e,
per carità, sono soddisfatto che il piano sia rispettato e
soprattutto penso che i buoni risultati confermino che l'Azienda
sta lavorando e soprattutto abbiamo delle buone prospettive
rispetto a un mercato che è pesantemente in difficoltà e, come
spesso ricordiamo, non è proprio aiutato dalla regolamentazione, al
netto giustamente di quello che lei faceva notare
nell'interrogazione prima al collega, quando parlava di problemi
anche patologici legati all'attività del gioco.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK