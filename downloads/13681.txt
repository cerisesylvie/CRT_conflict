Consiglio Regionale della Valle d'Aosta - Oggetto del Consiglio n. 170 del 6 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 170 del 6 ottobre 1993 - Resoconto
OGGETTO N. 170/X - Situazione di disagio degli utenti degli
uffici del Registro Esercenti il Commercio. (Interpellanza)
Interpellanza - Constatato che presso gli sportelli degli Uffici
del REC (Registro Esercenti il Commercio) dell'Assessorato
dell'Industria, com­mercio e artigianato, si presentano situazioni
di disagio per gli utenti con presenza di code e ritardi nel
rilascio di iscrizioni;
Appreso che i dipendenti stessi di tali uffici si sono più
volte lamentati (anche tramite lettera) della carenza di personale
negli uffici stessi;
Visto che è intendimento dell'Amministrazione regionale
sod­disfare al meglio le richieste dei cittadini valdostani già
quoti­dianamente alle prese con ritardi dovuti alla burocrazia
sempre più accentuata;
i sottoscritti consiglieri regionali
Interpellano
l'Assessore competente per conoscere quali siano i suoi
intendi­menti in merito a detta situazione.
F.to: Ivo Collé, Rudi Marguerettaz, Marco Viérin, André
Laniè­ce
Presidente -
La parola al Consigliere Collé.
Collé (DC) -
Circa 20, 25 giorni fa mi sono recato
agli sportelli del REC, Registro Esercenti Commercio, per una
pra­tica che dovevo se­guire e ho notato una situazione un po'
par­ticolare in quanto vi era la coda, la gente era
insofferente.
Mi sono permesso di chiedere al personale se questa situazione
era frequente o se era invece era un fatto sporadico; mi è stato
ri­ferito che questo tipo di situazione si verifica tutti i giorni
e mi è stato detto che il motivo di tale disagio è che il personale
è in­sufficiente, mi è stato anche detto che lo stesso personale
più volte aveva fatto presente questa situazione ai dirigenti e
all'Assessore e che pe­rò al momento non erano ancora stati presi
dei provvedimenti. Sicuramente l'Assessore mi potrà ri­spondere che
il rilascio di questa autorizzazione avviene nei 60 giorni però io
credo che sia necessario fare un piccolo sforzo; intanto molti
utenti non ne sono a conoscenza e molte volta fanno già il
contratto di ac­quisto o di affitto e poi si trovano
nell'impossibilità di esercitare con un inevitabile danno.
Io cre­do che parliamo di grosse stra­tegie ed interventi e poi
non abbiamo la capacità di risolvere queste piccole cose che sono
poi le prime risposte che i cittadini valdostani vorrebbero avere.
Si è par-lato tra l'altro e si conti­nua a parlare dell'istituzione
della Camera di Commercio e manca poi la capacità di mettere una o
due persone in un uffi­cio per rispondere alle esigenze dei
cit­tadini.
Voglio ricordare che c'erano quattro persone impiegate per
questo servizio e che da più di un anno ne è stata tolta una. La
mia interpellanza chiede dunque di avere delle spiegazioni su
questa situazione e di sapere come l'Assessore intende
risol­verla.
Presidente -
La parola all'Assessore
dell'Industria, Com­mercio e Artigianato Mafrica.
Mafrica (GV-PDS-SV) -
Rispetto al servizio del
commer­cio c'è da dire che, per quanto ri­ferisce il capo servizio,
feno­meni di code sono occasionali e non a norma, in questo c'è una
differenza rispetto all'esposizione del Consigliere Collé. Ha già
detto lui stesso che gli uffici rispetta­no i tempi e da questo
punto di vista, in confronto ad altre realtà, il rispetto dei tempi
previsti dal procedimento ammini­strativo è un fatto che deve
essere comunque rimarcato.
C'è an­che da dire che è vero che gli utenti a volte impostano
le loro attività su una programma­zione inferiore a quelli che sono
i tempi necessari dei 60-90 giorni a seconda dei casi per le
ri­sposte e que-sta è una solleci­tazione che credo che sia giusta
perché non è detto che, essen­doci un tempo previsto, non possa
essere accorciato.
Da che co­sa dipende sostanzialmente una situazione che deve
essere migliorata? Da due fattori: il primo è la dislocazione
attuale di quegli uffici che sono in un edificio che dovrà essere
abbando­nato e quindi con la nuova dislocazio­ne sarà possibile
organiz­zare meglio il servizio e anche dare al pubblico la
possibilità di sostare in un luogo meno ristretto; la seconda
questione dipen­de da una definitiva impostazione della pianta
organica che, ri­spetto alle richieste dell'ufficio, è stata
ridotta; l'ufficio aveva richiesto otto nuovi addetti e nella
pianta organica definitiva sono stati previsti quattro nuovi
posti.
Quali sono le cose che si possono fare? Io credo che lo
sposta­mento definitivo e la riuni­ficazione dei servizi
dell'industria e del commercio in una unica sede possano portare a
un miglio­ramento complessivo dell'or­ganizzazione. Credo anche, e
in questo senso sono stati impe­gnati i dirigenti dell'ufficio, che
ci sia la possibilità di agire su due versanti: avere una verifica
delle effettive necessità di au­mento di personale e avere anche
una migliore organizzazione del lavoro. Se da questa verifica
risulterà che ulteriore persona­le è strettamente indispensabile,
confrontando anche le attività e i carichi di lavoro di ogni
ser­vizio, verranno presi, o in forma precaria o attraverso
provve­dimenti definitivi, gli impegni per procedere in quella
direzio­ne.
È una situazione che è all'esame dell'assessorato e del
servizio: si pensa che si possano ottenere miglioramenti con il
trasferi­mento nella nuova sede e con l'approfondimento di questi
pro­blemi di organizzazione. I rilievi dunque li prendiamo come
costruttivi, crediamo che dei problemi esistano, ma che possano
essere risolti, che nel complesso i servizi ai cittadini possano
essere dati, ma che possano essere comunque migliorati.
Per ciò che riguarda invece il problema più complesso delle
funzioni della Camera di Commercio ci riserviamo, in un confronto
con il Consiglio e le forze sociali, di approfondire questo tema
così importante.
Presidente -
La parola al Consigliere Collé.
Collé (DC) -
Non mi posso dire soddisfatto della
risposta anche perché l'As­sessore ci ha detto che questo problema
potrà essere risolto con il trasferimento degli uffici invece credo
che la soluzione sia nel mettere una o due persone in più e non
certo nello spostare gli uffici, anche perché, e non l'ho detto
prima, l'Associazione commercianti ed altre analoghe da tempo si
lamentano di que­sta situazione. Invito quindi ulteriormente
l'Assessore a riflet­tere su questa situazione e gli chiedo di
prendere immediata­mente provvedimenti per questo ufficio.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK