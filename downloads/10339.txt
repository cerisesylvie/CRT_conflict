Consiglio Regionale della Valle d'Aosta - Oggetto del Consiglio n. 1332 del 25 giugno 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1332 del 25 giugno 1990 - Resoconto
OGGETTO N. 1332/IX - Comunicazioni del Presidente della
Giunta regionale neoeletto.
Presidente - Dò la parola al Presidente della Giunta regionale
neoeletto, ne ha facoltà.
Bondaz (DC)
- Madame et Messieurs les Conse: je veux,
tout d’abord, présenter mes plus vifs remerciements
à tous ceux qui on placé leur confiance en moi.
Merci pour m’avoir exprimé votre consentement et
votre estime; j’espère ne point décevoir votre
favorable appréciation et, dans la lourde tâche qui
m’attend, je suis soulagé par la certitude que votre
soutien, votre appui, vos très précieux conseils seront utiles,
pour remplir efficacement les fonctions que ce mandat comporte.
J’adresse mes salutations respectueuses à la
communauté valdôtaine tout en l’invitant à la
confiance dans les institutions démocratiques et autonomistes que
nos Pères ont conquises dans très dures luttes, mais qui sont
aujourd’hui menacées par
l’indifférence.
Permettez-moi, maintenant, d’adresser ma pensée
aux membres de l’Assemblée Constituante Valdôtaine
qui ont travaillé pour obtenir l’autonomie politique
et administrative. Leur engagement héroïque dans les difficultés et
les troubles d’une époque cruciale nous a permis de
cueillir le fruit précieux de l’autonomie. Leur
dévouement doit rester un point de repère sûr de nos jours, bien
qu’une quarantaine d’années nous
sépare de ces temps-là, si nous voulons continuer à nous prodiguer
pour le progrès civil et moral de la population valdôtaine.
Je tâcherai, par conséquent, avec toutes mes forces, mais
surtout avec les suggestions et les idées qui viendront de cette
assemblée, de recuelllir l’héritage de nos Pères,
pour que notre "Petite Patrie" dans les années futures puisse
atteindre des nouveaux sommets de civilisation.
Nous vivons une période delicate. La Vallée
d’Aoste doit être prête à se confronter avec les
défis qui se profilent à l’horizon des années
quatre-vingt-dix. Pour nous acquitter dignement de notre devoir, il
nous faut de la stabilité, de la concorde, de la convergence
d’objectifs. Nous sommes convaincus de la nécessité
de renforcer les institutions et de les rendre plus
fonctionnelles.
Le Peuple Valdôtain, fidèle aux traditions d’un
passé glorieux d’autonomie, prétend
l’instauration d’une democratie
authentique et responsable.
Pour atteindre ce but et pour satisfaire les aspirations très
justes de notre Communauté, nous n’avons
qu’une route à suivre: favoriser au maximum la
participation à la gestion du pouvoir et en même temps donner la
transparence à l’adminis-tration.
Di questa urgente ed improcrastinabile necessità di una
democrazia più matura si è fatto interprete, con rara lucidità di
analisi, il Presidente della Repubblica On.le Cossiga che, in uno
dei suoi ultimi e penetranti moniti indirizzati
all’intero paese e soprattutto alla classe politica,
ha espresso il profondo disagio delle istituzioni ed ha, nel
contempo, suggerito la via maestra per dissipare la spirale di
indifferenza che avvolge le istituzioni.
Ha detto - tra l’altro - il Capo dello Stato:
"Si diffonde e si rafforza nel nostro paese la richiesta di una
democrazia più moderna, matura, consapevole, in cui le istituzioni
lavorino meglio e in modo più incisivo per il comune benessere e
per una sempre maggiore libertà. Una stretta connessione tra le
aspirazioni individuali e gli obblighi della solidarietà di tutti,
a cominciare dalla classe politica, costituisce la chiave, già
indicata nella nostra Costituzione, della soluzione del problema
fondamentale della democrazia: il rapporto fra il cittadino e la
politica"
.
Il Presidente Cossiga, dall’alto della sua
posizione di garante e custode fedele della Costituzione
repubblicana, non è il solo ad esprimere inquietudine per una
situazione preoccupante e, nello stesso tempo, a suggerire preziose
indicazioni miranti a ridare credibilità alle istituzioni.
Altri acuti osservatori delle nostre vicissitudini politiche e
sociali da sempre attenti alle problematiche connesse al
funzionamento delle istituzioni, come il Padre Bartolomeo Sorge ed
il Prof. Norberto Bobbio, filosofo del diritto e studioso di fama
internazionale, da anni lanciano accorati avvertimenti alla classe
politica che sembra adagiata nel mero esercizio del potere e
dimentica che una democrazia vive solo se c’è il
consenso della gente, se c’è una profonda tensione
ideale e morale.
Bartolomeo Sorge e Norberto Bobbio hanno in comune una fede
illimitata nel metodo democratico e coltivano da sempre il grande
sogno di conciliare democrazia e potere nella ferma convinzione
però che occorre sempre rispettare pienamente tutte le regole del
gioco, se si vuole che la democrazia - il più perfetto, ma anche il
più difficile strumento di governo, come amava sottolineare Alcide
de Gasperi negli anni della ricostruzione post bellica, sia
realizzata pienamente.
La democrazia che per Bobbio è l’antitesi
dell’autocrazia, che è la negazione degli
"arcana
imperii"
, del
"segreto esteso alla vita delle
istituzioni"
. La democrazia - configurata con una frase
lapidaria - come
"governo del potere pubblico in pubblico"
,
come
"il potere visibile contro il potere invisibile"
, come
il rifiuto del
"governo privato"
contro il
"governo
pubblico"
, come rifiuto
"di una sfera esorbitante riservata
all’esecutivo"
.
Padre Sorge, nel corso di una profonda lezione di politica,
tenuta nella nostra città nel 1987, giungendo alla conclusione
della sua circostanziata analisi dei mali che insidiano la
democrazia in Italia, lamentava che
"la politica da logica di
servizio si fosse tramutata in mera logica del potere, a spese
della sua ispirazione ideale, culturale ed etica"
.
Diagnosi, queste, veramente penetranti, che ci devono rendere
coscienti della necessità di un radicale cambiamento del modo di
concepire la politica, se si vuole esaltare appieno il ruolo
centrale delle istituzioni.
In Valle d’Aosta il rapporto fra cittadini ed
istituzioni si è logorato in questi ultimi anni. Serpeggia infatti
oggi, in ampi strati della popolazione, un diffuso disinteresse per
quanto succede nel "palazzo". Questo disinteresse, questa
disaffezione, cresciuti paurosamente, non potevano non preoccupare
quanti sono fermamente convinti che soltanto il ripristino di un
corretto dialogo a livello istituzionale sia la condizione primaria
per ridare credibilità alle istituzioni stesse.
Era dunque indispensabile, a fronte di una situazione così
delicata, che prendesse l’avvio una coraggiosa
iniziativa politica, mirante a ristabilire il pieno rispetto delle
regole del gioco che in democrazia - come ricorda il prof. Bobbio -
vanno accettate nella loro totalità, pena la decadenza del sistema
ed il verificarsi di quei fenomeni degenerativi previsti con grande
lungimiranza politica da Alcide De Gasperi agli albori della
Repubblica.
Animate da queste convinzioni, che crediamo comuni a tutto il
popolo valdostano, forze politiche, diverse per sentire politico,
come la Democrazia Cristiana, il Partito Comunista Italiano, il
Partito Socialista Italiano, il Partito Repubblicano Italiano ed il
Movimento degli Autonomisti Democratici Progressisti, si sono
trovate concordi nell’assumere in ambito
costituzionale iniziative coerenti e necessarie per sbloccare una
situazione politiche che rischiava di diventare pericolosa per il
buon funzionamento delle istituzioni, nel supremo interesse della
comunità valdostana e dell’autonomia della regione,
conquistata quest’ultima grazie alla concorde azione
di uomini che, pur provenendo da filoni politici ed ideali diversi,
avevano saputo operare nel pieno e reciproco rispetto.
Il nostro comportamento è dunque dettato da una precisa volontà
di ripristinare a tutti i livelli le regole del gioco teste
ricordate.
Non volontà di sopraffazione, non aspirazioni egemoniche muovono
il nostro agire, ma semplicemente una rinata tensione ideale e
politica per determinare una svolta non più procrastinabile, pena
l’inaridimento della vita politica.
Non siamo dunque in presenza di "oscure manovre" contro
l’autonomia, ma di un intervento salvifico,
finalizzato all’esaltazione del concetto di
autonomia che era alla base dell’agire dei nostri
mai dimenticati Padri costituenti.
E’ intendimento comune di tutte le forze che
hanno sottoscritto l’atto di nascita della nuova
maggioranza di programma, che si propone di operare fino alla
scadenza naturale della legislatura, potenziare
l’autonomia e correggere le distorsioni provocate da
un esercizio del potere del tutto estraneo alle tradizioni
libertarie, autonomistiche e democratiche di cui i valdostani tutti
amano essere gelosi custodi.
E la specificità dell’istituto autonomistico
viene esaltata ridando dignità e prestigio al nostro Consiglio
regionale che, da organo depositario e fedele interprete della
volontà popolare, così come era prefigurato dai costituenti, si è
via via trasformato in un mero organo di ratifica di decisioni
della Giunta regionale e del suo Presidente.
Un accordo dunque teso a conferire dignità e ruoli propositivi
all’assemblea regionale, che dovrà di nuovo
diventare il centro decisionale della vita politica.
Un accordo teso a rivalutare il ruolo delle comunità locali,
delle cellule primarie del tessuto democratico che sono i Comuni e
le Comunità Montane, accantonando la logica che vede
nell’ente locale pezzi secondari della Regione e
rotelle di un ingranaggio tutto in mano del potere regionale.
Un accordo teso a creare una nuova cultura politica attraverso
la riscoperta delle realtà locali dove si fa la prima esperienza
della politica. Un itinerario dalla periferia al centro, attraverso
il coinvolgimento di tutte le realtà, dalla più piccola alla più
grande, come suggeriva con rara lungimiranza Mons. Jean Joconde
Stévenin.
Si vuole procedere ad una profonda riforma del nostro sistema
autonomistico con l’obiettivo di ridare voce al
popolo che liberamente ha scelto i suoi rappresentanti in seno al
Consiglio della Valle, visto come il motore della vita politica
della regione.
Ci sono infatti in Valle energie che riteniamo debbano essere
sfruttate pienamente, nella convinzione che solo attraverso la
piena responsabilizzazione della figura del rappresentante della
volontà popolare si possa dar forma ad una vera democrazia capace
di soddisfare le attese dei cittadini.
E’ un compito arduo, ma non impossibile se tutto
il Consiglio regionale saprà cogliere e concretare questa grande
opportunità di ridisegnare l’assetto istituzionale
della regione.
Esprimiamo l’auspicio che tutte le forze
politiche, compresa l’Union Valdôtaine, sappiano
cogliere pienamente la portata della nostra proposta programmatica.
Dall’Union Valdôtaine ci aspettiamo un atteggiamento
costruttivo; anzi, siamo profondamente convinti che così sarà,
avendo noi ben presente la funzione storica del movimento
regionalista.
Ci sembra dunque necessaria ed urgente in questo momento una
rifondazione etica della vita politica e sociale, rimettendo in
onore i valori dell’impegno nel lavoro, del
sacrificio, dell’osservanza della legge. Ci sono in
Valle energie sane, persone pulite, giovani con ideali di generoso
impegno a servizio della comunità civile. C’è una
esigenza assai sentita che la vita politica sia più vivibile, più
giusta e più solidale. Bisogna impegnarsi tutti perchè con il
concorso di tante energie sane il volto della Valle cambi
radicalmente.
Fatte queste considerazioni di ordine politico generale, mi sia
consentita una illustrazione degli indirizzi programmatici della
nuova maggioranza regionale.
Indirizzi politico-programmatici
della nuova maggioranza regionale
La formazione di una nuova maggioranza regionale in questo
momento della storia valdostana segna e rappresenta una profonda e
significativa svolta politica.
Essa nasce dalla comune volontà di introdurre sostanziali
cambiamenti nel sistema politico e nei metodi di governo della
Regione.
Due sono gli obiettivi principali:
1. ristabilire le condizioni per un pieno dispiegamento del
confronto democratico, delle libertà individuali, culturali ed
imprenditoriali;
2. ridare impulso all’autonomia e
all’autogoverno regionale, affinchè la Valle
d’Aosta possa inserirsi nel processo di unificazione
europeo e di crescente interdipendenza a livello mondiale, con la
propria identità, i propri progetti e le proprie risorse.
La maggioranza si presenta al Consiglio regionale ed
all’opinione pubblica valdostana con un documento
politico- programmatico che contiene gli indirizzi principali.
Sulla base di tale documento ed attraverso un ampio confronto
con le diverse espressioni economiche, sociali e culturali della
società valdostana, in tempi brevi sarà predisposto un programma
articolato di respiro triennale, che tenga anche conto di quanto di
positivo e stato fin qui realizzato e progettato.
Efficienza e decentramento
La maggioranza si adopererà innanzitutto per ridare un ruolo
effettivo al Consiglio regionale, ripristinando le sue competenze
di indirizzo, di scelta e di controllo (anche attraverso una
diversa articolazione delle competenze ed una revisione delle
modalità di funzionamento delle Commissioni consiliari permanenti)
e ricollocando la Giunta regionale nel suo ruolo statutario di
organo esecutivo della volontà consiliare.
Condizione indispensabile per ridare slancio ed efficacia
all’attività dell’intera
Amministrazione regionale è che il Consiglio regionale recuperi
appieno le sue funzioni legislative e di programmazione, dedicando
le proprie energie più che a compiti di gestione e di dettaglio, al
perseguimento di obiettivi generali di crescita civile, al governo
dello sviluppo, all’armonizzazione degli interventi
degli Enti locali.
Ciò richiede una netta inversione di tendenza in tema di
decentramento finanziario, di competenze e di servizi ai Comuni e
alle Comunità Montane ed una piena valorizzazione delle capacità
professionali degli uffici e dei servizi regionali. Decentrare al
massimo i interventi regionali; avvicinare i centri di decisione ai
cittadini: soltan-to così si renderà possibile un controllo
sull’operatività e sull’efficienza
dell’Amministrazione regionale.
Imparzialità e trasparenza
La Regione tenderà, in ogni campo della propria attività, alla
più grande trasparenza, con l’obiettivo di ridare
certezza di diritto a tutti i cittadini e di contrastare fenomeni
di arbitrarietà e clientelismo.
Il primo criterio guida sarà costituito da una più netta
separazione fra le funzioni proprie del potere politico e le
funzioni operative e gestionali degli uffici e dei servizi.
Al fine di garantire l’imparzialità, di
valorizzare le competenze, di favorire l’inserimento
di nuove energie, di semplificare le procedure, verranno messi in
opera meccanismi e regole trasparenti per le assunzioni ed i
concorsi, per l’affidamento di incarichi e
consulenza, per l’aggiudicazione di forniture e di
lavori, per le nomine di competenza regionale.
Idonei strumenti garantistici (ad esempio: sportelli del
cittadino, difensore civico) verranno predisposti per favorire la
conoscenza degli interventi regionali e per tutelare i diritti dei
singoli cittadini.
Per le scelte di maggior rilievo la maggioranza si impegna ad
aprire canali di confronto diretto con le organizzazioni sindacali
e le altre espressioni associative della società civile e a dare la
massima pubblicità ed informazione.
La massima trasparenza dovrà essere garantita per ciò che
concerne le scelte di gestione e di controllo delle attività della
Casa da Gioco di Saint-Vincent.
Rilancio dell’autonomia
La maggioranza regionale opererà affinche il popolo valdostano,
fortemente ancorato alle proprie peculiarità di ordine storico,
etnico e linguistico, ritrovi oggi le ragioni di una forte identità
collettiva, da riaffermare in positivo, assumendo appieno le sfide
poste dall’autogoverno regionale e
dall’integrazione europea.
In tal senso la tutela del patrimonio linguistico e la
conoscenza e diffusione della lingua francese rappresentano fattori
fondamentali di sviluppo e crescita culturale e di collegamento con
la più vasta realtà europea.
Fermi restando gli obiettivi di una piena attuazione dello
Statuto speciale e di una partecipazione attiva della Regione ai
processi costituzionale, la maggioranza si impegna ad operare,
ricercando l’accordo delle altre realtà
istituzionali e politiche del paese, per la trasformazione dello
Stato italiano in senso federale, di modo che la Valle
d’Aosta, recuperando la sostanza del progetto di
Statuto elaborato dal Consiglio Valle del 1947, possa contare su
uno
"status"
di completa autonomia e
responsabilizzazione.
Utilizzazione delle risorse
La Valle d’Aosta sta vivendo sicuramente una
stagione di grande disponibilità finanziaria.
E’ necessario non disperdere tali risorse e
concentrarle in interventi strutturali, capaci di produrre benefici
solidi e duraturi.
La maggioranza intende, fin dalla presentazione del prossimo
bilancio regionale, destinare una quota cospicua di risorse a pochi
e ben mirati progetti di modernizzazione della nostra regione nel
campo delle infrastrutture, dei trasporti, delle telecomunicazioni,
della formazione, della azione dei beni ambientali e culturali, del
recupero del patrimonio architettonico.
Uno sviluppo solido e duraturo
Una robusta e duratura crescita dell’economia
valdostana non può che basarsi sulla conoscenza ed il rispetto
delle vocazioni proprie del territorio valdostano e sulla
utilizzazione delle sue autentiche risorse materiali ed umane.
La Valle d’Aosta deve perciò valorizzare il
proprio straordinario patrimonio ambientale e la sua collocazione
al centro dell’Europa.
Su questi fattori occorrerà far leva optando in ogni settore per
la scelta della qualità.
Nei diversi settori economici la Regione dovrà perseguire
l’obiettivo di uno sviluppo che si autoalimenti,
ridefinendo la tipologia dei propri interventi ed abbandonando, ove
possibile, il ruolo diretto di operatore economico, per
privilegiare compiti di programmazione e di incentivazione.
Deve essere infatti favorita la crescita di una base produttiva
e di una imprenditorialità locale, sempre meno dipendente dalle
sovvenzioni regionali.
In tale contesto dovrà essere ridefinito il ruolo della Finaosta
e dovrà essere precisato quello della Banca regionale.
Un altro fattore essenziale dello sviluppo è rappresentato da un
forte impegno nella formazione professionale e nella istruzione,
che punti su progetti specifici di formazione, su un contenimento
dell’abbandono scolastico e su un innalzamento dei
tassi di frequenza universitaria, anche attraverso
l’istituzione in Valle di centri di attività a
livello universitario.
E’ questo il modo migliore per riaffermare il
valore del lavoro e per garantire a tutti i cittadini valdostani
una occupazione soddisfacente.
La compatibilità ambientale - il cui strumento essenziale è il
piano paesaggistico - dovrà contraddistinguere ogni scelta
regionale ed interventi specifici saranno adottati per ridurre gli
squilibri ecologici esistenti.
In agricoltura sono maturi i tempi per valorizzare sul mercato,
attraverso un ulteriore ammodernamento di tecniche e strumenti, la
qualità e la genuinità dei prodotti tipici della Valle
d’Aosta e per conseguire un effettivo risanamento
del be-stiame.
Nel settore industriale va garantito il rispetto del protocollo
di intesa IRI-Regione per la difesa del ruolo della Cogne e vanno
ulteriormente favoriti insediamenti di industrie ad alta
tecnologia, di cui siano verificate la validità produttiva e la
solidità finanziaria.
Per la piccola impresa diffusa (dell’artigianato,
del commercio, dei servizi) l’obiettivo e quello di
far decollare una rete di servizi reali, pubblici e privati, a
sostegno della innovazione, dell’orga-nizzazione
aziendale, della penetrazione nei mercati.
La Valle d’Aosta pensiamo possa diventare
sinonimo di "turismo in ogni stagione", e ciò attraverso la
qualificazione ed il coordinamento dell’offerta,
l’ammodernamento del sistema ricettivo,
un’agile ed efficiente struttura di promozione
commerciale, in grado di affrontare il mercato internazionale.
Nel settore dei trasporti l’intervento della
Regione sarà volto all’ammodernamento
dell’asse ferroviario regionale, al completamento
dell’autostrada in costruzione, alla definizione di
nuovi collegamenti ferroviari internazionali, alla limitazione al
traffico di mezzi pesanti su gomma, in modo da evitare il raddoppio
del tunnel stradale sotto il Monte Bianco.
In campo energetico, con la firma del protocollo Regione- ENEL,
si sono aperte prospettive interessanti per la costruzione di
piccole centrali idroelettriche.
Uguali diritti di cittadinanza
Obiettivo di un’azione di governo che ponga al
centro il rispetto è la promozione di ogni persona e
l’estensione di uguali diritti di cittadinanza (al
lavoro, alla salute, alla istruzione, alla informazione, ad una
casa dignitosa, a servizi efficienti), affinchè ogni cittadino
valdostano sia più libero e possa usufruire di una migliore qualità
della vita.
A questo fine particolare attenzione sarà dedicata alle fasce
più deboli (disabili, anziani, minori, persone in stato di
difficoltà, immigrati).
Nel campo dell’istruzione, della cultura e del
tempo libero, la Regione opererà per recuperare diseguaglianze che
limitano l’accesso ai diversi livelli scolastici,
per potenziare le strutture culturali e di ricerca, per attivare
iniziative specifiche rivolte ai giovani.
In sintonia con gli orientamenti della CEE, verranno promosse
azioni per garantire in ogni campo pari opportunità alle donne.
Nell’ambito dei progetti per la salute e la
sicurezza sociale particolare attenzione verrà dedicata ad una
politica di prevenzione diffusa sul territorio, alla creazione di
servizi decentrati di riabilitazione, alla istituzione di nuove
attività (ad esempio: ospedalizzazione a domicilio,
telesoccorso).
Un grande sforzo sarà fatto, nell’ambito della
politica per la casa, per il recupero del patrimonio edilizio
esistente, sia attraverso l’intervento pubblico
diretto che il sostegno alla iniziativa privata convenzionata.
Misure immediate verranno prese per accelerare le pratiche di
finanziamento della prima casa e per la revisione delle norme
esistenti in materia di edilizia agevolata e sovvenzionata, e ciò
anche attraverso una regionalizzazione
dell’IACP.
Una Regione solidale
La maggioranza promuoverà la crescita di una cultura della
solidarietà nei confronti delle generazioni future (politica
ambientale), dei cittadini del Sud del mondo (cooperazione allo
sviluppo), delle persone in difficoltà (lotta alla solitudine, alla
droga ed alla sofferenza).
Interventi concreti saranno attuati a sostegno delle
associazioni che operano nei campi del volontariato sociale e per
la diffusione di una cultura di pace e di solidarità.
Madame et Messieurs les Conseillers,
Je veux conclure cette allocution par une réflexion sur le rôle
de la langue française, la langue du peuple valdôtain. Pour nous
qui voulons oeuvrer dans le sillon de la plus authentique tradition
la langue maternelle est une religion.
Paul Deschanel, Président de la République française à
l’âge d’or de la troisième
République, affirmait:
"La langue est la patrie spirituelle.
Elle survit à la patrie terrestre. La langue
d’Homère n’a-t-elle pas tenu lieu de
patrie aux Hellènes opprimés? Oui, la langue est une religion. La
langue est le royaume de l’esprit, qui ne connaît ni
les frontières ni la mort. Et quand le Parthénon ne sera plus que
cendre, la voix d’Eschyle et la voix de Démosthène
continueront de monter vers la roche sacrée et de remplir
l’Univers".
La politique, Messieurs les Conseillers, ne consiste pas à
écrire des professions de foi; elle ne consiste pas à galvaniser
les foules à coups de jeux de mots.
La politique n’a qu’une seule
mission: organiser la société.
Eh bien, organisons-là! Mais groupons-nous pour
l’organiser, même si les infortunes politiques nous
poussent à nous entre-déchirer!
Jean Giraudoux a dit:
"Pour dire vrai ou pour dire faux,
l’on emploi les mêmes mots; il n’y a
que la sonorité qui change. J’ignore ce que
c’est ma voix, car je ne perçois que celle de ma
coscience! Mais sa sonorité vous assure de ma sincerité, car il ne
peut en être autrement"
.
Madame et Messieurs les Conseillers, puisque je garde confiance
en l’avenir de notre chère Vallée
d’Aoste, je vous prie de réussir ce miracle: "Etre
en cette salle trente-cinq valdôtains en même temps!".
Merci.
Presidente - Ringrazio il Presidente della Giunta e passiamo
alla parte successiva dell’ordine del
giorno.
Chiederei ai Consiglieri Capigruppo se intendono procedere ad un
approfondimento del dibattito già questa mattina e quindi al
passaggio ai voti per l’elezione della Giunta.
Ha chiesto di parlare il Consigliere Riccarand, ne ha
facoltà.
Riccarand (VA) - La mia proposta è di sospendere lavori; che
sia fornita copia della relazione svolta adesso dal Presidente
della Giunta, in modo che tutti i Gruppi possano leggersi con calma
il testo di questo documento ed oggi pomeriggio possano esprimere
le valutazioni, come del resto e avvenuto in tutti gli altri
casi.
Presidente - Ha chiesto di parlare il Consigliere Mafrica, ne
ha facoltà.
Mafrica (PCI) - Credo che il dibattito di cui parla il
Consigliere Riccarand possa anche essere svolto alla conclusione
della elezione della Giunta.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Sono stati instaurati dei precedenti
che secondo me sono significativi ed utili. A mio avviso, eletto il
Presidente, che solo a quel punto poteva fare delle dichiarazioni
programmatiche, credo che sia opportuno che le forze politiche
abbiano un attimo di riflessione per prendere in considerazione le
dichiarazioni programmatiche e successivamente passare alla
elezione della Giunta.
E’ stato fatto in altre circostanze, credo valga
la pena di farlo anche in questa.
Presidente
- Ha chiesto di parlare il Consigliere Rusci,
ne ha facoltà.
Rusci (PRI) - Mi sembra utile un approfondimento anche nella
strada insegnata dalla prassi.
Presidente - Ha chiesto di parlare il Consigliere Stévenin,
ne ha facoltà.
Stévenin (UV) - Je partage l’avis,
d’ailleurs vous le demandez.
Presidente - Ha chiesto di parlare il Consigliere Lavoyer, ne
ha facoltà.
Lavoyer (ADP) - Sono d’accordo
sull’approfondimento.
Presidente - Ha chiesto di parlare il Consigliere Gremmo, ne
ha facoltà.
Gremmo (UAP) - Concordo con il Consigliere Stévenin.
Presidente - Ha chiesto di parlare il Consigliere Maquignaz,
ne ha facoltà.
Maquignaz (Indipendente) - Anch’io sono
d’accordo.
Presidente - Ha chiesto di parlare il Consigliere Limonet, ne
ha facoltà.
Limonet (DC) - Rimandiamo al pomeriggio.
Presidente - Ha chiesto di parlare il Consigliere Aloisi, ne
ha facoltà.
Aloisi (MSI) - Concordo con il Consigliere Limonet.
Presidente - Concordando con tutti voi, direi di rinviare la
seduta alle ore 16 di questo pomeriggio.
La seduta è tolta.
?-
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK