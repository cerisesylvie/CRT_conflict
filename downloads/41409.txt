Consiglio Regionale della Valle d'Aosta - Oggetto del Consiglio n. 538 del 3 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 538 del 3 aprile 2019 - Resoconto
OGGETTO N. 538/XV - Approvazione di mozione: "Impegno per la
modifica della legge regionale 25/2010 riguardante la pubblicazione
degli atti della Regione".
Rini (Presidente)
- Punto n. 4 dell'ordine del giorno.
Per l'illustrazione, la parola alla collega Pulz.
Pulz (ADU VDA)
- La trasparenza è lo strumento
democratico per eccellenza, mi scuso per la rima ma, poiché il
messaggio è di quelli sostanziali, magari con la rima ce lo
ricordiamo meglio. Consentire infatti ai cittadini di vedere come e
in che cosa si traduca la delega espressa nel momento del voto,
anche attraverso la possibilità di prendere visione degli atti
formalmente adottati, ha conseguenze molto importanti sulla
rivalutazione del tema del
kratos
, che significa potere, da
parte del
demos
, cioè del popolo, parole del greco antico
che, come sappiamo tutti, compongono la parola democrazia. È stata
proprio la distanza, anzi direi l'incomunicabilità - o almeno
questa è la sensazione che vige tra i rappresentanti e i
rappresentati - ad abbattere diffusamente la fiducia nella politica
e nelle istituzioni. La casta è stata individuata come il nemico
perché percepita come distante e anche infida. A incidere
pesantemente su questa rappresentazione è stata proprio l'oscurità
del suo agire, l'impossibilità di
intelligere
per il
cittadino quegli atti tuttavia adottati, e questo non dobbiamo
dimenticarcelo, solo in forza della sua delega a noi politici.
In questo quadro l'argomento in discussione risulta
particolarmente delicato. Con la legge n. 12 del 2018 è stato
modificato l'articolo 11 della legge regionale n. 25 del 2010 senza
che si sia avvertita la necessità nell'ambito consiliare - e questo
è un primo aspetto che vogliamo sottolineare - di spiegare che si
sarebbe andati verso una soluzione che avrebbe sorpreso o, meglio,
spiazzato tutti quei cittadini che si erano abituati negli ultimi
anni ad avere libero accesso alle delibere di Giunta e ai
provvedimenti amministrativi, perché è questo che è accaduto, cioè
c'erano delle finestre che consentivano ai cittadini di guardare
dentro alla casa pubblica come si comportavano gli amministratori
di questa stessa casa. Ora a quelle finestre - un po' alla faccia
di quel supposto palazzo di vetro di cui qualche volta qualcuno
parla - sono state messe delle spesse tende nere. Siamo qui a
cercare di capire, anche con un ritardo che è imbarazzante, perché
la legge sia stata approvata a dicembre. Noi sappiamo molto bene
che il principio di pubblicità degli atti deve essere bilanciato
con il diritto alla riservatezza dei dati personali. La necessità
di questo bilanciamento è stato riaffermato di recente dalla Corte
costituzionale che ci ha messi in guardia dal pericolo della
diffusione via
web
dei dati personali. Sappiamo che la
tutela non riguarda solo i cosiddetti "dati sensibili" ma che la
categoria è più ampia, un insieme più ampio dei dati personali,
cioè le informazioni che rendono identificabile direttamente o
anche indirettamente una persona fisica e che possono fornire
indicazioni sulle sue caratteristiche, come le sue abitudini, il
suo stile di vita, le sue relazioni personali, il suo stato di
salute, la sua situazione economica e altri aspetti.
Non siamo certo qui a sostenere che, in nome del principio di
pubblicità - che, come dicevamo, è funzionale al controllo
democratico sull'operato degli eletti e degli amministratori -, si
debba arrivare a sacrificare il diritto alla riservatezza: siamo
qui a chiedere qualcosa di, tutto sommato, più semplice, cioè che
le delibere e i provvedimenti continuino a essere pubblicati in una
sezione che sia anche facilmente accessibile dopo essere stati
depurati dai dati personali attraverso degli
omissis
.
Crediamo che questo si possa fare con le adeguate misure
organizzative e tecniche, che certo implicheranno un tavolo di
lavoro a cui parteciperà il personale regionale esperto, che
speriamo non ci odi troppo, perché è chiaro che si tratta di un
lavoro probabilmente impegnativo e faticoso ma loro che sanno come
fare potranno prevedere dei filtri che consentano di individuare,
magari già in fase di predisposizione delle bozze, quali parti
delle delibere e dei provvedimenti non debbano risultare visibili.
Abbiamo una società
in house
, l'INVA, che è stata costituita
appositamente per supportare la Regione nello studio e
nell'elaborazione di soluzioni tecniche, soluzioni informatiche di
questo tipo e siamo certi che i suoi dipendenti sanno bene come si
possa intervenire e che, anzi, siano già pronti.
Crediamo insomma che la scelta fatta con la modifica della legge
regionale n. 25/2010 sia una scelta eccessiva. Il Consiglio
regionale aveva compiuto il passo importante di rendere accessibili
le delibere e i provvedimenti, una scelta questa che ci poneva
all'avanguardia perché permetteva appunto al cittadino questa
conoscibilità, che andava anche oltre giustamente gli obblighi di
pubblicazione previsti dal legislatore statale: mi riferisco al
decreto legislativo n. 33 del 2013, cioè la normativa che impone la
pubblicazione di diversi dati e provvedimenti relativi alle
pubbliche amministrazioni, tra cui, ad esempio, quelli concernenti
il conferimento di incarichi o la scelta del contraente per
l'affidamento di lavori, per l'affidamento di forniture, servizi,
eccetera. Ora, noi crediamo che si debba stare attenti ai passi
indietro perché, quando si torna indietro, poi recuperare è
difficile, bisogna stare molto attenti.
Di fronte al blocco dell'accesso agli atti, è troppo facile e
anche banale limitarsi a dire che ci si riallinea semplicemente
agli obblighi statali e che per il resto ci sono altri strumenti
perché, a ben vedere, è proprio questo che è stato fatto con la
modifica di dicembre. Sulla tenda nera di cui parlavamo, per
renderla forse meno lugubre, sono stati ricamati dei bei fori:
quelli che ha voluto lo Stato centrale. In questo modo si è
rinunciato a consentire o comunque a facilitare una visione più
ampia, che era e può ancora rimanere ben compatibile con la tutela
dei dati personali. Insomma la cosa è abbastanza evidente,
immaginiamo di avere una delibera non soggetta all'obbligo di
pubblicazione sul Bollettino ufficiale e nemmeno rientrante tra
quelle da pubblicare obbligatoriamente ai sensi del decreto n. 33
del 2013. Fino a qualche mese fa questa delibera sarebbe finita sul
sito della Regione e ci sarebbe rimasta anche in libera
accessibilità pure dopo questi 15 giorni di pubblicazione legale.
Allora mi si obietterà: ma il problema era proprio quello perché
quella delibera avrebbe potuto contenere dei dati personali, e mi
si dirà ancora: lasciare quella delibera sul sito dopo 15 giorni
avrebbe rappresentato una violazione della normativa che il Garante
della
privacy
, alla luce oltretutto della direttiva europea,
avrebbe sanzionato. Allora, visto che abbiamo messo a fuoco
precisamente il problema, noi che cosa abbiamo fatto? Avevamo due
possibilità in fondo: togliere la visibilità diretta sulla delibera
- oltre ai magari pure pochi dati personali perché non è che ci
sono dati personali in tutte le delibere -, una delibera che
potrebbe però contenere molte informazioni utili alla cittadinanza,
oppure possiamo organizzarci per far sì che quella delibera
continui a essere visibile direttamente introducendo appunto degli
omissis
laddove ci siano dei dati personali, che non sono
impossibili da individuare, anzi sono piuttosto facili da
individuare vista la natura delle informazioni. La prima soluzione
possibile è quella che taglia la testa al toro, che però ci fa
arretrare oltre il dovuto e, se posso permettermi, mi sembra che si
stia arretrando già in troppi campi e anche molto velocemente
rimuovendo quelle che sono state conquiste sociali e civili
imprescindibili; la seconda invece è la soluzione che chiedono i
cittadini - e credo che essi non si possano definire dei
"
voyeurs
" -, che non hanno nulla contro il fatto che non si
pubblichino i dati personali: quello che domandano ai loro
rappresentanti con una certa insistenza, a vedere anche il
dibattito che è nato sui
social
, è la tutela della
riservatezza senza tuttavia rinunciare alla trasparenza, e questo
lo si può fare avendo il coraggio di andare oltre gli obblighi
minimi che ci impone lo Stato sulla trasparenza. Per questo noi
sosteniamo con forza questa mozione, che chiede di modificare
l'articolo 11 della legge regionale n. 25/2010 nel senso proprio di
un bilanciamento tra il principio di trasparenza e il diritto di
riservatezza affinché tuteli al massimo e senza compromessi al
ribasso, come invece è stato fatto con la modifica di dicembre,
tutti quanti, cioè coloro i cui dati personali non devono essere
violati - e questo è solo giusto - e coloro che per motivi
professionali - pensiamo ai poveri giornalisti che seguono con
tanta pazienza i nostri Consigli -, o anche per motivi personali -
perché ci sono persone meritorie che si impegnano a studiare, a
documentarsi - pretendono che tra delegati e deleganti ci sia una
finestra ampia e luminosa. È solo attraverso quella finestra ampia
e luminosa che possiamo sperare di lasciar filtrare - scusatemi, mi
lascio andare a un momento di poesia - quei raggi che riusciranno
forse a rigenerare anche la nostra febbricitante democrazia
valdostana. Allora noi nella nostra impegnativa che cosa abbiamo
chiesto? Abbiamo detto: "
il Consiglio regionale impegna il
Governo a presentare le opportune modificazioni alla legge
25/2010
- già peraltro modificata dall'articolo 26 della legge
n. 12 del 2018 -
necessarie al fine di poter pubblicare sul sito
istituzionale della Regione tutti gli atti di cui all'articolo 11
della legge medesima, nonché le deliberazioni della Giunta
regionale...
", possibilmente - lo aggiungo adesso però è
importante - di tutte le precedenti legislature senza alcun limite
di tempo, perché ci possono essere anche cittadini interessati a
fare una ricerca su norme degli anni Sessanta, però questi dati
depurati dai dati personali, che sono appunto una categoria più
ampia rispetto ai dati sensibili in base alla normativa vigente in
materia di
privacy
.
Dalle ore 16:58 assume la presidenza il Vicepresidente
Distort.
Distort (Presidente)
- Grazie collega Pulz per
l'esposizione della mozione. A seguito dell'esposizione aprirei il
dibattito in Aula. Ha chiesto la parola il Consigliere Barocco.
Barocco (UV)
- Il tema è senz'altro di stretta attualità
ed è uno di quei punti che fa sì che le Amministrazioni diventino
sempre più aperte. Fino adesso si è parlato di "casa di vetro", di
"finestre". Probabilmente bisogna fare un passo avanti, le finestre
sono importanti ma i cittadini facciamoli entrare dalla porta, il
vetro è sempre una barriera, anche se è trasparente. Penso quindi
che le suggestioni che ci ha dato la Consigliera Pulz siano
senz'altro interessanti, è pur vero che si devono integrare con
delle normative, anche se prima eravamo all'avanguardia perché a
livello nazionale non erano ancora state normate alcune questioni.
Io ho l'esperienza dei Comuni dove abbiamo fatto anche dei passi
avanti. Addirittura in alcuni Comuni sono a disposizione di tutti i
Consiglieri di maggioranza e opposizione dopo un mese con anche il
protocollo con tutte le conseguenze del caso. Ne abbiamo parlato in
maggioranza e c'è la volontà, se i proponenti saranno d'accordo con
una piccola modifica sulla parte di impegno, di accettare questa
mozione, quindi salvaguardando effettivamente tutte le tutele del
caso nei confronti della
privacy
dei dati sensibili. Sono
due terreni che sono molto scivolosi, quindi bisogna occuparsene
con discrezione, però penso che, come già citato dalla Consigliera
Pulz, la società
in house
INVA, la Dirigenza regionale, il
Responsabile regionale dei dati protetti possono senz'altro,
attraverso un tavolo di lavoro, provvedere a questa necessità. Se
posso, io le leggerei la parte di impegno modificata in una piccola
parte: "
impegna il Governo regionale a presentare entro 30
giorni nella Commissione competente il risultato del lavoro svolto
dai tecnici per addivenire a un opportuno sistema applicativo al
fine di adeguare le modalità di pubblicazione, come previste dalla
legge regionale n. 25/2010, già modificata dalla legge regionale n.
18/2018, per poter pubblicare sul sito istituzionale della Regione
tutti gli atti, nonché le deliberazioni della Giunta regionale di
tutte le precedenti legislature, depurate dai dati sensibili e
personali in base alla normativa vigente in materia di
privacy
". Il Presidente Fosson integrerà con alcune sue
considerazioni politiche questa nostra proposta di modifica
dell'impegno.
Presidente
- Ha chiesto la parola il collega Bertin.
Bertin (RC-AC)
- Questo argomento è un argomento a cui ho
dato sempre molta importanza. Quando sono arrivato in questo
Consiglio regionale, non erano accessibili le delibere della
Giunta, dopo molte sollecitazioni, dal 2010 tutte le delibere sono
state rese accessibili direttamente. Un passo avanti importante
che, tra l'altro, ci ha messo in linea con quanto già facevano
molte Amministrazioni regionali, molte Regioni e anche molti
Comuni, anche soltanto il Comune di Aosta. Successivamente due anni
fa c'era stata una restrizione agli ultimi cinque anni e già questo
l'avevo trovato come un elemento negativo poiché parliamo spesso di
amministrazione digitale e l'obiettivo di un'amministrazione
digitale è quello di rendere tutto accessibile. Questo
dell'accessibilità, come citava anche il Consigliere Barocco, e
dell'apertura delle Amministrazioni, dei Governi all'apporto dei
cittadini, quello che si dice
open government
, è uno dei
progetti di buona parte delle democrazie occidentali, che cercano
la collaborazione, la fiducia e il rapporto con i cittadini per
migliorare la propria attività. In questa direzione il primo passo
è quello di rendere tutto accessibile ed è importante per le
associazioni ma è anche importante - me lo diceva qualche giorno fa
una persona che ho incontrato - per il piccolo imprenditore che
deve andare a vedere magari il bando di due anni fa per avere idea
del prezzo. È una questione anche proprio di rallentare l'attività
dei cittadini. È una necessità quella di rendere subito accessibile
a tutti, come era, il più possibile l'attività dell'Amministrazione
regionale.
Abbiamo applicato in modo un po' troppo zelante questa nuova
normativa sulla
privacy
che le altre Regioni ancora non
hanno recepito. Potevamo prima valutare le varie possibilità con le
quali si può, come mi auguro che si farà, rendere accessibile a
tutti le delibere e tutti gli atti - io aggiungerei anche i
provvedimenti dirigenziali - senza creare problemi con la normativa
sulla privacy, come, tra l'altro, la Regione ha già avuto in
passato nel caso specifico di una pubblicazione rimasta troppo
tempo su sito dell'Amministrazione regionale, che, tra l'altro, ha
comportato anche una richiesta di un'ammenda di circa 100.000 euro,
ma un errore fatto all'epoca non vuol dire bloccare tutto il
sistema. Bisogna trovare delle soluzioni che permettano, ma in
breve tempo, Presidente... io sospenderei, tra l'altro, questa
inaccessibilità finché non abbiamo trovato delle soluzioni e
tornerei indietro alla precedente situazione e soprattutto renderei
accessibile, già che ci siamo, tutto: dai provvedimenti
dirigenziali alle delibere, eccetera, come avviene in altre
Amministrazioni. È una frontiera che molte democrazie occidentali
stanno cercando di superare. La collaborazione dei cittadini è
fondamentale e, da questo punto di vista, il primo passo è
questo.
Presidente
- Ci sono altri interventi in Aula? Ha chiesto
la parola il Presidente Fosson.
Fosson (GM)
- La ringrazio collega Pulz per questa
mozione, che pone all'approvazione del Consiglio un impegno che è
già in atto. La discrepanza è proprio con la legge n. 25 del 2010,
che praticamente apriva - l'ha detto correttamente il Consigliere
Bertin - l'accesso a tutti in modo praticamente libero. Con la
nostra legge n. 12 del 2018, che abbiamo ampiamente votato qui a
fine dicembre e che veniva da una proposizione
bipartisan
-
forse stimolata anche dagli uffici perché c'era questa multa
importante, noi siamo in fase di liquidazione proprio su una
violazione della
privacy
-, abbiamo recepito quanto è
successo tra i due passaggi, cioè tra una pubblicazione di tutti
gli atti e un rispetto invece della privacy, ormai a livello di
legislazione c'è la convinzione che ci debba essere un equilibrio.
Questo è determinato soprattutto dal pronunciamento della Corte
europea sulla privacy, che prevede delle sanzioni ben superiori di
quelle che già ci hanno condannato a pagare, è in Cassazione
adesso. Attualmente - come dicevo al collega Bertin rispondendo
l'ultima volta - è rinforzato dalla sentenza della Corte
costituzionale n. 20 del 21 febbraio 2019, che dice che è
incostituzionale l'obbligo generalizzato di pubblicare dati
personali sul reddito e patrimonio dei dirigenti pubblici diversi
da quelli apicali. Questa sentenza poi dice un po' in sintesi che
il legislatore dovrà fare qualcosa per modificare quel
decreto-legge n. 33 del 2013, che è un po' alla base di tutto.
Ormai comunque è assodato che il principio del rispetto della
privacy è superiore a quello della trasparenza assoluta. Io non
dico che la legge che abbiamo approvato e votato a dicembre è stata
una scelta eccessiva, perché è una scelta obbligata dal rispetto
della privacy imposto dalle leggi europee, ma dico che forse la sua
applicazione poteva essere preparata meglio. Noi condividiamo
quanto detto nel "
ritenuto
" - e mi dispiace ma questa non è
la posizione del collega Bertin -: "
ritenuto opportuno che
l'accesso a tali atti, compresi i testi, debba essere possibile
anche per tutti i cittadini, fermo restando il rispetto della
normativa in materia di privacy
". Ecco, questo è l'impegno su
cui stiamo lavorando, in particolare il nostro servizio
informatico, ma perché, passata la legge, è vero, c'è stato un
periodo di confusione, hanno bloccato tutto, non hanno pubblicato
niente anche per i Consiglieri, poi si è risolto questo fatto...
adesso stanno lavorando con una grande professionalità per scrivere
- perché il problema è già come queste delibere vengono scritte -
in un certo modo in maniera che, dopo 15 giorni, un applicativo
particolare possa intervenire a cancellare e a mettere la dicitura:
"
omissis
", come accade già in altre Regioni italiane.
Per quanto riguarda le Regioni italiane, è necessario che ci sia
un testo di riferimento perché c'è chi non pubblica niente. Noi
vogliamo pubblicare ed essere trasparenti però rispettare
sicuramente la legge della
privacy
. Su questo stiamo
lavorando, ringrazio il collega Consigliere Barocco, che ha
lavorato con lei su questa modifica di impegno su cui noi siamo
contenti di impegnarci.
Presidente
- Il Presidente Fosson esprime la posizione
del Governo, quindi penso adesso si tratti di dare spazio alla
replica alla proponente, per cui la discussione generale è chiusa e
do la parola alla proponente collega Pulz.
Pulz (ADU VDA)
- Noi siamo convinti che questa sia una
richiesta di buon senso che permette al cittadino, per professione
o perché è attento di suo, di togliere appunto quella tenda nera
che oscura la politica o, meglio ancora - in effetti l'immagine
usata dal collega Barocco è ancora più intensa -, affinché i
cittadini possano entrare direttamente dalla porta nel mondo
politico. Non dobbiamo mai dimenticare infatti che siamo qui per
delega degli stessi cittadini, che giustamente su questo punto ora
protestano. A questa richiesta di buon senso il Governo ha dato una
risposta di pari livello e questo mi rallegra, mi fa molto piacere
notarlo per la terza volta in nove mesi e ringrazio di cuore. Noi
quindi dichiariamo di apprezzare la proposta di modifica del testo
dell'impegnativa presentataci dalla maggioranza per il tramite del
Consigliere Jean Barocco, ci pare giusto innanzitutto non
impiegare, se possibile, più di 30 giorni a risolvere questo
urgente problema che da tempo è nel mirino dei cittadini. Riteniamo
che sia utile, anzi indispensabile istituire a stretto giro questo
tavolo tecnico di cui parlava il collega a cui possono partecipare
gli informatici dell'INVA, gli esperti dell'Ufficio legislativo per
i delicati aspetti normativi e tutto il cosiddetto "DIT"
(Dipartimento Innovazione Tecnologie). Noi li ringraziamo
preventivamente perché affronteranno un lavoro che immagino non sia
facile. Servono però competenze tecniche molto specifiche che noi
Consiglieri, salvo magari qualche eccezione, non abbiamo, però
sarebbe opportuno poi magari un breve incontro in commissione
consiliare permanente in cui ci vengono spiegate quali soluzioni
sono poi state trovate per la pubblicazione degli atti con accesso
senza limiti di tempo, anche rispetto alle pubblicazioni passate,
se possibile, e che poi queste soluzioni vengano esplicitate, oltre
che a noi Consiglieri, soprattutto in Aula, in questa sede proprio
perché è la comunità tutta che deve avere questo accesso libero
alle informazioni pur chiaramente tenendo presenti i vincoli della
privacy. Ringraziamo quindi per questa risposta positiva alle
nostre richieste.
Presidente
- Si prende atto quindi da parte della
proponente della mozione la condivisione e l'accettazione
dell'emendamento proposto. Chiedo se ci sono altri interventi in
Aula in merito all'argomento in questione, diversamente apro lo
spazio per le dichiarazioni di voto. In assenza di esplicite
dichiarazioni di voto, apro la votazione della mozione così come
emendata. La votazione è aperta. La votazione è chiusa.
Presente e votanti: 33
Favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK