Consiglio Regionale della Valle d'Aosta - Oggetto del Consiglio n. 1717 del 19 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1717 del 19 dicembre 1985 - Resoconto
OGGETTO N. 1717/VIII - RICHIESTA DI PROROGA PER GLI
ADEMPIMENTI RELATIVI ALL'ESERCIZIO DI ATTIVITA' SOGGETTE AI
CONTROLLI ANTINCENDIO. APPROVAZIONE DI ORDINE DEL GIORNO.
PRESIDENTE:
Ha chiesto di parlare il Presidente della
Giunta perchè intende presentare l'ordine del giorno che vi è stato
testè distribuito, di cui viene chiesta l'iscrizione.
ROLLANDIN (U.V.):
J'avais déjà eu l'occasion de présenter
cet ordre du jour aux Chefs de Groupe lors de la dernière
rencontre.
Suite à une réunion qui a eu lieu avec l'Assesseur Borbey ainsi
qu'à des requêtes qui ont été présentées aux Assesseurs Lanivi et
Perrin, on a cru que c'était nécessaire de présenter cet ordre du
jour: vu l'échéance de la loi 818, là où on prévoit toute une série
d'interventions dans les différents domaines (et ici
malheureusement il faut tenir compte des difficultés qui se sont
vérifiées pour donner exécution à cette loi) par conséquent il
Consiglio Regionale "chiede al Governo della Repubblica di voler
considerare favorevolmente la possibilità di concedere una proroga
per i motivi sopra indicati dei termini prescritti dall'art. 1
della legge 7 dicembre 1984, n. 818, per la presentazione della
domanda di nulla osta provvisorio per l'esercizio di attività
soggette ai controlli di prevenzione incendi".
C'est de toute évidence qu'on ne veut pas prévoir un délai de
temps qui soit trop long, mais on doit considérer le fait qu'il y a
eu des difficultés pour les opérateurs du secteur d'avoir les avis
favorables de la part des Communes concernées et de réaliser les
travaux qui devaient être prévus selon la loi.
Je sais que d'autres Régions vont soumettre à l'attention du
Gouvernement la même requête pour prévoir d'ici quelque temps la
réalisation des travaux nécessaires.
PRESIDENTE:
Il Presidente della Giunta nell'annunciare
l'ordine del giorno, ne ha fatto praticamente l'illustrazione. La
Presidenza chiede al Consiglio se oltre a votare per la sua
iscrizione all'ordine del giorno dei lavori, è disponibile anche
all'immediata discussione di questo argomento, sul quale si ritiene
non ci siano grosse difficoltà di intesa. Pongo in votazione
l'iscrizione dell'ordine del giorno presentato dal Presidente della
Giunta e la sua immediata discussione:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
IL CONSIGLIO
- ai sensi del 2° comma dell'art. 50 del Regolamento interno del
Consiglio;
DELIBERA
di procedere nell'adunanza in corso alla discussione e alla
decisione sull'oggetto: "Richiesta di proroga per gli adempimenti
relativi all'esercizio di attività soggette ai controlli
antincendio".
PRESIDENTE:
Do lettura dell'ordine del giorno presentato
dal Presidente della Giunta:
ORDINE DEL GIORNO
IL CONSIGLIO REGIONALE
Atteso che in data 29 novembre 1985 si è svolta una riunione
tra il Presidente della Giunta regionale, il Comandante dei Vigili
del Fuoco di Aosta ed i rappresentanti delle categorie degli
artigiani, agricoltori, albergatori, del commercio e del turismo,
in merito all'applicazione della legge 7 dicembre 1984, n. 818,
concernente il nulla osta provvisorio per le attività soggette ai
controlli di prevenzione incendi;
Considerato che in tale sede è emersa l'estrema difficoltà, per
i titolari delle attività già esistenti, di presentare, entro il
termine del 31 dicembre 1985, la prescritta domanda di nulla osta
provvisorio, corredata della documentazione che comprovi
l'effettuazione dei lavori più urgenti ed essenziali di prevenzione
incendi, a causa di problemi di carattere organizzativo,
burocratico ed economico;
Ritenuto di fare da interprete delle aspettative e delle istanze
delle categorie interessate;
CHIEDE
al Governo della Repubblica di voler considerare favorevolmente
la possibilità di concedere una congrua proroga, per i motivi sopra
indicati dei termini prescritti dall'art. 1 della legge 7 dicembre
1984, n. 818, per la presentazione della domanda di nulla osta
provvisorio per l'esercizio di attività soggette ai controlli di
prevenzione incendi.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (P.C.I.):
Siamo d'accordo di votare questo ordine
del giorno ma invitiamo la Giunta a provvedere anche alle porte
della sala del Consiglio regionale, perchè queste sono l'opposto di
come dovrebbero essere in base alla norma di legge.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Come ha detto il Consigliere Bajocco
condividiamo che si dia un certo tempo alle categorie interessate
per mettersi a posto con la legge. Pensiamo che anche la Regione
dovrebbe provvedere per tutti i suoi edifici che sono tanti, a fare
le verifiche ed a mettere in opera tutti gli interventi
necessari.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI (N.S.):
Votiamo senza difficoltà, volevo solo
sottolineare che non è sempre e solo l'opposizione che chiede dei
rinvii e quindi siccome questo mi pare più che legittimo, sarà il
caso di tenere conto, quando altri chiedono i rinvii, quali sono i
legittimi motivi e permettere che in un breve "délai de temps" si
provveda ad avere chiarimenti e possibilità di intervenire in modo
più preciso su disegni di legge o altri provvedimenti che la Giunta
presenta.
PRESIDENTE:
Metto in approvazione l'ordine del
giorno:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK