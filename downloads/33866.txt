Consiglio Regionale della Valle d'Aosta - Oggetto del Consiglio n. 1892 del 13 luglio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1892 del 13 luglio 2011 - Resoconto
OGGETTO N. 1892/XIII - Ordine dei lavori.
Président
- La parole au Conseiller Louvin, pour motion
d'ordre.
Louvin (ALPE)
- Grazie Presidente. Abbiamo appreso poco
fa che nella mattinata di oggi è convocata la Conferenza dei
Presidenti delle Regioni per preparare l'incontro politico con il
Governo fissato per oggi alle 14,00. Da fonti di stampa questa
mattina abbiamo saputo che un'intesa sarebbe stata raggiunta in
Parlamento per la chiusura dei contenuti della manovra finanziaria
entro la giornata di venerdì.
Les jeux sont faits
, dopodiché
non ci sono più margini di discussione. All'inizio dei lavori in
quest'aula non è stato comunicato nulla a questa Assemblea in
ordine ad una situazione di emergenza come quella che stiamo
vivendo e i riflessi che ne abbiamo come condizione finanziaria di
questa Regione. Che questo Consiglio sia trattato come uno zerbino
non è cosa nuova e non aggiungo altro...che peraltro non si possa
sapere a lavori avviati se ci saranno eventuali modificazioni e
soprattutto quando si può dare attuazione a quello che sollecita
questo nostro gruppo con una mozione che è già stata depositata 12
giorni fa...ossia che ci sia un confronto sui contenuti di questa
manovra e sulle sue eventuali possibili correzioni, sulle quali mi
risulta siano già stati depositati al Senato degli emendamenti da
parte del Senatore della Valle d'Aosta. Iniziativa questa di un
Parlamentare, ma del Parlamentare che rappresenta la Regione e
presumo non in conflitto con il Governo regionale...tutto questo mi
porta a chiedermi se questo Consiglio deve unicamente riunirsi per
semplici discussioni accademiche, o se ha ancora un
significato...il rapporto politico che ha nei confronti della
Giunta regionale... e questo ovviamente in relazione allo
svolgimento dei lavori della giornata, per chiedere al Presidente
del Consiglio un possibile chiarimento.
Président
- La parole au Président de la Région,
Rollandin.
Rollandin (UV)
- Grazie Presidente. A parte le
affermazioni del collega - che credo siano poco onorevoli - su come
viene trattato il Consiglio, ritengo che mai in questa Assemblea ci
siano stati segni di trattamenti diversi e reputo che dichiarazioni
di questo tipo andrebbero perlomeno evitate da parte del collega,
perché, tutte le volte che c'è stata una discussione e che sono
stati presi degli impegni, questi ultimi sono stati mantenuti. Con
riferimento alle notizie di stampa, ieri, alle ore 20,00, è
arrivata una telefonata in cui si diceva che si stava preparando
"forse" un incontro per oggi per capire cosa succedeva, perché così
è stato...al che abbiamo detto:
"bene, se c'è un incontro,
vediamo se c'è una rappresentanza"
; teniamo conto che la
rappresentanza delle Regioni non vuol dire che, quando si fanno gli
incontri con le istituzioni, in questo caso o con il Presidente del
Consiglio dei Ministri, o con il Ministro competente, deve esserci
tutto lo schieramento delle Regioni a statuto speciale e a statuto
ordinario. Le posizioni sulla finanziaria sono state assunte
all'unanimità sia per quanto riguarda le Regioni a statuto
speciale, sia per quanto riguarda quelle a statuto ordinario; il
mandato per la richiesta di avere un confronto era molto chiaro e
l'analisi fatta da tutte le Regioni era altrettanto chiara. Sotto
questo profilo, quindi, se ci sarà l'incontro, che ieri sera a
quell'ora non era ancora definito - e probabilmente è stato
definito nelle prime ore, non so se sarà alle 14,00, ho appreso
anch'io alle 14,00,o dopo... -, ci sarà una rappresentanza delle
Regioni che andrà a sottolineare quello che il documento allora
approvato riportava. Per il resto l'accelerazione del dibattito
parlamentare è cosa decisa indipendentemente dalla volontà di
questo Consiglio, come lei ben sa, ed è stata decisa forse per
problemi di ordine superiore di finanza internazionale che credo
tutto il mondo abbia capito. Gli emendamenti che il Senatore ha
presentato sono quelli che a livello di amministrazione abbiamo
ritenuto in linea con le notazioni effettuate in senso più generale
nella Conferenza Stato-Regioni, il che vuol dire la salvaguardia in
alcuni provvedimenti della situazione e delle posizioni della
Regione; quindi questa è la situazione ad oggi. L'accelerazione del
dibattito parlamentare ha portato a dire che...la gran parte dei
gruppi ha ritirato gli emendamenti, o li ha concentrati, decisione
questa assunta liberamente dai gruppi di opposizione. Sotto tale
aspetto, voglio ribadire che il testo definitivo sarà presentato in
aula, perché una serie di problematiche sono notizie dell'ultima
ora e non sono ancora acquisite.
In questo senso non so in che termini e come avremmo potuto
dibattere qui di qualcosa che è ancora in elaborazione, non è
ancora nemmeno definito. Credo quindi che nessuno abbia mancato di
rispetto, non avrei potuto dare delle informazioni che non sono
ancora in nostro possesso, tenendo conto che la riunione, se ci
sarà, si terrà nel pomeriggio. Mi sembra assurdo pertanto questo
tipo di volontà a tutti i costi di dire qualcosa; non abbiamo
comunicato nulla perché non c'era nessuna novità rispetto a quello
che è noto, già abbiamo detto ed espresso in termini unitari da
parte di tutte le Regioni.
Presidente
- Credo che la risposta da parte del Governo
ci sia stata, se vuole fare una breve replica...
La parola al Consigliere Louvin.
Louvin (ALPE)
- Come forza di opposizione, credo non sia
sfuggito a nessuno che, in un momento di assoluta gravità sul piano
economico e finanziario, a livello nazionale c'è stata attenzione,
dialogo, corresponsabilità nelle scelte. Questo è un fattore nuovo
nella politica nazionale, ma che denota l'emergere della capacità
anche nei momenti difficili di far fronte in comune alle
difficoltà. Ora, la manovra economica - lo ha detto qualcuno che
oggi siede come Presidente di questa Regione - ha effetti
devastanti per il sistema delle autonomie e questo è stato ribadito
anche dal Presidente della Conferenza delle Regioni a nome di tutte
le Regioni. Abbiamo chiesto, come forza di opposizione, che il
Presidente della Regione ci illustrasse con urgenza i contenuti
della manovra e il suo impatto sulla finanza e che, nella migliore
consuetudine che era seguita, ci si confrontasse con questo
Consiglio sui contenuti delle proposte fatte al Governo. Tutto
questo non avverrà perché a livello nazionale c'è forse un
Presidente della Repubblica che richiama alla necessità di un
dialogo costruttivo e di una collaborazione, a livello regionale le
funzioni di Presidente della Repubblica sono svolte dal Presidente
della Regione, che è anche capo del Governo, è Prefetto, è
Presidente dell'Università ed è anche altro, ma evidentemente non
sente la necessità di confrontarsi con le forze politiche, quanto
meno con quelle dell'opposizione su tematiche di questa natura.
Chiedo scusa al Presidente del Consiglio e ai colleghi per avere
sottolineato in tale modo la vicenda, ma la riteniamo di un'estrema
gravità politica.
Il Consiglio regionale non è più interlocutore delle questioni
finanziarie fondamentali, è totalmente by-passato e, se il termine
"zerbino" è stato utilizzato per sottolineare un rapporto non
esattamente di tipo collaborativo e paritario, non è per mancare di
riguardo nei confronti dell'augusta Assemblea, ma per sottolineare
la totale mancanza di disponibilità a confrontarsi su questioni che
avranno ripercussioni durissime su questa Regione e sul suo sistema
delle autonomie. Grazie Presidente per avermi concesso questo
tempo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK