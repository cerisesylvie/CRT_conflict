Consiglio Regionale della Valle d'Aosta - Oggetto del Consiglio n. 768 del 4 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 768 del 4 luglio 2019 - Resoconto
OGGETTO N. 768/XV - Interpellanza: "Effettuazione di
controlli in merito al rispetto della normativa, da parte della
Società Inva, nell'adozione di bandi di gara per gli anni
2016/2019".
Distort (Presidente)
-
Punto 41 all'ordine del
giorno. Per l'esposizione la parola alla proponente collega
Spelgatti.
Spelgatti (LEGA VDA) -
Viste le tabelle pubblicate sul
sito di Inva nella sezione "Trasparenza" relative ad avvisi e bandi
di gara per gli anni 2016, 2017, 2018 e parte del 2019, ricordate
le direttive ANAC e il decreto legislativo n. 50 del 2016 in
materia di affidamenti diretti e di principio di rotazione, con
questa iniziativa chiediamo: se sia stato effettuato un controllo
relativo al rispetto della normativa citata nel caso di specie; in
caso affermativo, quali siano stati gli esiti e, in caso contrario,
se il Governo regionale intenda procedere con i relativi
controlli.
Presidente
-
La parola all'Assessore Testolin.
Testolin (UV)
-
Gli interpellanti chiedono
appunto: "se sia stato effettuato un controllo relativo al rispetto
della normativa citata nel caso di specie; in caso affermativo,
quali siano gli esiti; in caso contrario, se il Governo regionale
intenda procedere con i relativi controlli".
La disciplina delle società pubbliche è oggi interamente
contenuta nel decreto legislativo n. 175 del 2016 del Testo unico
in materia di società, il cui articolo 1, comma 3, prevede che le
società pubbliche sono soggetti di diritto privato equiparati in
determinati settori a pubbliche amministrazioni da parte del
legislatore. Questa equiparazione comporta che alla società
partecipata, almeno per il segmento in cui la stessa opera come una
pubblica amministrazione, dovranno applicarsi pertanto le norme di
diritto pubblico. La società Inva è qualificabile come società
in house
ai sensi del Testo unico all'articolo 2, lettera
o). La Regione - come evidenziato dagli uffici competenti -
esercita sulla società in house il controllo analogo configurato in
termini diversi e più intensi rispetto ai consueti controlli
societari quale attività di controllo forte che si traduce in un
potere di direzione e coordinamento e supervisione dell'attività.
In particolare il controllo è esercitato al tempo stesso sugli
organi e sugli atti: sugli organi, nel senso che la Regione ha il
potere di nomina e revoca quantomeno della maggioranza dei
componenti degli organi di gestione, di amministrazione e di
controllo e, sugli atti, nella misura in cui la Regione, oltre al
potere di direttiva e di indirizzo, deve avere anche il potere di
autorizzare quantomeno tutti gli atti più significativi della
società e, in generale, gli atti più qualificanti della gestione
che non si risolvono in meri atti ordinari o burocratici. Pertanto
il controllo generale sul rispetto delle norme nello specifico
delle modalità di affidamento dei contratti, trattandosi di
attività ordinaria, non deve essere esercitato dal socio Regione,
ma ricade nella società stessa che, in particolare
nell'articolazione della propria organizzazione, ha individuato un
ufficio competente per gli acquisti e ha disciplinato le modalità
di acquisizione dei beni dei servizi e delle forniture.
Si rammenta altresì che, ai sensi dell'articolo 16, comma 7, del
suddetto Testo unico in materia di società a partecipazione
pubblica, le società in house per l'acquisto di beni, servizi e
lavori sono tenute ad applicare il Codice dei contratti pubblici e,
di conseguenza, gli obblighi da esso derivanti, al fine di
garantire il rispetto del principio di rotazione degli inviti e
degli affidamenti, in modo da assicurare l'effettiva possibilità di
partecipazione delle microimprese, delle piccole e delle medie
imprese. Inoltre, nel rispetto dell'articolo 22, la società
assicura il massimo livello di trasparenza sull'uso delle proprie
risorse e sui risultati ottenuti secondo la previsione del decreto
legislativo 14 marzo 2013, n. 33. Infine, in tema di controlli
occorre segnalare che non c'è stato alcun rilievo da parte del
Collegio sindacale di cui all'articolo 2403 del Codice civile che
attribuisce il compito di vigilare sull'osservanza della legge e
dello statuto, sul rispetto dei principi di corretta
amministrazione e, in particolare, sull'adeguatezza dell'assetto
organizzativo, amministrativo e contabile adottato dalla società e
sul concreto suo funzionamento.
Pertanto, stante la presenza di controlli interni da parte di
Inva e la non obbligatorietà degli stessi da parte del socio, non
si ritiene opportuno esercitare ulteriori forme di controllo, che
peraltro avrebbero come unico effetto quello di appesantire i
procedimenti amministrativi senza migliorare la trasparenza già
garantita dalla normativa e dalla sua corretta applicazione, come
detto. Si ritiene infine opportuno evidenziare come con questa
iniziativa voi chiediate delle informazioni anche relativamente al
2018 o comunque ad anni precedenti, quando la Consigliera
interrogante peraltro rivestiva la carica di Presidente della
Regione e nulla di diverso era stato fatto in tal senso rispetto a
questo argomento. In una sorta di continuità crediamo quindi che le
cose siano state fatte correttamente.
Presidente
-
La parola alla collega Spelgatti per
la replica.
Spelgatti (LEGA VDA) -
Allora io vi sollevo un problema
non da poco. Giusto a titolo esemplificativo - perché sicuramente
noi abbiamo analizzato alcuni dati, ma se ci si mette poi a
controllare gli altri bandi di gara e gli altri contratti credo che
il risultato possa essere similare -, abbiamo preso i bandi di gara
e i contratti degli anni 2018, 2017, 2016 e 2015 relativi ai
servizi di fornitura di personale interinale. Vediamo che dal 2015
in avanti soltanto due società hanno avuto gli affidamenti diretti.
Stavo per dire che hanno vinto, ma in realtà non hanno vinto
proprio niente, perché vengono fatti solo ed esclusivamente degli
affidamenti diretti.
Come lei giustamente ha detto, gli affidamenti diretti si
possono fare, ma vale il principio di rotazione e poi, ovviamente,
gli affidamenti diretti non devono essere un modo per bypassare i
limiti delle soglie, nel senso che ci deve essere l'affidamento
diretto se si sta sotto soglia, ma non si possono fare una quantità
enorme di affidamenti diretti sotto soglia per lo stesso identico
oggetto, perché altrimenti questa è una palese illusione della
normativa, come giustamente indicato anche da tutte le direttive
dell'ANAC. Allora, se noi andiamo a guardare ed estrapoliamo questi
dati, vediamo gli importi di aggiudicazione. Gli importi di
aggiudicazione per il 2015 relativi a due società parlano soltanto
di 2.700 euro e di 1.600 euro, quindi due affidamenti sotto soglia
di banalissimo importo. Passiamo al 2016: ad una sola società
troviamo la bellezza di cinque affidamenti sotto soglia, tutti a 39
mila euro, tranne una a 34 mila euro, e arriviamo però all'importo
di 190 mila euro. Senonché, passando all'anno successivo, al 2017,
troviamo due società differenti e la bellezza di dieci affidamenti
sotto soglia, tutti per importi che si aggirano tra i 39, 29 e 13
mila euro, con un totale che ammonta a 350 mila 84 e 47 euro di
importi di aggiudicazione. Ma attenzione, dal 2017 al 2018 abbiamo
il
boom
, perché di affidamenti sotto soglia ne abbiamo una
pagina intera e arrivo a dirvi direttamente qual è l'importo: 1
milione 399 mila e 828,24 euro di affidamenti sotto soglia. Sono
quindi affidamenti diretti, tutti per importi appunto molto bassi,
e tutti fatti esclusivamente a due sole società differenti, senza
principio di rotazione.
Direi che questa è una violazione di tutte le normative grossa
come una casa. Ovviamente Inva non ha fatto tutte le procedure che
dovevano essere fatte per legge e ha violato palesemente tutte le
regole facendo affidamenti sotto soglia. Ripeto: dal 2015 dove
c'era un importo la cui richiesta era inferiore ai 5 mila euro,
siamo arrivati a 1 milione e 400 mila euro di affidamenti sotto
soglia, una cosa veramente incredibile!
La cosa poi più divertente è che, visto che questi dati
ovviamente si trovano sul sito della "Trasparenza", è interessante
anche guardare come si cerca di eludere la possibilità di fare la
ricerca mettendo l'oggetto del contratto, perché poi vengono
cambiati semplicemente i nomi in maniera tale che su Internet, dal
momento stesso in cui si fa la ricerca e si mette la chiave di
ricerca, la questione possa essere bypassata affinché non vengano
fuori le altre voci. Allora si passa da dire: "fornitura di
personale interinale", oppure "servizio di fornitura di personale
interinale", "servizi di somministrazione del personale", "servizio
di fornitura del personale interinale", "fornitura di lavoro
interinale". Ogni volta cambia qualche cosa, ogni volta viene
cambiata un pochino la stringa in maniera tale che perlomeno le
voci, all'interno della ricerca, vengano magari fuori
limitatamente. Direi che questa è una cosa che dovrebbe finire
direttamente poi anche in altri palazzi; come minimo, direi che
Inva debba essere richiamata e che la Regione debba fare qualche
cosa a fronte di una violazione così palese di tutte le norme.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK