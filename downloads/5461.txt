Consiglio Regionale della Valle d'Aosta - Oggetto del Consiglio n. 5 del 21 luglio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 5 del 21 luglio 1983 - Resoconto
OGGETTO N. 5/VIII - DICHIARAZIONI DEL PRESIDENTE DEL
CONSIGLIO NEO-ELETTO.
PRESIDENTE
: Signori Consiglieri, non attendetevi da me un
discorso di circostanza più o meno cerimonioso, su quelli che sono
gli intendimenti futuri del Presidente del Consiglio e dell'Ufficio
di Presidenza di questa Assemblea. L'ordine del giorno preme e la
gente, ma credo lo stesso Consiglio, attendono ben altri interventi
sia sulla composizione del Governo regionale, sia sui presupposti
programmatici che verranno estrinsecati e riverberati nella fase
gestionale in quella realtà quotidiana da cui nessun politico serio
e capace può prescindere.
Io sono convinto che una buona amministrazione per essere tale
debba essere semplice e cioè aperta e comprensibile anche ai non
addetti ai lavori e che essa si alimenti anche nei piccoli fatti e
negli interventi meno appariscenti di produzione degli atti
amministrativi.
Quando dico "aperta", a proposito dell'Amministrazione della
"res pubblica", intendo evidenziare che con un po' di spirito
pratico, di buon senso e, perchè no?, di buon gusto si possono
evitare le angustie e le ristrettezze di una visione del potere
fine a sè stesso o ripiegato su preoccupazioni permanenti di tipo
clientelare.
L'animo valdostano, ne sono convinto, è più sensibile ala
cultura ed al dialogo senza barriere artificiali che non ai grandi
eventi importati da fuori senza il filtro di una conoscenza diretta
e vissuta.
Quella che i conoscitori chiamano "la ruse valdôtaine" e che è
cosi bene riflessa nel volume sui proverbi locali, troppe volte è
stata scambiata per una sorta di furbizia ancestrale pronta a
rincorrere, senza capirli, i nostri tempi fatti di slogan, di
etichette e di luoghi comuni.
Ecco, se posso approfittare di questo brevissimo indirizzo di
ringraziamento e di saluto all'Assemblea consiliare per dare un
suggerimento, uno solo, io rivolgerei l'invito ad uscire dai luoghi
comuni elevando il dibattito ed i suoi contenuti all'altezza
dell'animo valdostano, verso gli interessi reali di questa nostra
terra che ha patito per secoli sia l'ignavia che la prepotenza dei
potenti.
Nous sommes ici j'en suis certain, pour soutenir et pour
défendre les intérêts de la communauté valdôtaine face aux
événements qui vivent autour de nous dans notre pays et dans
l'Europe.
Notre engagement dans la lutte politique doit être le devoir de
bien servir la cause du Val d'Aoste et surtout nos paysans qui ont
reçu seulement quelques miettes des avantages de l'autonomie: nous
devons travailler pour que l'autonomie ne soit plus une mode, mais
pour qu'elle soit une façon de vivre, de décider, de participer à
la vie politique sous le signe du flambeau valdôtain.
Merci pour votre attention et bon travail à tous!
Proseguiamo ora con la trattazione del punto d) dell'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK