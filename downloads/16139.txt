Consiglio Regionale della Valle d'Aosta - Oggetto del Consiglio n. 2489 del 2 aprile 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2489 del 2 aprile 1997 - Resoconto
SEDUTA POMERIDIANA DEL 2 APRILE 1997
OGGETTO N. 2489/X Concessione di un contributo di lire
20.000.000 al Comune di Fénis per l'allestimento della mostra "Il
tessile prodotto o indossato in Valle d'Aosta", ai sensi della
legge regionale 20 agosto 1993, n. 69.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
Il signor Giuseppe Cerise, sindaco del Comune di Fénis, ha
presentato, con lettera pervenuta in data 24 settembre 1996, una
richiesta tendente ad ottenere un contributo a copertura delle
spese per l'allestimento della mostra " Il tessile prodotto o
indossato in Valle d'Aosta ", da tenersi presso la Villa Montana a
Fénis nel periodo di maggior afflusso turistico e precisamente dal
1° aprile al 30 settembre 1997;
Le finalità della mostra sono di far conoscere la produzione del
tessile dal 1850 a tutt'oggi in Valle d'Aosta con l'esposizione di
abbigliamento ed accessori dal neonato all'adulto, pizzi e merletti
delle nonne, corredi e arredi tessili per la casa;
La spesa prevista per l'organizzazione dell'iniziativa ammonta a
Lire 40.629.000, come risulta dal preventivo definitivo inviato in
data 27 febbraio 1997:
- restauro telai e attrezzi Lire 6.300.000
- montaggio orditura e fili telai Lire 1.603.000
- servizio fotografico Lire 3.488.000
- cornici-montaggio vetrine espositive Lire 7.288.000
- cataloghi, manifesti e affissione Lire 15.000.000
- Assicurazione Lire 1.000.000
- spese varie Lire 5.950.000
----------------------------
Lire 40.629.000
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
ritenendola ammissibile a contributo, ai sensi dell'articolo 3
comma 3 e dell'articolo 8 comma 1 della legge regionale 20 agosto
1993, n. 69;
Tenuto conto della validità dell'iniziativa, la Giunta, su
proposta dell'Assessore alla Pubblica Istruzione, ritiene pertanto
opportuno aderire alla richiesta mediante la concessione, ai sensi
dell'articolo 3 comma 1 della legge regionale 20 agosto 1993, n.
69, di un contributo di Lire 20.000.000, pari al 50 percento circa
della spesa preventivata;
Visto l'obiettivo gestionale 2702 - gestione dei finanziamenti a
enti e privati per l'organizzazione di iniziative culturali e
scientifiche - assegnato ai Servizi Culturali dell'Assessorato
della Pubblica Istruzione;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione ai sensi
dell'articolo 72 della legge regionale n. 3/1956 e successive
modificazioni e del combinato disposto degli articoli 13 - comma 1
- lett. e) e 59 - comma 2 della legge regionale n. 45/1995, in
ordine alla legittimità della presente deliberazione;
Delibera
1) di approvare la concessione al Comune di Fénis (C.F.
00096180070) di un contributo di Lire 20.000.000 (ventimilioni)
pari al 50 percento circa della spesa prevista per l'allestimento
della mostra " Il tessile prodotto o indossato in Valle d'Aosta ",
ai sensi dell'articolo 3 comma 1 della legge regionale 20 agosto
1993, n. 69;
2) di approvare ed impegnare la spesa di Lire 20.000.000
(ventimilioni) con imputazione al capitolo 57260 del bilancio della
Regione per l'anno 1997 ("Contributi ad enti e ad associazioni
culturali ed educative per manifestazioni ed iniziative culturali e
scientifiche") richiesta n. 3510, che presenta la necessaria
disponibilità di fondi;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in applicazione dell'articolo 9 della
legge regionale 20 agosto 1993, n. 69;
4) di dare atto che il contributo in questione non è soggetto
alla ritenuta d'acconto del 4 percento prevista dal D.P.R. n. 600
del 29 settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK