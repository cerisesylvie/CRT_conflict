Consiglio Regionale della Valle d'Aosta - Oggetto del Consiglio n. 3294 del 21 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ELEZIONI
ENTI LOCALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3294 del 21 febbraio 2024 - Resoconto
OGGETTO N. 3294/XVI - Parere in merito allo scioglimento del
Consiglio comunale di Antey-Saint-André, ai sensi dell'articolo 43,
comma 2, dello Statuto speciale per la Valle d'Aosta e
dell'articolo 70, comma 1, della legge regionale 7 dicembre 1998,
n. 54.
Bertin (Presidente) -
Ha chiesto la parola il Presidente
della Regione, ne ha facoltà.
Testolin (UV) -
Il Consiglio comunale di
Antey-Saint-André, in ragione del numero di abitanti inferiore a
mille, ai sensi della normativa regionale è composto da Sindaco,
Vicesindaco e da nove Consiglieri; in occasione delle elezioni
comunali del 20 settembre 2020, venne presentata una sola lista
composta dai due candidati alla carica di Sindaco e Vicesindaco e
da nove candidati alla carica di Consigliere e tutti furono
regolarmente eletti. Nel corso del 2021 un Consigliere rassegnò le
dimissioni, così come fece il Vicesindaco nel settembre del 2023.
Da ultimo in questo mese di febbraio hanno rassegnato le dimissioni
altri quattro Consiglieri, non surrogabili, per mancanza di altri
candidati non eletti della lista. Il Consiglio comunale ha così
ridotto la sua composizione a cinque membri, cioè meno della metà
del
plenum
; ciò costituisce, ai sensi dell'articolo 70 della
legge regionale 54/1998, presupposto per lo scioglimento del
Consiglio comunale non potendo più gli organi del Comune assicurare
il loro normale funzionamento.
Il Consiglio regionale, a seguito dell'adozione della
deliberazione della Giunta regionale n. 133 dello scorso 12
febbraio, è chiamato in questa circostanza a dare pareri in merito
allo scioglimento dell'assise consiliare di Antey-Saint-André. Una
volta ottenuto il parere favorevole da parte del Consiglio
regionale, secondo la procedura prevista dalla legge, la Giunta
regionale provvederà a disporre lo scioglimento del Consiglio
comunale e, con successivo decreto del Presidente della Regione, si
procederà alla nomina del Commissario, che assumerà su di sé le
funzioni di tutti gli organi del Comune, e in seguito si provvederà
alla convocazione dei comizi elettorali.
Abbiamo provveduto ad attivare urgentemente il percorso di
scioglimento apertosi con la comunicazione da parte del Segretario
comunale di Antey-Saint-André a seguito delle dimissioni rassegnate
tra il 5 e il 7 febbraio affinché il prima possibile gli elettori
del Comune possano essere chiamati alle urne a esprimere il nuovo
Consiglio comunale di modo che il periodo commissariale in
situazione emergenziale sia limitato nel tempo.
Presidente -
Se non vi sono interventi su questo punto,
metto in votazione. Come detto, il Consiglio regionale deve
esprimere un parere in merito allo scioglimento. La votazione è
aperta. La votazione è chiusa.
Presenti, votanti e favorevoli: 34
Parere favorevole espresso all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK