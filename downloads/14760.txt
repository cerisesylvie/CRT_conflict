Consiglio Regionale della Valle d'Aosta - Oggetto del Consiglio n. 1196 del 22 febbraio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1196 del 22 febbraio 1995 - Resoconto
SEDUTA POMERIDIANA DEL 22 FEBBRAIO 1995
OGGETTO N. 1196/X Impegni per la futura gestione, la
ristrutturazione e il rilancio della Casa da gioco di
Saint-Vincent. (Ritiro di mozione)
Mozione Preso atto che con il 31 dicembre 1994 si è concluso il
primo semestre di gestione straordinaria del Casinò di
Saint-Vincent;
Esaminati i dati riepilogativi degli introiti dei giochi del
secondo semestre del 1994, e svolte le dovute comparazioni coi
corrispettivi dati dei precedenti esercizi;
Rilevato che dalle tendenze in atto emergono preoccupanti
contraddizioni nel risultato dei giochi;
Constatato che a tutt'oggi la gestione straordinaria non ha
ancora trasmesso la nuova formulazione dei contratti con SITAV e
SAAV per la gestione dei bar e ristoranti della Casa da gioco,
nonché per la locazione di beni e servizi dalla Società SIT,
relativi al parcheggio, al centro elaborazione dati, al guardaroba,
ed altro;
Considerato che nulla è stato ancora definito sugli obiettivi
strategici, la ristrutturazione aziendale, l'eventuale ampliamento
per rilanciare il Casinò de la Vallée;
il Consiglio regionale della Valle d'Aosta
Impegna
la Giunta a portare in discussione entro il prossimo mese di
marzo le linee strategiche, e le conseguenti determinazioni del
Governo regionale per quanto riguarda la gestione, la
ristrutturazione e il rilancio del Casinò di Saint-Vincent.
Presidente Il Consigliere Bich ha comunicato a questa Presidenza
che intendeva ritirare la mozione, pertanto si accoglie il ritiro
della stessa.
Il Consiglio prende atto.
Presidente Avendo esaurito i punti all'ordine del giorno, la
seduta è tolta.
L'adunanza termina alle ore 20,08.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK