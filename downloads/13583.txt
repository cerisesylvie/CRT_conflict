Consiglio Regionale della Valle d'Aosta - Oggetto del Consiglio n. 57 del 26 luglio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 57 del 26 luglio 1993 - Resoconto
OGGETTO N. 57/X - Danni alle coltivazioni agricole causati da
cinghiali. (Interpellanza)
Interpellanza - Venuti a conoscenza che nel giugno di quest'anno
è stata invia­ta all'Assessore all'agricoltura, forestazione
risorse naturali una petizione inerente alla sempre maggior
diffusione, nel terri­torio valdostano, del cinghiale.
Considerato che tale situazione sta causando notevoli danni alle
coltivazioni agricole.
Preoccupati dalla continua e veloce crescita incontrollabile del
fenomeno.
Ciò premesso, i sottoscritti consiglieri regionali
Interpellano
la Giunta regionale per conoscere
1) quali sono i suoi intendimenti in relazione a tale
petizione;
2) in caso di condivisione della stessa, quali azioni verranno
intraprese a breve termine.
F.to: Viérin Marco-Lanièce-Rini.
Presidente -
La parola al Vicepresidente, Viérin
Marco.
Viérin M. (DC) -
Quest'anno sono state presentate
delle petizioni all'Assessorato all'agricoltura, forestazione e
risorse naturali inerenti la sempre maggiore diffusione nel
territorio valdostano del cinghiale, firmate da circa duecento
persone residenti nei Comuni di Arvier, Morgex, La Salle,
Courmayeur, Saint-Oyen, Aymavilles, Pré-Saint-Didier,
Saint-Nicolas, Fénis, Saint-Mar­cel, Saint-Cristophe, Quart,
Verrayes. Ritengo quindi doveroso leggere ai colleghi consiglieri
alcune parti del testo di tale peti­zioni che ritengo
particolarmente importanti.
"Nell'attuale momento di generale
confusione in cui non si sa più bene se il dire, lo scrivere o il
fare possa servire a qualche cosa o comun­que possa rendere
partecipi tutti delle tante cose assurde che quotidianamente si
sentono e si vedono, vorremmo affrontare un problema che riteniamo
stia diventando particolarmente grave per le nostre colture e per
il delicato e già a volte compro­messo equilibrio ambientale della
nostra regione. L'argomento riguarda la sempre maggiore diffusione
sul nostro territorio del cinghiale. Questo animale, apparso nel
corso degli ultimi anni non si sa bene se per emigrazione da alcune
regioni vicine - già invase da questi selvatici -, ma forse molto
più adatte che la nostra Regione a sopportarne la presenza, o se
importato da qualche sprovveduto, sta causando notevoli danni alle
nostre coltivazioni. Esso infatti, contrariamente a quanto
affermato dalle guardie forestali, è un grande devastatore dei
campi e dei terreni in genere, divora molto meno di quello che
sciupa, arre­cando gravi danni nei campi e nei pascoli dove cerca,
scavando con le poderose zanne, tuberi, lumache, uova eccetera. Il
cin­ghiale non ha mai abitato la nostra regione e, nonostante ci
sia stata qualche sporadica apparizione anni addietro, questo
ani­male non si era diffuso, poiché i pochi esemplari erano stati
ab­battuti dai guardiacaccia delle riserve o erano stati trovati
an­negati nei canali delle centrali idroelettriche. Attualmente il
numero delle bestie presenti in Valle comincia ad essere notevole
ma potrebbe essere ancora possibile bloccarne l'espansione con
delle nuove norme. Riteniamo che il numero di capi che è
con­sentito abbattere durante la stagione venatoria secondo il
rego­lamento in vigore sia insufficiente rispetto al numero di
cin­ghiali presenti. Ricordiamo altresì che il cinghiale è molto
proli­fico - da quattro a sei cinghialetti per volta - e, se non si
provve­de ad arrestarne la diffusione, tra qualche anno potrà
arrecare dei seri danni al nostro territorio, come si è già
verificato in al­tre regioni dove era stato dichiarato animale
nocivo."
Premesse queste considerazioni, i sottoscritti firmatari
della presente chiedono:
1° che i cinghiali siano dichiarati animali nocivi
all'agricoltura e al territorio anche in Valle d'Aosta;
2° che la loro espansione sia limitata e regolamentata da
norme più severe, atte a proteggere i fondi coltivati e più in
generale il territorio;
3° che sia possibile sopprimere l'animale anche in periodi
situa­ti al di fuori del calendario venatorio annuale e quando sia
tro­vato su fondi coltivati, secondo modalità e regolamenti già in
vigore in altre regioni o nazioni".
Oltre a questo discorso che è parte essenziale della petizione
trasmessa, vorrei ricordare che il cinghiale arreca gravissimi
danni non solo al patrimonio agricolo ma anche alla forestazio­ne e
alla avifauna, infatti è un devastatore di covate di gallo
forcello, di coturnici eccetera e disturba altresì molte altre
spe­cie faunistiche nella nostra regione. Il Prof. Bren, studioso
del comportamento di questo animale, afferma nei suoi scritti che
"I cinghiali divorano molto meno di quello che sciupano,
arre­cando così gravi danni. Tutti i movimenti del cinghiale,
benché un po' goffi, sono rapidi ed impetuosi, si vedono con
meraviglia attraversare macchie impenetrabili per altri animali,
intra­prendono, isolati o a branchi, peregrinazioni lontane spinti
dalla loro irrequietezza, dalla mancanza di cibo o dall'amore".
Quindi si possono trasferire da una vallata all'altra nell'arco di
una giornata. Si sa che i cinghiali non hanno mai fatto parte della
fauna selvatica tipica della nostra regione, e questo penso che sia
importante, quindi qualche esemplare è pervenuto in valle dalla
vicina Francia o dal Piemonte ma è risaputo nel mondo venatorio che
vari esemplari sono stati altresì introdotti illegalmente; lo
conferma la loro enorme diffusione nella mag­gior parte del
territorio valdostano in pochissimo tempo.
La femmina di tale specie partorisce dai 15 ai 20 piccoli ogni
anno, se autoctona, e arriva a superare la quota 20, se ibrida,
come pare sia nella maggior parte dei cinghiali presenti nel nostro
territorio. I cinghiali sono inoltre grandi camminatori,
soprattutto se spinti dalla fame. Quindi entro breve tempo la
situazione potrebbe diventare di difficile soluzione, basti
pen­sare ai dati degli ultimi due anni: nel 1992, le domande di
in­dennizzo sono state 22, già liquidate per una spesa di circa 19
milioni, nel 1993, le domande di indennizzo in sei mesi sono già 97
per una spesa che si aggirerà sui 100 milioni e se si andrà avanti
in questo modo saranno circa 200 verso la fine dell'anno. Mi sto
domandando: se nel 1994 la percentuale sarà di questo tipo, a che
importi potremmo giungere? Abbiamo quindi degli aumenti che
raggiungono il 500 percento. Non si risolve per­tanto il problema
con il semplice indennizzo dei danni recati all'agricoltura ma con
provvedimenti precisi ed immediati, av­valendosi del Corpo
forestale e, se necessario, anche degli agri­coltori e dei
cacciatori per effettuare specifiche battute. Infatti, negli ultimi
anni di calendario venatorio, gli abbattimenti sono stati
limitatissimi, e precisamente 17 nel 1991 e 25 nel 1992, cioè pari
alla proliferazione di un solo esemplare femmina di tale specie. Il
prelievo è adesso pari alla proliferazione di una coppia, ed è per
questo che arriviamo a questi aumenti del 500 percento. Da 22
domande di indennizzo con 19 milioni di spesa si è arrivati a 97
domande con 100 milioni circa di spesa nei primi 6 mesi di
quest'anno; con questa proporzione dovremmo calcolare per il 1994
circa 200 domande di indennizzo per il 1993, con 200 milioni di
spesa. Facendo una previsione arrive­remo ad oltre un miliardo di
spesa se andiamo avanti di questo passo.
Chiederei quindi delle delucidazioni in maniera precisa sui
punti cui accennavo prima, riservandomi di fare altre
osserva­zioni.
Presidente -
La parola all'Assessore
all'agricoltura, forestazione e risorse naturali, Vallet.
Vallet (UV) -
En effet dans les prémisses de la pétition
que le Conseiller a lue est contenue une analyse ponctuelle de ce
qui est l'état des choses. Il faut dire que le sanglier est une
espèce qui n'est pas habituelle dans notre Région, une espèce qui a
été importée et qui provoque - car la superficie de notre Région
est réduite par rapport à celle d'autres régions -, une quantité
énorme de dommages; s'il est vrai que la loi prévoit la possibilité
d'indemniser ces dommages il est d'autant plus vrai que dans
certaines zones la situation commence à devenir insoutenable.
Le problème se pose donc d'une façon réelle et concrète. Quoi
faire pour réduire le nombre de sangliers présents dans notre
Région? Le Conseiller l'a dit, le sanglier est une espèce qu'on
peut chasser et maintenant, dans la normale période de chasse n'est
pas prévue une limitation du nombre d'animaux abattus. Il est
possible aussi d'intervenir par l'organisation de battues de chasse
dans la période de novembre et décembre mais il faut constater que
la chasse au sanglier est assez difficile et que les résultats
produits dans l'année passée sont très limités car, en effet,
seulement 25 sangliers ont été abattus. Quoi faire donc d'autre? On
pourrait, comme quelqu'un a suggéré, utiliser des méthodes
biologiques mais elles paraissent donner des résultats assez
modestes et surtout peuvent être employées avec efficacité pour
défendre des cultures spécialisées ou des portions de territoire
très limitées. Nous sommes donc en train d'évaluer l'opportunité de
mieux définir le calendrier de chasse de cette espèce. Mais pour
faire ça il est évident qu'il faut arriver à une gestion
scientifique de la chasse au sanglier et donc en ce moment nous
sommes en train de faire un monitorage pour comprendre exactement
quel est le nombre des sangliers présents dans notre Région: le
Corps forestier aura des dispositions pour faire cela avec la
collaboration du comité de la chasse. En même temps nous avons
demandé un avis à l'Institut de la faune sauvage de Bologne pour
avoir justement une réponse de caractère scientifique. Après avoir
eu ces résultats on fera les évaluations nécessaires pour voir s'il
est opportun de prolonger la période de chasse à cette espèce aussi
dans les mois de janvier et de février.
Presidente -
La parola al Vicepresidente, Viérin
Marco.
Viérin M. (DC) -
Innanzitutto ringrazio
l'Assessore per aver ap­provato quanto sollevato dalla nostra
interpellanza, però mi pare che ritorniamo al metodo di rimandare
le cose. Questo perché, di fronte ad un problema di tale genere in
cui affron­tiamo un animale non tipico della nostra Regione,
dobbiamo combattere un animale che non solo crea danni finanziari
alla nostra Regione ma anche a quelle che sono le nostre specie
tipi­che dell'avifauna.
Detto questo, ribadisco il solito sistema della lentezza;
infatti ho saputo che solo giovedì è stata fatta la ri­chiesta
all'Istituto nazionale per la fauna selvatica di Bologna. Posso
quindi dire che la nostra interpellanza è servita a qual­che cosa,
visto che tale richiesta è stata fatta solo quattro giorni fa.
Speriamo di non dover intervenire fra alcuni mesi per ri­spolverare
il problema - e dico rispolverare - perché chiaramen­te lo terremo
in dovuta considerazione ed evidenza. Comunque già oggi riteniamo
che, se non dovesse arrivare in tempi brevi la risposta positiva
dell'Istituto nazionale per la fauna selvati­ca, si debba
provvedere con decreti prefettizi al prolungamento della caccia
nelle zone ad alto rischio, come prima affermato dall'Assessore
competente, non dico dappertutto, ma almeno nelle zone ad alto
rischio, come già avviene negli altri Paesi, ti­po la Francia. E'
quindi inutile che ci nascondiamo dietro un fuscello a decantare la
nostra autonomia per alcune cose men­tre, quando abbiamo anche
altri metodi a disposizione per ap­plicarla, non lo facciamo.
Va bene quindi la richiesta del parere dell'Istituto nazionale
per la fauna, ma se esso non dovesse arrivare in tempi brevi, già
oggi noi riteniamo che si debba provvedere tramite decreti
prefettizi per le zone veramente colpite da questo fenomeno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK