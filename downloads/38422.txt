Consiglio Regionale della Valle d'Aosta - Oggetto del Consiglio n. 1950 del 5 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1950 del 5 aprile 2016 - Resoconto
OBJET N° 1950/XIV - Communications du Président de la
Région.
Viérin M. (Presidente)
-
Punto n. 2 dell'ordine
del giorno. Il n'y a pas de communications.
La parola al collega Chatrian.
Chatrian (ALPE) -
Grazie Presidente.
Per chiedere se era possibile magari al termine dei due giorni
di Consiglio avere qualche ragguaglio. Abbiamo avuto modo di
leggere le dichiarazioni che il nostro Presidente della Regione ha
fatto qualche giorno fa sulle ripartizioni future tra Stato e
Regioni per le quote 2017, e non volevo intervenire perché
immaginavo che il Presidente ci avrebbe un po' illustrato lo stato
dell'arte, viste le diverse riunioni fatte in Conferenza
Stato-Regioni e visto che ci sembra - da quanto abbiamo potuto
leggere - che non è ancora stata definita la quota di spesa da
distribuire (mi sembra che questa quota ammonti a 468 milioni di
euro). Dico questo perché qualche giorno fa abbiamo letto invece le
dichiarazioni del Presidente della Provincia di Trento e del
Presidente della Provincia di Bolzano con le quali hanno
esplicitato a chiare lettere che loro i compiti a casa li hanno
fatti ed esplicitando ancora di più che il loro modello
finanziario, con le entrate fiscali prodotte sul proprio territorio
e con il patto di garanzia regolato tra Stato e Regioni dimostra
che Roma deve rispettare questi accordi. Ho fatto queste due
considerazioni perché avremmo gradito - e chiediamo al Presidente
se è possibile - avere qualche ragguaglio in più, visto e
considerato che ci sembra che la ripartizione ad oggi non è ancora
stata chiusa tra Stato e Regioni, anche a Statuto speciale, benché
noi paghiamo interamente tutta la sanità. Grazie.
Président -
La parole au Président de la Région.
Rollandin (UV) -
Grazie Presidente.
Non ho dato comunicazione perché nei confronti di questo tema è
stato deciso dalla Conferenza di dare il via alla ripartizione tra
le Regioni a Statuto ordinario; per quelle a Statuto speciale si è
tenuto conto del fatto che ci sono dei ricorsi in atto e quindi non
si è presa alcuna posizione, ed è per questo che non ho dato
comunicazione. Abbiamo solo fatto presente che noi, il Friuli e la
Sardegna siamo Regioni che non percepiscono nulla dal sistema
sanitario nazionale, mentre la Sicilia sì, per cui abbiamo detto
che se c'è qualcuno che deve dare è la Sicilia e non le altre
Regioni. Questa è la ragione per cui mi sono permesso di non dire
nulla per il momento. Grazie.
Presidente -
La parola al collega Chatrian.
Chatrian (ALPE) -
Grazie Presidente.
Mi sembrava comunque un tema molto importante e molto
impattante, viste le dichiarazioni degli altri Presidenti delle
Regioni a Statuto speciale. Chiediamo se gentilmente potrà
riferirci per il prossimo Consiglio il prosieguo dei lavori o se
comunque ci saranno delle scadenze o la nuova ripartizione. Penso
che siano temi fondamentali da conoscere, soprattutto da
affrontare. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK