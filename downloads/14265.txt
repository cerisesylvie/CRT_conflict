Consiglio Regionale della Valle d'Aosta - Oggetto del Consiglio n. 788 del 6 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Successivo
Resoconto integrale del dibattito dell'aula
Oggetto del Consiglio n. 788 del 6 luglio 1994 - Resoconto
OGGETTO N. 788/X - Ratifica di deliberazioni adottate dalla
Giunta regionale in via d'urgenza.
Oggetto n. 4231 in data 26 maggio 1994:
Istituzione di
attività formative rivolte al personale occupato o da occupare
presso la Società Cogne Acciai Speciali S.r.l., di Aosta, da
realizzarsi in regime di convenzione con la stessa società.
Presidente -
Ha chiesto la parola il Consigliere
Linty.
Linty (LN) -
Vorrei formulare alcune osservazioni
che ho già fatto in commissione.
Intanto, gradirei conoscere dall'assessore qual è il
collegamento che questa delibera ha con quella che è stata
approvata nell'ultimo Consiglio regionale, che parlava anche di
attività formative. E poi vorrei riflettere un attimo sulle
cifre.
Pur condividendo l'intervento di formazione professionale che
viene finanziato per i dipendenti della Cogne Acciai Speciali, ci
tengo a precisarlo, tuttavia leggendo le cifre ci rendiamo conto
che ad esempio nel corso n. 3, abilitazione alla manovra dei carri
ponte, di fronte ad una spesa complessiva di 22 milioni di lire
circa, più di 17 milioni vengono destinati per il reddito allievi.
In sostanza, ci troviamo di fronte a del personale che è in cassa
integrazione, l'amministrazione regionale giustamente decide di
organizzare per loro i corsi di formazione professionale per la
loro specializzazione e in più bisogna ancora pagare questi
dipendenti perché vadano ai corsi.
Siamo arrivati ad un livello insostenibile per il semplice fatto
che questi corsi sono finanziati dalla Regione, ma già
nell'interesse di questi dipendenti, pure in cassa integrazione
guadagni; non vedo la necessità di dover ancora pagare queste
persone perché vadano a fare i corsi per specializzarsi e per
continuare il lavoro nella nuova struttura. Faccio notare che, pur
condividendo le altre spese che sono inerenti a questi corsi
organizzati, non posso condividere la scelta di destinare su 22
milioni che è il costo di un corso più di 17 milioni soltanto per
pagare i dipendenti per farli frequentare il corso di
specializzazione.
Presidente -
Ha chiesto la parola il
Vicepresidente Viérin Marco.
Viérin M. (PpVA) -
Concordo con quello che ha
detto il consigliere Linty. Sempre l'ultimo Consiglio, in merito a
questi corsi, ho detto che ci vuole chiarezza con questa impresa,
perché è vero che il protocollo di accordo menziona alcuni fatti,
però ho visto che a volte il protocollo di accordo è rispettato,
altre volte no. Allora chiederei, per i motivi che ho detto nel
punto precedente sulla mia interpellanza, che da parte
dell'assessore alcune cose vengano chieste con forza e fatte
rispettare, altrimenti si ha a che fare con un partner che pretende
solo quello che gli fa comodo.
E stato questo il caso dei corsi di formazione sul primo e sul
secondo anno, che abbiamo approvato il Consiglio passato, dove
Marzorati non ha dato garanzie di utilizzare poi questo personale
che verrà formato con notevoli costi da parte della regione: se
ricordo bene, era prevista già allora una spesa di 280 milioni di
lire, senza però che vi fosse la garanzia da parte della Cogne
Acciai Speciali di dare sbocco occupazionale a queste persone.
Anzi, in quella bozza di convenzione approvata dal Consiglio, la
Cogne Acciai Speciali ha detto in maniera molto chiara che non
avrebbe più finanziato questi corsi e oltretutto che non avrebbe
utilizzato questo personale, ma quello formato direttamente dalle
sue aziende collegate, a questo punto non dando nessuna garanzia di
sbocco occupazionale a queste persone che frequentano i corsi.
Qui emerge in maniera generale il fatto che continuiamo a far
dei corsi non solo per la Cogne o per il settore metalmeccanico, ma
anche per altri settori, senza all'inizio verificare se veramente
ci sarà il posto di lavoro.
Per questo caso è un po' diverso, perché abbiamo alcuni
dipendenti a cui il corso serve per avere una riqualificazione e
quindi il rapporto di lavoro non viene a cessare, però ci sono
altri dipendenti (mi sembra il 91, quello del punto c) ai quali
garanzia poi certa non viene data, o meglio, viene data solo se
rispetto agli 800 posti previsti nell'accordo fatto con la Cogne
Acciai Speciali questo accordo verrà rispettato.
Quindi ci asterremo su questa deliberazione.
Presidente -
Ha chiesto la parola l'Assessore
all'industria, commercio e artigianato, Mafrica.
Mafrica (GV-PDS-SV) -
Mi pare che da parte del
vicepresidente Viérin, sulla base di sue informazioni da verificare
- le verifiche vanno sempre bene però non so quanto corrispondenti
-, ci sia una sorta di atteggiamento preconcetto nei confronti
della CAS, che dice in sostanza favoriamo l'azienda. Qui in realtà,
con questa delibera si approvano corsi che riguardano 140 persone,
che non sono in cassa integrazione, che sono 70 addetti alla Cogne
Acciai Speciali e 70 dipendenti dalla Cogne in liquidazione, ma
utilizzati dalla Cogne Acciai Speciali. Quanto alla questione delle
spese per il personale, sono le spese che l'azienda non affronta in
quel momento perché c'è il corso, cioè le spese del personale,
mentre vengono fatti i corsi, fanno carico al corso, non
all'azienda. Non sono soldi in più dati ai cassaintegrati, ma sono
spese di questo tipo.
Per quel che riguarda la delibera precedente, quella delibera è
completamente diversa da questa: qui si tratta di personale in
forza che fa un corso, l'altra era invece riferita ad un corso per
giovani che facevano due anni di scuola per avere una qualifica di
elettromeccanico, qualifica molto richiesta, tant'è che tutti
questi ragazzi trovano lavoro alla fine dei corsi. E io non credo
neanche che si possa interpretare la delibera della volta
precedente come la volontà da parte della Cogne Acciai Speciali di
disinteressarsi della scuola; la delibera precedente diceva che la
CAS si faceva carico della quota di spesa per i corsi già in atto,
mentre sugli altri avremmo visto assieme.
Stiamo vedendo assieme come sarà possibile continuare, perché
riteniamo quel tipo di formazione utile ai giovani valdostani,
perché nelle industrie valdostane qualifiche di questo tipo sono
sempre richieste; c'è minore richiesta per altri tipi di
formazione, ma per l'elettromeccanico, quale quello qualificato
dalla scuola Cogne, c'è una richiesta abbastanza forte delle varie
aziende, credo anche da parte della stessa Cogne Acciai
Speciali.
Spero di aver risposto alle due domande di Linty, con l'impegno
di verificare tutto, ma di prendere gli interlocutori, fino a prova
contraria, per persone serie, visto anche lo sforzo in cui si sono
impegnati nel prendere una azienda che nel 1993 aveva perdite per
85 miliardi diretti, più altri che portavano a 150 miliardi di
perdite, e che avrebbero portato alla chiusura della Cogne se non
ci fosse stato questo sforzo da parte di questo gruppo che
sicuramente ha accettato una sfida e credo che abbia le carte in
regola anche per superare questa sfida del risanamento produttivo
della principale azienda valdostana.
Presidente -
Ha chiesto la parola il
Vicepresidente Viérin Marco, per il secondo intervento.
Viérin M. (PpVA) -
Rispondendo all'assessore dico
solo questo. Non è che non riteniamo utili questi corsi, il nostro
discorso è diverso: riteniamo utili queste cose se vanno a buon
fine. Ultimamente molte di queste cose non sono andate a buon fine
perché si sono spesi dei soldi per fare questi corsi, dopo di che
il posto di lavoro non c'era.
Non ho parlato dei 70 più 70, 140 addetti, ho parlato dei 91,
che è molto diverso; è per questo che motiviamo l'astensione. Non è
che votiamo contro a questa attività formativa, perché c'è una gran
parte di questi lavoratori che verranno riutilizzati perché sono
già dipendenti, però già la volontà nascosta di questo CAS, che non
è nient'altro che Cogne Acciai Speciali, si è già dimostrata quando
nella scorsa delibera ha detto in maniera molto chiara a noi
regione che non si sarebbe impegnata ad assumere nessuno di quei
lavoratori formati con quei corsi che abbiamo già finanziato e
addirittura in parte eseguito.
Presidente -
Ha chiesto la parola il Consigliere
Linty, per il secondo intervento.
Linty (LN) -
Ho detto prima che non era in
discussione la validità di questo corso, così come la validità di
altri corsi che preparano i ragazzi ad entrare nel mondo del
lavoro. Però credo che sia doveroso porsi una domanda: la
preparazione, quindi il corso di formazione che prepara questi
dipendenti, giova direttamente alla regione o alla Cogne Acciai
Speciali? Perché mi risulta che questi vengano poi impiegati
nell'attività produttiva della CAS. Allora perché, mi chiedo, deve
essere la regione a pagare il reddito allievi (così è chiamato) per
questi corsi?
Credo che sia più giusto che sia il privato, visto che può già
beneficiare di un contributo pubblico per l'organizzazione di
questi corsi, che si fa carico di pagare il reddito allievi.
Non condividendo questa scelta di intervenire in maniera così
massiccia sul reddito degli allievi per partecipare a questi corsi
di formazione, dichiaro che la Lega Nord si asterrà dal votare
questa deliberazione.
Presidente -
Ci sono altri interventi? Se non ci
sono altri interventi, dichiaro chiusa la discussione generale.
Ha chiesto la parola l'Assessore all'industria, commercio e
artigianato, Mafrica.
Mafrica (GV-PDS-SV) -
Non voglio convincere la
Lega a cambiare opinione, le faccio presente che tutti i corsi di
formazione professionale sono organizzati allo stesso modo, vale a
dire ci sono dei parametri per cui vengono riconosciuti il reddito
allievi, le spese per l'istruzione, con quantità verificate e con
tabelle italiane, tabelle della CEE, fatte da un ufficio che
seleziona tutte le domande. Quindi il modo in cui sono organizzati
questi corsi è perfettamente equivalente a quello in cui sono
organizzati tutti gli altri. Solo questa riflessione: sono normali
corsi organizzati e finanziati allo stesso modo degli altri.
Quindi la sua osservazione è di carattere generale, non riferita
a questi corsi in particolare. Tutte le aziende, quando chiedono
che si facciano dei corsi, partecipano con una percentuale dal 20
al 30 per cento delle spese e le tariffe prescritte, le diarie,
sono quelle concordate con i parametri CEE e con i parametri
verificati dagli uffici regionali. Quindi da quel punto di vista è
una delibera che rientra in questo contesto.
Presidente -
Pongo in votazione la ratifica della
deliberazione in oggetto.
Presenti: 29
Votanti e favorevoli: 24
Astenuti: 5 (Lanièce, Linty, Marguerettaz, Tibaldi e Viérin
M.)
Il Consiglio approva
Oggetto n. 4539 in data 3 giugno 1994:
Modificazione
della deliberazione della Giunta regionale n. 11332 del 04 dicembre
1992 relativa alla vendita al Consorzio per depurazione fognature
di Saint-Christophe, Aosta e Quart di un'area di proprietà
regionale sita nei comuni di Brissogne e Pollein per la
realizzazione dell'impianto di depurazione consortile.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 29
Il Consiglio approva all'unanimità
Oggetto n. 4555 in data 3 giugno 1994:
Dipendente
regionale sig. Romano Pol. Collocamento a riposo a domanda.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 29
Il Consiglio approva all'unanimità
Oggetto n. 4556 in data 3 giugno 1994:
Dipendente
regionale sig. Cesare Guerraz. Collocamento a riposo a domanda.
Presidente -
Pongo in votazione la ratifica della
deliberazione in oggetto per scrutinio segreto.
Presenti e votanti: 28
Favorevoli: 27
Contrari: 1
Il Consiglio approva
Oggetto n. 4558 in data 3 giugno 1994:
Dipendente
regionale Sig.a Maité Génévoix
.
Collocamento a riposo a
domanda.
Presidente -
Pongo in votazione la ratifica della
deliberazione in oggetto, per scrutinio segreto.
Presenti e votanti: 28
Favorevoli: 27
Contrari: 1
Il Consiglio approva
Oggetto n. 4559 in data 3 giugno 1994:
Dipendente
regionale sig. Fabio Dal Molin. Collocamento a riposo per raggiunti
limiti di servizio.
Presidente -
Pongo in votazione la ratifica della
deliberazione in oggetto, per scrutinio segreto.
Presenti, votanti e favorevoli: 29
Il Consiglio approva all'unanimità
Oggetto n. 4699 in data 10 giugno 1994:
Variazione del
metodo di aggiudicazione per i lavori di protezione dell'abitato di
Pré-Saint-Didier dai massi provenienti dal Monte di Nona in Comune
di Pré-Saint-Didier.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 30
Il Consiglio approva all'unanimità
Oggetto n. 4701 in data 10 giugno 1994:
Determinazioni in
merito agli appalti approvati con deliberazione di Giunta n. 10575
in data 16 dicembre 1993 e n. 10573 in data 16 dicembre 1993.
Presidente -
Ha chiesto la parola il Consigliere
Tibaldi.
Tibaldi (LN) -
Nella delibera precedente il metodo
di aggiudicazione è stato variato sulla base di ragioni di
legittimità, nel senso che è entrata in vigore la legge "Merloni",
dopo di che è stata sospesa e quindi sono stati modificati alcuni
criteri di aggiudicazione.
In questa delibera le determinazioni della Giunta riguardano
motivi di opportunità che sono stati sintetizzati in un capoverso
che secondo me è di difficile comprensione, che se vogliamo è
scritto in termini troppo burocratici.
Chiederei all'assessore competente se può essere più esplicito
magari con una spiegazione specifica che chiarisca quali sono i
reali motivi di opportunità che hanno condotto a queste
determinazioni dell'esecutivo, e se possibile vorrei anche sapere,
visto che questa delibera riguarda il consolidamento del pendio
sottostante al nuovo centro civico del comune di Valtournenche, che
è stato oggetto di una interpellanza della Lega lo scorso anno, a
che punto sono i lavori in quella sede.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.) -
Essenzialmente sul primo
punto posso soddisfare la richiesta di informazioni del
consigliere, che chiede di sapere a che punto sono ad oggi, dopo
alcuni mesi dall'interpellanza, i lavori per il nuovo centro
civico. Invece per quanto riguarda il merito di questa delibera,
questi due appalti sono due di quelli finiti nel mucchio degli
appalti vittime della "Merloni", della nuova normativa.
Allo sbloccarsi della situazione, fine aprile - inizi maggio, si
è preferito per questi due che avevano ragioni di urgenza per cui
era necessario portarli in Consiglio, modificare il metodo di
aggiudicazione, passando dalla lettera d), che è il metodo basato
sulle medie, alla lettera a), con verifica della anomalia delle
offerte.
Certo è una cosa tecnica, su cui non mi addentrerò, in ogni caso
nel marzo del 1993 fu deciso con una nota di servizio
dell'assessore ai lavori pubblici e dell'ingegnere capo di adottare
fino al 31 dicembre 1993 per tutte le gare inferiori ad un milione
di ECU (1,5 miliardi circa) il metodo della lettera d). Poi nel
frattempo c'è stata la legge "Merloni", c'è stato lo sblocco della
situazione e così via.
L'assessorato adesso è orientato per gli appalti superiori al
milione di ECU ad adottare la lettera e), per quelli inferiori,
quindi di minore importanza come importo il metodo della lettera
a); l'uno e l'altro con delle differenze anche rimarchevoli sono al
massimo ribasso, e non più il sistema della media.
Questo comporta, per cautelare l'amministrazione ed anche ai
fini di un metodo che viene considerato più opportuno, una verifica
sistematica dell'anomalia delle offerte eccessivamente ribassate,
quindi non una esclusione automatica, ma una verifica oggettiva e
tecnica da parte degli uffici nei casi in cui ci si discosta dai 10
punti in percentuale, che si indicano nel caso specifico, dalla
media dei ribassi.
Nel caso invece della delibera precedente si è passati dalla
lettera d) alla lettera e), ma questo era venuto già in vigenza
della "Merloni" e si è ritenuto per ragioni di urgenza di non
modificare di nuovo, ma di andare avanti così.
(...interruzione del Consigliere Tibaldi, senza
microfono...)
...ulteriormente le informazioni aggiornate, nel senso che non
le ho. Quindi dovrei dare una risposta che non sarebbe
soddisfacente; gliela posso dare anche oggi pomeriggio se
necessario.
Presidente -
Pongo in votazione la ratifica della
deliberazione in oggetto.
Presenti: 29
Votanti e favorevoli: 27
Astenuti: 2 (Marguerettaz e Viérin M.)
Il Consiglio approva
Oggetto n. 4723 in data 10 giugno 1994:
Approvazione del
progetto e affido a trattativa privata alla impresa Ing. Cometto e
Geom. Tercinod dei lavori di pronto intervento per il ripristino
del corpo stradale gravemente dissestato in Loc. Grand Clapey della
SR n. 23 di Valsavarenche. Approvazione di spesa.
Presidente -
Ha chiesto la parola il Consigliere
Linty.
Linty (LN) -
Al primo paragrafo della premessa si
legge che i lavori che si rendono necessari sono relativi ad un
smottamento che ha dissestato il corpo stradale già danneggiato
durante gli eventi alluvionali del 24-25 settembre scorso.
Volevo sapere dall'assessore se da tale data erano già stati
fatti dei lavori, oppure no; e se erano già stati fatti, come mai
si rende necessario questo ulteriore intervento.
Presidente -
Ha chiesto la parola il Consigliere
Perrin Giuseppe Cesare.
Perrin G.C. (UV) -
Je profite de cette délibération pour
poser une question à M. l'assesseur.
Il n'y a pas de question qu'il y a une intervention immédiate
pour ce qui concerne la viabilité de Valsavarenche, mais nous avons
pour ce qui concerne la route de l'Envers entre Aymavilles et
Villeneuve le même problème depuis longtemps.
Les alluvions du 24 septembre dernier avaient détruit le pont de
Champagnole, pont qui avait été substitué par un pont provisoire
qui a dû être intercepté le 26 juin dernier à cause de l'accrue du
torrent. Or, cette route sert non seulement à unir les deux
communes, Villeneuve et Aymavilles, mais sert surtout pour les
agriculteurs d'Aymavilles, qui ont leurs biens, vignobles surtout,
dans la localité Champagnole sur la rive gauche de la Grand
Eyvia.
Je voudrais savoir de la part de l'assesseur si, et à quel point
en est, l'appel d'offres pour les tronçon de route de l'Envers,
tronçon qui devrait voir aussi la construction du nouveau pont sur
la Grand Eyvia.
Presidente -
Ha chiesto la parola l'Assessore ai
lavori pubblici, Ferrero.
Ferrero (Ass.tec.) -
Je réponds avant tout à la question
qui concerne Aymavilles et le pont sur la Grand Eyvia. Comme le
conseiller vient de le dire, après la solution qu'on avait trouvée
après l'alluvion du mois de septembre, il y a eu des problèmes avec
la dernière alluvion aussi, des problèmes limités en tout cas parce
que le pont provisoire a fait son service. On avait prévu le pont
construit comme ça en cas d'accrue du fleuve, pour être surmonté
par les eaux.
Jeudi dernier on a fait une réunion avec l'administration
communale d'Aymavilles et avec les techniciens, pour voir une
intervention urgente, je crois cette semaine même, faite par
l'administration communale pour reconstruire le pont d'une façon
telle à consentir de portées d'eaux plus grandes de celles qui
étaient prévues auparavant.
Pour ce qui concerne le problème de la route de l'Envers et donc
du nouveau pont à bâtir à la place du pont provisoire, les choses
ne sont pas en ce moment si proches d'une solution, parce qu'on
n'est pas encore à la phase du projet, donc lorsqu'on aura le
projet et les autorisations nécessaires même au point de vue de
l'impact sur l'environnement, on pourra faire l'appel d'offres.
Per quel che riguarda invece Valsavarenche, in particolare, per
non fare tutto il discorso su Valsavarenche, vorrei solo dire che
per quanto riguarda quel tratto di strada della località di Gran
Clapey sono già stati operati nei giorni scorsi i lavori di pronto
intervento in parte in alveo, in parte di ripristino della
viabilità; sono interventi fatti direttamente dall'amministrazione
comunale, d'accordo con gli uffici dell'amministrazione regionale,
si tratta di due guadi che riguardano la viabilità comunale, due
interventi sulla viabilità e altri interventi in alveo. Questo
riguarda il pronto intervento, che è scattato subito dopo
l'alluvione.
Per quanto riguarda invece i problemi più complessivi della
viabilità in Valsavarenche, sono stati fatti degli interventi prima
di natale, nel senso che erano interventi partiti già a novembre e
che in gran parte sono stati terminati prima delle vacanze
invernali. Rimangono di quegli interventi complessivi, necessari
già dopo l'alluvione di settembre dell'anno scorso, cinque lotti da
fare.
Dopo l'ultima alluvione, che ha determinato ulteriori problemi,
avevamo in corso le procedure per normali appalti; invece questi
cinque interventi per 840 milioni di lire vanno in appalto il 15
luglio ed andranno a trattativa privata; c'è la necessità per i
guasti ulteriori determinati dall'ultimissima alluvione di
intervenire subito, sulla base però di un progetto e di interventi
che erano già previsti.
Per venire alla questione di Gran Clapey avrei bisogno di fare
un disegnino per capire l'intreccio; in ogni caso la delibera che
viene portata oggi alla ratifica del Consiglio è un intervento del
tipo dei cinque interventi che vanno a trattativa privata a metà
luglio. Questo intervento a trattativa privata era già previsto
nella zona più a valle del tratto della località denominata Gran
Clapey; l'importo previsto dei lavori era 350 milioni di lire, è
stato aggiudicato per 264 milioni.
Lì si è provveduto, in relazione a problemi intervenuti adesso
con l'ultima alluvione, ad una leggera modifica del progetto che ha
portato circa 70 milioni in più. Quindi era un intervento che si
stava per fare e che abbiamo accelerato perché ci sono stati, in
quel tratto, ulteriori problemi.
Sempre per quanto riguarda Gran Clapey, era già stato operato un
intervento a monte, riconducibile agli interventi dell'autunno
scorso per capirci; questo intervento per una piccola parte non era
ancora terminato e si è fatta una perizia suppletiva di 50 milioni,
che ha consentito di intervenire anche su un punto dove erano sorti
di nuovo dei problemi.
Infine, il terzo tipo di intervento che c'è stato in questo
periodo, precedentemente all'ultima alluvione, sempre in questo
tratto particolare di strada, intervento che è quasi intermedio fra
il ripristino, la sistemazione a valle e la sistemazione a monte, è
stato una somma urgenza di 37 milioni di lire per consentire la
ripresa della viabilità.
Con questo intervento che viene portato oggi a trattativa
privata, che è il più consistente, e gli altri due più limitati,
dovrebbe essere data sistemazione all'intero tratto di strada.
Presidente -
Ha chiesto la parola il Consigliere
Linty, per il secondo intervento.
Linty (LN) -
Premesso che la Lega Nord voterà a
favore di questa ratifica, mi permetto di dare un'indicazione. Se
nell'alluvione del 24 e 25 settembre 1993 e nelle ultime
precipitazioni piovose dei giorni scorsi ci sono stati questi
smottamenti, magari non con la stessa gravità però ci si è trovati
di nuovo in parte con gli stessi problemi di settembre, vorrei dare
solo questa indicazione per vedere se non fosse possibile studiare
come assessorato una deviazione, per togliere quel tratto di strada
dalla pericolosità delle alluvioni.
Presidente -
Pongo in votazione la ratifica della
deliberazione in oggetto.
Presenti, votanti e favorevoli: 29
Il Consiglio approva all'unanimità
Oggetto n. 4738 in data 10 giugno 1994:
Approvazione di
una bozza di convenzione da stipulare con la Casa di riposo "Refuge
Père Laurent" di Aosta, e valevole sino al 31 dicembre 1996, ai
sensi e per gli effetti della legge regionale 19 agosto 1992, n.
41. Approvazione e impegno della relativa spesa di lire
2.030.000.000, per l'anno 1994.
Presidente -
Ha chiesto la parola l'Assessore alla
sanità ed assistenza sociale, Vicquéry.
Vicquéry (UV) -
Je demande le renvoi au prochain Conseil
régional pour donner la possibilité à la Vème Commission d'examiner
la délibération.
Presidente -
Il punto 4738 viene ritirato,
riportato in commissione e sarà oggetto di discussione al prossimo
Consiglio regionale.
Oggetto n. 4815 in data 10 giugno 1994:
Dipendente
regionale sig. Italo Droz. Accettazione delle dimissioni volontarie
dal posto.
Presidente -
Pongo in votazione la ratifica della
deliberazione in oggetto, per scrutinio segreto.
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK