Consiglio Regionale della Valle d'Aosta - Oggetto del Consiglio n. 1623 del 2 dicembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1623 del 2 dicembre 2015 - Resoconto
OGGETTO N. 1623/XIV - Ordine dei lavori.
Viérin M. (Presidente) -
Passiamo adesso all'analisi...la
parola al collega Bertschy.
Bertschy (UVP)
- Informalmente, mi pare che tutti siamo
un po' dell'idea che un esame importante come quello del bilancio è
opportuno che cominci domattina. Abbiamo tutta la giornata per
completare il lavoro, non è con una mezz'oretta questa sera che
cambiamo, ecco, l'esame della discussione, quindi io farei la
proposta, se possibile, di sospendere e di arrivare un po' freschi
domani mattina a fare l'ultima giornata di bilancio. Ecco, però se
non è possibile, facciamo una riunione dei Capigruppo e
vediamo.
Presidente
- Due minuti di sospensione per la Capigruppo.
Ricordo solo che la Capigruppo aveva concordato di utilizzare la
convocazione in notturna della giornata odierna. La seduta è
sospesa per una riunione dei Capigruppo.
Si dà atto che la seduta è sospesa dalle ore 23.23 alle ore
23.34.
Viérin M. (Presidente)
- Colleghi chiedo scusa.
Riprendiamo i lavori. Si è deciso in Conferenza di proseguire per
un'oretta e poi vediamo dove si arriva.
Chiedo al personale di distribuire anche un sub-emendamento
della II Commissione all'emendamento 4, che recepisce l'emendamento
n.3, conseguentemente quindi anche agli emendamenti 2 e 4 dell'UVP.
Allora, ricordo ai colleghi che sono stati depositati 44
emendamenti più il sub-emendamento su questo disegno di legge.
Art.1, chi chiede la parola? La parola al collega Laurent
Viérin.
Viérin L. (UVP)
- Merci, Monsieur le Président.
Ma intanto ci dispiace che non si sia arrivati a un accordo,
perché, come sempre, durante le sessioni di bilancio, quando non si
trova un accordo si rischia poi di ottenere l'effetto contrario
rispetto alla volontà di non perdere tempo e soprattutto di finire
in tempi ragionevoli.
Ma noi, come sapete, quando ci cercate ci trovate, a noi le ore
notturne non dispiacciono neanche tanto, e quindi cercheremo di
iniziare questa discussione nel migliore dei modi, sperando
effettivamente che il tempo che si pensa di risparmiare oggi,
effettivamente poi sia risparmiato in termini temporali, ma anche
in termini di contenuti.
Diciamo questo perché, avendo anche dei colleghi che oggi hanno
avuto dei problemi e vista l'ora tarda - che forse presupponeva il
fatto di iniziare una discussione sulla finanziaria, con degli
emendamenti e con l'impegno comunque di finire domani - non sono
stati presi in considerazione...
Presidente
- Chiedo scusa, Consigliere Laurent Viérin. Le
ricordo, c'erano i funzionari, si è discusso, ci sono state delle
proposte, abbiamo analizzato il lavoro ancora da svolgere e - l'ho
detto all'inizio - c'è stato un sentimento d'intesa di fare un'ora,
come ieri, e poi chiudere i lavori.
Viérin L. (UVP)
- ...sì Presidente, solo per chiarire che
non è l'ora che...
Presidente
- Diciamo le cose come stanno. Tutto lì.
Viérin L. (UVP)
- Presidente, scusi, diciamo le cose come
stanno. Lei dirà...
Presidente
- C'erano i funzionari...prego collega.
Viérin L. (UVP)
- ...lasci stare un attimo i funzionari,
noi diciamo solamente una cosa, che se si tratta di andare avanti
così, in questo clima, non c'è nessun problema, ma quello che
stiamo cercando di dire è qualcos'altro. Al di là della...dica
Presidente.
Presidente
- Lei non c'era, credo che il clima non era
quello che sta descrivendo. Abbiamo i funzionari che erano
presenti, si sono fatte le varie proposte, dopodiché per cercare di
non andare fino all'una si è deciso: "facciamo più o meno come
ieri, facciamo un'oretta e poi vediamo dove arriviamo. Questo è
stato deciso, per correttezza dei fatti".
Prego collega Bertschy.
Bertschy (UVP)
- Ma non diamo la responsabilità ai
funzionari. Allora, se bisogna anche farsi dare le interpretazioni
autentiche, io ho sostenuto, anche per conto dei colleghi
dell'opposizione, la possibilità di andare a casa.
C'è stata da parte dell'Assessore Perron la valutazione che il
lavoro domani è ancora lungo. Abbiamo convenuto di andare avanti,
ma non è che noi non abbiamo detto che volevamo andare a casa, eh.
Perché se no qua eh! La collega Certan ha addirittura proposto di
fare una pausa di un'ora domani, invece di stare qua un'ora oggi.
Voi avete valutato di andare avanti e siamo tornati in aula, ma non
è che noi non abbiamo detto le cose come dovevano andare, sennò poi
ci fa ancora passare per quelli che dicono una cosa e ne fanno
un'altra.
Poi siamo di là, bisogna trovare una quadra tra tutti e ci siamo
adattati alle esigenze che ci sono state prospettate, ecco. Ma ci
mancherebbe solo che non fossimo andati a dire quello che ho detto
in aula, prima di andare dall'altra parte.
Presidente
- Prego, collega Laurent Viérin.
Viérin L. (UVP)
- Sì, anche per i pochi che forse a casa,
a quest'ora, non hanno niente di meglio da fare che ascoltare il
Consiglio Valle, dicendo che il Presidente nelle sue grandi doti di
mediazione - che in quest'aula, come sempre, ci stupiscono -ha
cercato di tirare in mezzo i funzionari...
Noi non facciamo parte della Conferenza dei Capigruppo, ma siamo
Consiglieri anche noi.
Allora abbiamo giustamente cercato di farci rappresentare da chi
ci rappresenta in termini di Conferenza dei Capigruppo, per cercare
di dire che secondo noi, la sospensione era stata richiesta, perché
lei Presidente continuava ad andare avanti. Se c'è stata una
sospensione, significa che probabilmente c'erano delle visioni
diverse rispetto a una cosa che era stata decisa in precedenza.
Noi abbiamo la nostra piccola idea, ma passeremo anche un'ora a
discutere di questo, non c'è problema! Abbiamo fatto tutto il
possibile per non allungare i tempi sugli ordini del giorno, con
l'idea, ma forse ci siamo sbagliati, che forse la discussione sulla
finanziaria e sugli emendamenti andava fatta in modo più sereno
domani. Ritenete di farla oggi? Ma non c'è nessun problema, al di
là della codificazione della Conferenza dei Capigruppo. Noi qui in
quest'aula discutiamo anche come singoli Consiglieri. Quindi,
ripeto, non si tratta di voler andare o meno alle ore tarde, si
tratta voler discutere in modo lucido su delle questioni che
riguardano una parte diversa rispetto a degli impegni politici. Ci
sono delle leggi finanziarie, ci sono degli emendamenti, anzi, ci
sono più emendamenti della maggioranza rispetto all'opposizione;
questo poi è ancora un altro paradosso di cui parleremo domani. Ma
al di là di questo, noi siamo disponibili a discutere.
Allora non è che lei pensa, Presidente Marco Viérin, di chiudere
una discussione, perché di là si è deciso qualcosa. Qui noi
vogliamo manifestare questa nostra idea: secondo noi sarebbe stato
più opportuno andare a domani.
Ma non c'è problema, siamo all'art.1, abbiamo preso anche atto
della relazione della Corte dei Conti, quindi avremo anche un po'
di cose da dire su questa questione, quindi noi affronteremo questa
discussione sin da oggi senza nessun problema. Però non è che
abbiamo cercato la polemica. Abbiamo semplicemente cercato di far
capire che non sempre, quando si cerca una mediazione - e lei
dovrebbe essere il mediatore di quest'aula - si ottiene poi
l'effetto desiderato. Lei non so quanti anni ha militato in
quest'aula, forse più di 20, quindi sa meglio di me che, quando
l'atteggiamento tra maggioranza e opposizione si pone in certi
termini, si ottiene sempre l'effetto contrario.
Allora noi - con moderazione e con i numeri che ci competono,
che sono scarsamente rappresentativi rispetto ai numeri della
maggioranza - abbiamo cercato di proporre qualcosa. Questo non è
stato accettato, senza nessun problema andiamo avanti.
Presidente
- La parola al Presidente della Regione.
Rollandin (UV)
- Sì, grazie Presidente.
Ritengo che - per come è avvenuto il dibattito nella giornata,
su dei temi anche molto importanti - ci sia stata una discussione
produttiva e valida.
Non credo che alla fine della giornata ci sia motivo per
iniziare una discussione sulla legge finanziaria in un modo che
rischia di prendere più tempo di quello che si occupa per
impegnarsi nella logica produttiva della situazione.
Se c'è stato un malinteso siamo in tempo per rimediare - almeno
per quanto ci riguarda - quindi non c'è problema, credo, insieme al
Presidente, forse c'è stato un malinteso, ricominciamo domani.
C'era anche la proposta eventualmente di recuperare un'ora, di
verificare, alla fine della mezza giornata, a che punto siamo per
eventualmente accorciare e recuperare quest'ora e domani dire che
veniamo alle 14 e 30. Se la cosa può andar bene, possiamo anche
suggerire di accedere a questa richiesta.
Presidente
- La parola al collega Laurent Viérin.
Viérin L. (UVP)
- Sì ringraziamo anche per la
comprensione. Aggiungiamo che forse noi - rispetto ad altri
Consiglieri, soprattutto di maggioranza - oggi abbiamo fatto un
lavoro leggermente diverso, ecco, non ci siamo riposati, o meglio,
siamo magari intervenuti un pelo di più, il nostro lavoro è stato
un po' più incisivo e un po' diverso. Quindi chiediamo
semplicemente un po' di rispetto verso un lavoro che noi vorremmo
svolgere nel medesimo modo, con la stessa precisione e con lo
stesso entusiasmo anche domani. Oggi rischieremmo effettivamente di
scadere anche in atteggiamenti che non vorremmo portare in
quest'aula. Grazie.
Presidente
- Allora, rispetto alla decisione presa alla
Capigruppo, mi sembra di capire che possiamo recuperare l'ora
domani, iniziando alle 14.30. Lo vedremo domani mattina.
Il Consiglio prende atto.
Presidente
- I lavori sono chiusi per oggi.
---
L'adunanza termina alle ore 23.44.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK