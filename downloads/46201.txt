Consiglio Regionale della Valle d'Aosta - Oggetto del Consiglio n. 2661 del 25 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2661 del 25 luglio 2023 - Resoconto
OBJET N° 2661/XVI - Communications du Président du
Conseil.
Bertin (Presidente) -
Alla presenza di 30 Consiglieri
iniziamo con la trattazione del primo punto all'ordine del giorno.
Punto n. 1.
Il 14 luglio i gruppi dell'Union, AV-VdA Unie hanno depositato
una proposta di legge che contiene: "Nuove disposizioni in materia
di elezione del Consiglio regionale e del Presidente della
Regione". L'atto è stato assegnato alla I Commissione.
La Conferenza dei Capigruppo, riunitasi ieri, ha deciso di
aggiungere la seduta mattutina di venerdì 28 ai lavori di
quest'adunanza.
Nella giornata di oggi saranno discussi gli atti ispettivi e di
indirizzo rinviati da precedenti adunanze, seguendo l'ordine
cronologico di presentazione alla Presidenza del Consiglio che è
stato inviato ai Consiglieri tramite
e-mail
: qualora sia
esaurito nella serata di oggi, si procederà alla trattazione degli
atti di sindacato ispettivo nuovi, secondo l'ordine di
iscrizione.
Domani, mercoledì 26, si inizierà la discussione dagli atti
legislativi, sapendo che il disegno di legge 103 sarà rinviato a
settembre; a seguire, gli atti ispettivi e di indirizzo rimanenti.
Con l'obiettivo di esaurire l'ordine del giorno, si è concordato
che i tempi di discussione delle interpellanze e delle mozioni
saranno dimezzati.
Per quanto riguarda gli atti legislativi, è previsto un
intervento di 15 minuti per il primo intervento e 10 minuti per il
secondo, nonché 10 minuti per le repliche. In termini generali
l'invito è di cercare di contenere il più possibile i tempi.
Si è infine concordata la discussione abbinata delle
interpellanze iscritte ai punti n. 27, 31, 32 e 34.
Con la sentenza n. 140/2023 la Corte costituzionale ha
dichiarato l'illegittimità dell'articolo 3, comma 2, terzo periodo,
della legge regionale n. 8/2022. Copia della stessa è stata inviata
ai componenti della I Commissione.
Ha chiesto di intervenire la consigliera Erika Guichardaz,
prego.
Guichardaz E. (PCP) -
Ho chiesto di intervenire
unicamente per ricordare che oggi è una data storica, cioè 80 anni
dalla caduta del Governo fascista, quindi mi sembra corretto
ricordarlo in quest'aula.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK