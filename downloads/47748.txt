Consiglio Regionale della Valle d'Aosta - Oggetto del Consiglio n. 3921 del 18 settembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3921 del 18 settembre 2024 - Resoconto
OGGETTO N. 3921/XVI - Interrogazione: "Notizie in merito a
incontri di esponenti del Governo regionale con società cooperative
in relazione alla futura gestione delle microcomunità".
Bertin (Presidente) -
Risponde l'assessore Marzi.
Marzi (SA) -
In merito alla domanda: "se corrisponde al
vero che nel corso degli scorsi mesi si siano tenuti incontri
inerenti alla futura gestione delle microcomunità con il diretto
coinvolgimento di società cooperative del settore, nonché esponenti
del Governo regionale e, in caso positivo, quali siano stati gli
argomenti di discussione e le relative conclusioni". A conoscenza
degli uffici, non vi sono stati contatti tra il nostro Assessorato
e le cooperative sociali merito alla futura gestione delle
microcomunità per anziani. Risulta però difficile da circoscrivere
un incontro tra il Governo regionale e le cooperative sociali
tenuto conto che i servizi residenziali per le persone anziane sono
quasi tutti direttamente gestiti dalle
Unités des Communes
.
Soltanto il Comune di Aosta e l'Unité Grand-Paradis hanno di fatto,
limitatamente alla struttura di Cogne, esternalizzato il servizio a
cooperative sociali.
Venendo alla sua citazione del piano della salute e del
benessere sociale rispetto al percorso su quanto richiamato, il
Dipartimento politiche sociali, per tutto il Governo, ha avviato
l'iter di riorganizzazione dell'assistenza territoriale in coerenza
con le previsioni contenute appunto nel piano della salute e del
benessere sociale. Con delibera 282 del marzo 2024 abbiamo
istituito la cabina di regia per la definizione del nuovo assetto
organizzativo e gestionale dei servizi e degli interventi sociali
che prevede la separazione tra le funzioni di indirizzo e quelle di
programmazione, da mantenere in capo alla Regione, e le funzioni di
gestione dei servizi, da affidare a un ente strumentale della
Regione. Si è quindi affidato a un operatore economico con
comprovata esperienza, nell'ambito della revisione di modelli
organizzativi, uno studio di fattibilità finalizzato alla
riorganizzazione dei servizi alla persona, ovviamente comprese le
microcomunità per anziani, attraverso l'istituzione di un ente
strumentale. La consegna dello studio di fattibilità è prevista per
la fine di quest'anno.
Presidente -
La parola per la replica al consigliere
Aggravi.
Aggravi (RV) -
Ringrazio l'Assessore, è vero, non siamo
riusciti a circoscrivere il tema o l'eventuale svolgimento di
quest'incontro, mettiamola così, è un'interrogazione preventiva o,
meglio, è un presidio a rischio. Sappiamo che nell'ultimo anno, o
quello che sarà, ne sentiremo di ogni, però su un tema così
delicato ci premeva sottoporre all'attenzione dell'Assessore
competente, principalmente, al di là del fatto che giustamente lei
ha ricordato la responsabilità in capo ad oggi alle
Unités
... però quello che ci premeva era appunto mettere a
conoscenza, seppur non in maniera precisa, perché neanche noi
abbiamo avuto una segnalazione precisa, di incontri o comunque
battute, momenti che si sono tenuti su un tema estremamente
delicato e complesso.
Ben venga anche l'informazione che ci ha dato relativamente a
uno studio che dovrebbe permette di fare ordine e soprattutto mi
auguro che tematiche complesse, come magari anche quella di
possibili invarianze contrattuali o invarianze di condizioni
attuali rispetto a un modello in evoluzione, possano trovare una
spiegazione magari più puntuale e più tecnica rispetto a delle
risposte spesso che magari sono date più per trovare la simpatia
nei confronti di chi ha posto la domanda. Lo so che la mia replica
sembra molto fumosa, ma in realtà non lo è, nel senso che chi oggi
è coinvolto nella gestione di queste strutture ha delle condizioni,
non è detto che domani saranno le stesse, perché bisogna
individuare il modello, le modalità e soprattutto anche come
gestire, ripeto, strutture estremamente complicate e che - lo
abbiamo detto più volte seppur magari da punti di partenza
differenti - necessitano di essere messe anche
à jour
, non
soltanto dal punto di vista strutturale, ma anche di una gestione
di un servizio che sarà sempre - purtroppo o per fortuna, dipende -
necessario proprio perché l'invecchiamento della popolazione, al di
là di studi democratici o quant'altro, sappiamo che sarà parte del
nostro futuro.
Noi pensiamo quindi che con quest'interrogazione si sia posto
luce laddove ci sono o c'erano alcune ombre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK