Consiglio Regionale della Valle d'Aosta - Oggetto del Consiglio n. 2388 del 9 gennaio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
OPERE PUBBLICHE
Precedente
Successivo
Resoconto integrale del dibattito dell'aula
Oggetto del Consiglio n. 2388 del 9 gennaio 2002 - Resoconto
OGGETTO N. 2388/XI Stato manutentivo del canale proveniente
da Place Moulin. (Interpellanza)
Interpellanza Osservato che da tempo vengono segnalate
preoccupazioni circa lo stato manutentivo del canale che conduce
l'acqua proveniente dall'invaso di Place Moulin, nel tratto
intercorrente fra la centrale di Valpelline e quella di Signayes
(proprietà ex ENEL);
Avuta notizia che particolare allarme sta provocando lo stato
del ponte-acquedotto sito in loc. Meylan del Comune di Gignod;
Ritenuto necessario avere adeguate informazioni sullo stato
manutentivo dell'opera e sui reali pericoli per la popolazione;
il sottoscritto Consigliere regionale
Interpella
l’Assessore competente per sapere:
1) qual è lo stato manutentivo del canale che conduce l'acqua ad
uso idro-elettrico fra le centrali di Valpelline e Signayes e quali
gli eventuali pericoli per la popolazione;
2) se sono necessari interventi di carattere manutentivo (o di
rifacimento) e di quali entità;
3) quali iniziative intende assumere l'Amministrazione al
riguardo.
F.to: Curtaz
Président
La parole au Conseiller Curtaz.
Curtaz (PVA-cU)
Questa interpellanza persegue lo scopo di
avere delle migliori informazioni sulla situazione di un canale
piuttosto importante, che conduce l’acqua
proveniente dalla centrale di Valpelline a quella di Signayes.
Lo stato del canale è oggetto di qualche preoccupazione, ne ha
parlato anche la stampa, soprattutto per quanto riguarda un ponte
acquedotto sito in località Meylan in Comune di Gignod. Quindi lo
scopo che mi propongo è quello di conoscere
dall’Amministrazione qual è il reale stato di questa
opera, se sono necessari degli interventi di carattere manutentivo
straordinario o addirittura di rifacimento, e in caso affermativo
di quale entità; in sostanza, quali iniziative
l’Amministrazione intende assumere al riguardo,
anche per tranquillizzare le popolazioni interessate.
Président
La parole à l’Assesseur au
territoire, à l'environnement et aux ouvrages publics, Vallet.
Vallet (UV)
Il canale che trasporta le acque dalla
centrale di Valpelline e da quella di Signayes si sviluppa in parte
in galleria e per circa 3 km, prima della vasca di Entrebin è
realizzato a mezza costa. Fu oggetto di un intervento manutentivo
circa sette anni fa, consistito nel rivestimento dei tratti
scoperti con dei teli di PVC armato con tessuto - non tessuto, al
di sotto del quale è stata realizzata una rete drenante per
raccogliere le piccole perdite che provengono dalla falda. Il fondo
del canale stesso è stato rinforzato con un getto di calcestruzzo,
per aumentare la resistenza all'abrasione del PVC nella parte
maggiormente critica.
Per quanto riguarda il tratto di ponte-canale in località
Meylan, a cui fa riferimento l'interpellanza, esso è composto da
sette luci ed era stato rivestito di piombo, ma presenta alcune
perdite evidenti nel primo e secondo arco da monte, anche se i
segni di degrado sulle volte sono abbastanza diffusi su tutto il
ponte-canale. Il Comune di Gignod ha fatto eseguire da un tecnico
incaricato una perizia sullo stato del ponte-canale dalla quale
risulta, dal punto di vista statico, una buona tenuta, senza che
siano evidenziati pericoli imminenti per la popolazione.
Questa perizia conferma le verifiche a suo tempo effettuate
dalla GEVAL. La GEVAL, ora CVA, ha avviato un intervento di
manutenzione che interessa l’intero ponte-canale. I
lavori sono attualmente sospesi per le basse temperature. Al
momento sono stati già "incamiciati" i pilastri con una rete
elettrosaldata e un getto di calcestruzzo ad alta resistenza; in
primavera, l’intervento sarà esteso alle volte con
una struttura in calcestruzzo e reti elettrosaldate e verranno
ingranditi i drenaggi. A lavori ultimati si potrà accertare lo
stato di tenuta conseguito e decidere se è necessario ribadire
all’intervento di impermeabilizzazione, che era
stato seguito circa sette anni fa.
Per quanto riguarda la valutazione che viene chiesta al terzo
punto dell'interpellanza, le strutture tecniche
dell’Assessorato valutano che quanto è stato
previsto e quanto si sta realizzando sia adeguato rispetto alla
soluzione del problema.
Président
La parole au Conseiller Curtaz.
Curtaz (PVA-cU)
Allo stato mi dichiaro soddisfatto della
risposta dell’Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK