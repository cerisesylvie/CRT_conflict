Consiglio Regionale della Valle d'Aosta - Oggetto del Consiglio n. 4469 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4469 del 13 aprile 1993 - Resoconto
OGGETTO N. 4469/IX Concessione di un contributo di lire
106.200.000 all'Amministrazione comunale di Fontainemore per
l'acquisto di immobili da destinare a autorimessa per gli automezzi
comunali e dei Vigili del Fuoco volontari, nonché a magazzino di
materiali e attrezzature della Pro-Loco ai sensi della legge
regionale 27 giugno 1986, n. 27. Approvazione ed impegno di
spesa.
Presidente
Do lettura del testo della
delibera:
Deliberazione Il Consiglio regionale
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento, a favore dei comuni per la creazione di un
patrimonio immobiliare comunale;
Atteso che l'Amministrazione comunale di Fontainemore ha
presentato richiesta per accedere ai relativi finanziamenti per
l'acquisto di immobili di proprietà della Sig.ra Mottet Lea, nata a
Fontainemore il giorno 13 giugno 1928, contraddistinti al Catasto
Terreni del Comune censuario di Fontainemore al fg. 21 mappale n.
270, partita n 1 e fabbricato insistente sullo stesso terreno,
censito al N.C.E.U. del Comune Censuario di Fontainemore fg. 21
mappale n. 270 Fraz. Niana numero civico 5 piano T - Categoria C/6
- Classe V - metri quadrati 108, al fine di realizzare una
autorimessa per gli automezzi comunali e dei Vigili del Fuoco
volontari, nonché un magazzino di materiali e attrezzature della
Pro-Loco;
Considerato che l'acquisto in questione comporta una spesa
complessiva di lire 118.000.000;
Visti i pareri dei competenti assessorati;
Dato atto che l'acquisizione dei terreni è inserita nella
relazione previsionale e programmatica del Comune;
Delibera
1) di approvare la concessione di un contributo di lire
106.200.000= (centoseimilioniduecentomila) a favore
dell'Amministrazione comunale di Fontainemore per l'acquisto di
immobili di proprietà della Sig.ra Mottet Lea, nata a Fontainemore
il giorno 13 giugno 1928, contraddistinti al Catasto Terreni del
Comune censuario di Fontainemore al fg. 21 mappale n. 270, partita
n 1 e fabbricato insistente sullo stesso terreno, censito al
N.C.E.U. del Comune Censuario di Fontainemore fg. 21 mappale n. 270
Fraz. Niana numero civico 5 piano T - Categoria C/6 - Classe V -
metri quadrati 108, al fine di realizzare una autorimessa per gli
automezzi comunali e dei Vigili del Fuoco volontari, nonché un
magazzino di materiali e attrezzature della Pro-Loco;
2) di approvare ed impegnare la spesa di lire 106.200.000=
(centoseimilioniduecentomila) da imputare al capitolo 20620 del
bilancio preventivo della Regione per l'anno 1993 ("Contributi ai
comuni per la costituzione di un patrimonio comunale immobiliare")
che presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90 a
cura della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo.
Presidente
Pongo in votazione la delibera in oggetto.
Esito della votazione:
Presenti, votanti e favorevoli: 19
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK