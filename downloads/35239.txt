Consiglio Regionale della Valle d'Aosta - Oggetto del Consiglio n. 2774 del 9 gennaio 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2774 del 9 gennaio 2013 - Resoconto
OGGETTO N. 2774/XIII - Approvazione della mozione:
"Comunicazione alla competente commissione consiliare permanente
delle determinazioni assunte dalla Giunta regionale in merito agli
assetti delle società controllate dalla Regione".
Président
- La parole au collègue Louvin.
Louvin (ALPE) -
Grazie.
La titolazione della mozione è molto ampia, ma in realtà la
questione che abbiamo sottoposto al Consiglio riguarda
specificatamente una delle società controllate, in particolare la
società controllata da Finaosta denominata Aosta Factor, di cui si
è appresa la probabile messa in liquidazione per motivi tecnici.
Ecco, senza riaprire ampie discussioni sulla visibilità o meno, sul
coinvolgimento o meno dell'Assemblea in materia di società
controllate, questo è uno dei casi nei quali ci sembra quanto meno
anomalo che non si possa conoscere, oltre che un quadro generale,
anche una determinazione singola, puntuale, anticipatamente da
parte dei consiglieri regionali prima che questa venga esternata ad
opera di manager, di responsabili delle società. Io credo che
faccia parte di un buon
savoir vivre
, ecco, di dare adeguate
comunicazioni e che ci sia un interscambio di informazioni per cui
il quadro generale delle società controllate, che naturalmente è
sfuggito di mano, lo sappiamo, da tempo, a questo Consiglio, possa
essere pian pianino riportato nella dovuta attenzione. Chiediamo
con questa iniziativa quindi di comunicare quali sono le reali
determinazioni del Governo, le intenzioni del Governo regionale in
questa materia alla II Commissione del Consiglio, affinché la
stessa commissione possa conoscere le ragioni che hanno portato
all'avvio della messa in liquidazione. Si tratta non solo di
problemi organizzativi o finanziari: si tratta di problemi anche
lavorativi, di assetto, di funzionalità delle stesse società sulle
quali mi pare doveroso che ci sia un adeguato coinvolgimento anche
degli organi consiliari.
Presidente
- Grazie. Ha chiesto la parola il Presidente
Rollandin.
Rollandin (UV)
- Grazie Presidente.
Credo che l'esigenza di avere dei chiarimenti sia accolta,
quindi noi riteniamo che ci possa essere questa partecipazione in
commissione con la presidenza della Finaosta, che possa dare le
motivazioni e le ragioni di una scelta che è stata dalla stessa
predisposta e in qualche modo avviata su alcune considerazioni che
è bene che la commissione possa valutare, quindi siamo d'accordo di
accettare questa risoluzione.
Presidente
- Grazie. Posso quindi mettere in votazione la
mozione? Posso aprire la votazione. Votate. Tutti hanno votato?
Possiamo chiudere la votazione? La votazione è chiusa.
Presenti: 30
Votanti: 30
Favorevoli: 30
La mozione è accolta.
Presidente
- Punto 21 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK