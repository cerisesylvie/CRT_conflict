Consiglio Regionale della Valle d'Aosta - Oggetto del Consiglio n. 2260 del 18 ottobre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Autostrade e trafori alpini
Precedente
Successivo
Resoconto integrale del dibattito dell'aula
Oggetto del Consiglio n. 2260 del 18 ottobre 2001 - Resoconto
OGGETTO N. 2260/XI Impegni per la riduzione del traffico
pesante all’interno del Tunnel del Monte Bianco.
(Reiezione di mozione)
Mozione Preso atto che negli ultimi mesi si sono svolte sia
in Francia, sia in Valle d'Aosta, consultazioni popolari relative
al problema del passaggio dei mezzi pesanti all'interno del tunnel
del Monte Bianco;
Osservato che tali consultazioni, sebbene svolte con forme e
modalità diverse, hanno evidenziato con chiarezza l'orientamento
della popolazione, che si esprime con netta prevalenza per il "no"
al passaggio dei "poids lourds" (come in Francia) oppure per un
transito che preveda una limitazione di peso e di numero dei T.I.R.
(come nella nostra Regione);
Ritenuto che tale orientamento prescinda dal problema della
sicurezza all'interno del tunnel, che pure va garantita in ogni
modo, per porsi un obbiettivo più ampio e lungimirante, consistente
nella drastica limitazione del passaggio dei mezzi pesanti nella
nostra Regione, per evitare di trasformarla in un corridoio per il
traffico commerciale, con ricadute negative in termini ambientali,
sanitari, turistici ed economici;
Creduto che le Autorità preposte debbano tener conto degli
orientamenti espressi dalla popolazione;
il Consiglio regionale
Impegna
il Presidente della Regione a farsi interprete, in ogni sede,
degli orientamenti della popolazione valdostana, intesi ad ottenere
significative limitazioni di numero e di peso relativamente al
passaggio dei T.I.R. all'interno del tunnel del Monte Bianco.
F.to: Curtaz - Squarzino Secondina
Presidente
La parola al Consigliere Curtaz.
Curtaz (PVA-cU)
La mozione in esame si occupa certo di TIR
e di trasporto pesante all’interno del Tunnel del
Monte Bianco e nella nostra regione, ma a ben vedere si occupa
anche un po' di democrazia. Direi che si occupa di democrazia in un
duplice senso: sotto un primo profilo per la necessità a nostro
giudizio che si tenga conto in tutta questa vicenda degli
orientamenti della popolazione e si occupa di democrazia sotto un
secondo profilo perché riteniamo che sia giusto che
l’intero Consiglio si esprima su questa tematica,
superando il solito dialogo tra il nostro gruppo e il Presidente
della Regione.
Venendo al merito della mozione, il passaggio del traffico
pesante, chiediamo che il Presidente in tutte le sedi si impegni a
tener conto dell’orientamento della popolazione, sul
quale abbiamo già discusso a fondo in altre occasioni e sul quale
per ora non tornerò, si impegni il Presidente della Regione a
battersi per una significativa limitazione di numero e di peso del
transito dei mezzi pesanti.
Peraltro riteniamo che la nostra mozione sia a questo proposito
assai tempestiva perché il 30 ottobre prossimo si svolgerà
l’ennesima conferenza intergovernativa che, come
dichiarato dal Presidente, deciderà sulla regolamentazione dei TIR
all’interno del traforo, regolamentazione che è cosa
diversa rispetto a una limitazione tout court del traffico pesante,
ma che può volendo notevolmente condizionarla. Io temo, e questa è
una preoccupazione che abbiamo, che questa volontà di condizionare,
di limitare in termini assoluti il traffico dei TIR nella nostra
regione non ci sia.
E a questo proposito siamo molto preoccupati per le notizie che
filtrano, non so se siano fondate o meno. So che "Il Sole 24ore",
la stampa francese - non ricordo se "Le Monde" o "Le Figaro" -, lo
stesso TG3 regionale hanno scritto e parlato di un'ipotesi di
transito all’interno del traforo di 240 mezzi
all’ora: 120 in senso di andata e 120 in senso di
ritorno.
Se moltiplichiamo questa cifra per le 24 ore, otteniamo un dato
di 5.760 veicoli al giorno. Ricordo che prima, senza
regolamentazione, passavano mediamente all’interno
del Tunnel del Monte Bianco circa 2.000 TIR al giorno. Se i dati
saranno dunque quelli che vengono rappresentati dalla stampa, la
regolamentazione all’interno del tunnel consentirà
il passaggio di un numero di TIR vicino al triplo di quanto passava
mediamente fino al marzo 1999. Sono veritiere le notizie che
riportano questi dati o verranno smentite? A questo riguardo
aspettiamo notizie. Dicevo aspettiamo notizie perché se così fosse,
quella regolamentazione costituirebbe - peso la parola - una
sciagura per la nostra Regione, che sarebbe ancor più penalizzata
in termini ambientali, sanitari, turistici ed economici.
Ma voglio portare all’attenzione
dell’Assemblea un’altra
preoccupazione. Non siamo preoccupati solo per gli spostamenti di
terra; siamo preoccupati anche che la vicenda della
regolamentazione all’interno del tunnel apra un duro
confronto fra i vari soggetti interessati, che apra un braccio di
ferro fra autorità locali e centrali, magari a livello centrale
anche all’interno del Governo francese, a cui
potrebbero aggiungersi giustificate e clamorose forme di protesta
di chi si oppone al passaggio dei TIR.
Con quale conseguenza? Con la possibile conseguenza di ritardare
l’apertura al traffico anche ai mezzi leggeri. Oggi
dunque denunciamo un rischio: che gli intoppi che potrebbero
crearsi in riferimento alla regolamentazione del traffico pesante
finiscano con il ritardare l’apertura del
tunnel.
A tale proposito rilancio una proposta non mia, ma che è stata
autorevolmente avanzata: quella della moratoria, in sostanza
l’impedimento al passaggio dei TIR ai fini della
sicurezza per un periodo determinato di tempo - si è parlato di un
anno o due anni -, proposta che gode di un certo credito fra le
autorità locali francesi.
Questa proposta consentirebbe la riapertura immediata del
traforo nei tempi previsti - e ormai ci siamo: circa un mese - al
traffico leggero privato e commerciale in un clima meno acceso e in
modo da decidere su di un'effettiva limitazione del traffico
pesante con ulteriori dati a disposizione, in termini di sicurezza,
ma anche sotto altri profili. Decidere, dicevo, con maggiori
elementi di riflessione a disposizione.
Mi pare che la carne al fuoco sia sufficiente, mi riservo di
tornare eventualmente sul tema nel secondo intervento.
Presidente
È aperta la discussione generale. Se non vi
sono richieste di intervento, dichiaro chiusa la discussione
generale.
La parola al Presidente della Regione, Viérin Dino.
Viérin D. (UV)
Je pense que sur ce thème tout a été dit au
sein de cette Assemblée et donc moi aussi, pour ce qui est du
problème de fond soulevé par cette motion, je renvoie et au compte
rendu de l’Assemblée du 5 avril 2000 et notamment à
la réponse que j’ai donnée à ce Conseiller, il y a
quinze jours, le 3 et le 4 octobre, en répondant à la même
interpellation. Mais je voudrais quand même faire quelques
réflexions, tout en confirmant une position qui
n’étonnera pas ou ne surprendra pas nos collègues
qui ont présenté cette motion. Notre collègue Curtaz a parlé de
démocratie du point de vue de l’avis de la
population et du point de vue de l’expression de la
volonté de cette Assemblée.
Nous nous posons, nous aussi, ce thème et ces questions et il
nous semble qu’on se trouve confrontés à une
mystification des règles de la démocratie parce
qu’affirmer, comme vous êtes en train de le faire,
que la majorité de la population valdôtaine s’est
exprimée en faveur de vos thèses, je pense que c’est
une thèse quelque peu forcée, sous le profil du respect des règles
de la démocratie.
Et ce, surtout si nous considérons que le référendum de
Courmayeur a vu une faible participation d'électeurs de cette
commune. Il me semble donc que, du point de vue de la démocratie et
de ses règles, il faudrait considérer avant tout le taux de
participation.
Il faudrait également nous poser la question sur la validité des
sondages, car si nous devons suivre, comme règles de
représentativité et d’expression de la volonté
d’une population, les sondages, je me demande ce que
nous devrions faire si demain un sondage nous disait que les
électeurs valdôtains sont favorables à la peine de mort. Est-ce que
vous seriez là à dire que nous devons, sur la base de ce sondage,
nous ranger automatiquement du côté de la peine de mort et
promouvoir partout cette expression de la volonté du peuple
valdôtain? J’ai quelques doutes à ce propos.
Ce Conseil s’est exprimé à maintes reprises et
c’est en vertu des dispositions réglementaires
permettant chaque quinze jours de proposer le même thème que nous
discutons aujourd'hui. Mais, ce n’est pas vrai que
ce Conseil ne s’est pas exprimé;
d’ailleurs la déclaration de M. Curtaz a eu ici une
réponse évidente. Sa thèse est:
"Quand nous présentons des
interpellations, c’est la faute du système parce
qu’il y a le dialogue simplement entre nous et le
Président de la Région"
. Aujourd’hui vous avez
présenté une motion et vous avez obtenu le même résultat, donc non
pas?
(interruzione del Consigliere Curtaz, fuori
microfono)
? c’est vrai, parce que vous êtes minoritaire et
vous ne voulez pas, oui, en fonction des règles de la démocratie,
accepter l’avis et l’opinion de la
majorité de cette Assemblée, toutes positions politiques
confondues? Le fait que M. Beneforti n’ait pas signé
votre motion a, je pense une signification?
(la Consigliera Squarzino Secondina protesta, fuori
microfono)
? je ne pense pas que mon ami Valerio partage tout à fait votre
opinion; je ne le pense pas au moins? mais c’est une
opinion, je n’ai pas dit que c’est
une certitude. Nous verrons bien ce qu’il dira à ses
électeurs, quant à cette position rigide sur le problème des
transports et sur l’ouverture du Tunnel du
Mont-Blanc.
Mais en tout cas, ces réflexions pour exprimer, contrairement à
ce que nos collègues Curtaz et Squarzino pensent, notre idée de la
démocratie et les principes de la démocratie. Là encore nous ne
sommes pas des irresponsables et donc nous agissons avec réalisme
et détermination, de concert - je veux, encore une fois, le
souligner - avec les institutions de la Savoie et de la
Haute-Savoie. J’ai déjà exposé quelle était la
position officielle des deux Conseils généraux, donc je ne pense
pas que le Conseil de la Vallée soit le seul à
s’exprimer de cette façon.
Mais il y a plus, il y a aussi les gens; à cet égard je cite une
lettre qui a été envoyée au journal "Le Monde" de la part
d’un maire de Saint-Alban des Villards. Cet élu
mauriennais exprime
"? l’exaspération qui monte
dans la vallée devant l’invasion des poids lourds et
le refus de nos voisins chamoniards d’accepter une
part du fardeau au nom d’une sauvegarde de leur site
qui de fait réduit la Maurienne au statut peu enviable de site de
seconde zone, donc polluable à merci. La seule bataille qui mérite
d’être menée n’est pas une bataille
égoïste cherchant à transformer une vallée en sanctuaire au
détriment des voisins. La bataille à mener consiste
d’abord à peser en commun de tout notre poids pour
transférer au rail une partie du trafic routier, pour accélérer la
réalisation de la liaison Lyon-Turin, pour éliminer les véhicules
non conformes à la réglementation européenne et, au-delà de ces
objectifs concrets, à nous efforcer de faire avancer les
interrogations sur la forme actuelle de la mondialisation. Nul ne
peut aujourd’hui en Maurienne garantir la réaction
des Mauriennais, si le Tunnel du Mont-Blanc ne prenait pas sa part
du fardeau."
J’ai voulu le citer parce que je me place
exactement dans la même logique que celle de M. Curtaz lorsque
celui-ci nous dit:
"Faites attention parce que vous êtes des
irresponsables; si vous n’acceptez pas nos
positions, vous êtes responsables des manifestations qui seront
organisées ensuite et donc vous serez les responsables des retards
concernant l’ouverture du Tunnel du Mont-Blanc"
.
C’est exactement ce que vous venez
d’affirmer, M. Curtaz. Vous avez voulu soulever un
problème ultérieur; je vous le dis aujourd’hui parce
que si vous continuez dans cette direction, il y aura, il est vrai,
une réaction du côté de Chamonix. Cette réaction
n’empêchera pas seulement le passage des camions,
mais même le passage des véhicules, des voitures et donc vous êtes
les responsables de cette attitude qui aura des effets
contraires.
Alors, si ce que le maire de Saint-Alban des Villards dit est
vrai, je ne pense pas que l’on puisse procéder de la
sorte. C’est la raison pour laquelle nous
continuerons à soutenir dans toutes les instances les positions
officielles exprimées par une large majorité de cette Assemblée.
C’est le sens de la démocratie parce que la
représentativité du peuple valdôtain à notre avis encore,
jusqu’à preuve du contraire, se trouve à
l’intérieur de ce Conseil qui, lui, est le tenant de
cette représentativité quoi qu’en disent les Verts
et leurs sondages.
Je me dois par contre de fournir à notre collègue Curtaz une
réponse, car il a posé un problème important: celui de la
régulation. C’est un problème qui n’a
pas encore été défini, tant il est vrai que les deux ministres
(parce que c’est une décision qui revient en tant
que choix final aux deux Gouvernements) qui devaient se rencontrer
le 14, ont reporté la date et ils se rencontreront la semaine
prochaine. Je peux en tout cas réaffirmer notre position vu que
nous sommes, sur la base des décisions de cette Assemblée,
favorables à une régulation qui prenne en compte non seulement les
problèmes de sécurité, mais aussi les problèmes
environnementaux.
En attendant qu’au-delà des conclusions
techniques, des calculs qui ont été faits et qui peuvent amener,
sur la base des prévisions concernant le respect uniquement des
règles de sécurité, à certains chiffres - mais c’est
une partie du problème parce qu’en plus du problème
de sécurité il faudra tenir compte des autres problèmes liés aux
questions environnementales -, je disais, notre position
c’est qu’évidemment cette régulation
devra engendrer une diminution du nombre des passages des poids
lourds au Tunnel du Mont-Blanc par rapport au nombre des poids
lourds qui passaient avant le 24 mars 1999. Telle est notre
position et telle est la position que nous adopterons lors de la
prochaine réunion du groupe mixte de travail franco-italien et de
la réunion de la commission intergouvernementale prévue pour le 30
octobre prochain.
C’est pour ces raisons que, tout en confirmant
une volonté exprimée par ce Conseil et notre volonté de lui donner
application, nous nous abstiendrons sur cette motion.
Presidente
La parola al Consigliere Curtaz.
Curtaz (PVA-cU)
L’intervento del Presidente
mi impone una replica su alcune questioni che sono state
affrontate. Intanto trovo che sia un peccato che il Consiglio non
abbia discusso e che non discuta. Sentiamo da più parti giustamente
preoccupazioni circa il fatto che l’organo
legislativo e di massimo controllo amministrativo è sostanzialmente
esautorato, non svolga la funzione che gli sarebbe propria e,
quando qualche Consigliere propone una mozione, che è uno degli
strumenti di discussione della politica nella nostra Regione?
giustamente faceva rilevare il Presidente: il dialogo su questo
tema, che finora si è svolto fra il Presidente della Regione e il
nostro gruppo, è rimasto tale. E di questo mi rammarico.
Ha purtroppo ragione il Presidente quando dice:
"Volevate
sollevare il dibattito e invece siete sempre voi a discutere con
me".
Si vede che questa cosa fa piacere ai colleghi di
maggioranza e alla Giunta, vorrà dire che continueremo a sentire i
mugugni nei corridoi e il silenzio in aula. È una scelta. Ognuno si
prende le sue responsabilità e tiene conto della propria dignità di
Consigliere. Evidentemente basta che parli qualcuno per tutti. Io
non la penso così e cercherò sempre di attivarmi affinché ci si
confronti e si dibatta.
Rispetto alla democrazia, penso che il Presidente abbia
utilizzato una parola sbagliata dicendo che le iniziative che ci
sono state sono una mistificazione della democrazia; lo stesso
testo della nostra mozione è molto moderato, non contiene nessuna
rigidità. Non facciamo mai riferimento a degli orientamenti
vincolanti o qualcosa del genere.
Mi rendo conto anch'io, che gli strumenti di consultazione
utilizzati sono stati insufficienti. Ma perché sono stati
insufficienti? Andiamo al punto, al quale si gira intorno. Sono
stati insufficienti perché la Regione si è rifiutata di approvare
un nostro disegno di legge che avrebbe ammesso il referendum
consultivo regionale su questo tema. Se voi, invece di dare del
mistificatore a chi cercava delle forme di partecipazione della
gente, aveste ammesso il referendum consultivo in tutta la Regione
e aveste evitato di boicottare i referendum laddove ci sono stati,
probabilmente un orientamento più chiaro e più forte sarebbe venuto
fuori.
Fra l’altro devo rilevare una contraddizione,
perché, gli esponenti del suo partito prima hanno votato a favore,
a Courmayeur, dell’ipotesi referendaria, o
consultazione come si chiamava, e poi non sono andati a votare
facendo campagna per non esprimerci, lo facevano sulla base di
un'argomentazione che vorrei ricordare. Dicevano che
l’iniziativa era demagogica perché il risultato era
scontato. Ma scontato in che senso? Scontato nel senso che la gente
vuole la limitazione del transito dei TIR, quindi rilevo un'altra
contraddizione. Si dice:
"Guardate che i referendum sono inutili
perché l'orientamento è scontato, perché basta camminare per
strada, discutere in un bar per capire cosa pensa la gente del
passaggio di 2.000 TIR al giorno"
o forse non ci ricordiamo più
come erano le nostre autostrade fino a due anni e mezzo fa? Penso
che la gente se lo ricordi. Lo so anch'io che il sondaggio non è
uno strumento di democrazia, ma per carità!
A parte che sulla serietà del sondaggio risponderà la SVG, che è
un'azienda primaria del settore, e non il sottoscritto, però è
evidente che non è quella la democrazia. Ma anche in quel caso il
sondaggio ad Aosta è stata una scelta obbligata delle associazioni
che si occupano di questo tema perché il Comune di Aosta
ripetutamente ha negato la possibilità di far svolgere un
referendum. Allora, di fronte all'impossibilità di svolgere un
referendum, si cerca uno strumento sostitutivo per capire cosa
pensa la gente. Quindi non si può dire:
"Ma la vostra è una
mistificazione della democrazia".
No, abbiamo utilizzato degli
strumenti sostitutivi perché la democrazia che poteva essere piena,
totale, diretta, non è stata attivata, perché non è stato
consentito di attivarla.
Mi permetto di dire - forse sarò anche un po' altezzoso - che le
argomentazioni che vengono opposte alle nostre su questo tema sono
abbastanza inconsistenti. Tranne una; c’è
un'argomentazione, che viene utilizzata sempre, di un certo peso: è
il discorso della posizione egoistica:
"Noi senza TIR, mentre
poveretti, quelli in Val di Susa e in Maurienne con tutti i
TIR".
Questa è l’unica argomentazione che mi fa
riflettere. Anche se si potrebbe replicare a mo' di battuta: da che
pulpito! Perché se c’è una Regione che ha basato la
propria politica verso l’esterno
sull’egoismo, questa è la Valle
d’Aosta, ma chiudiamo la parentesi. Ritengo che non
c’è da parte nostra una posizione egoistica. Intanto
due sabati fa c’era una manifestazione alla
Maurienne e accanto a quei sindaci che il Presidente ha citato noi
c’eravamo, io c’ero, non ho visto
nessun rappresentante della Giunta o della maggioranza a sostegno
solidale con i sindaci della Maurienne?
Viérin D.
(fuori microfono)
? non
c’erano neanche i sindaci della Maurienne!
Curtaz (PVA-cU)
? c’erano,
c’erano.
Viérin D.
(fuori microfono)
? uno?
Beneforti
(fuori microfono)
? basta la
rappresentanza?
Curtaz (PVA-cU)
? sarà che come qua uno parla per tutti?,
anche lì hanno deciso che uno parlava per tutti?
Beneforti
(fuori microfono)
? o qui non parli solo
te per tutti?
Curtaz (PVA-cU)
? a parte le battute, perché la nostra
posizione non è egoistica? Cerco di spiegarlo più o meno con le
parole che usa il Sindaco di Chamonix, perché è un tema che viene
sottoposto in ogni dibattito. La risposta: perché il Monte Bianco
deve essere il primo passo forte di una battaglia che deve
coinvolgere tutti. Io dico sempre che si deve cominciare da qualche
parte a tener duro perché se non si tiene duro sulle problematiche
dei TIR, il problema del passaggio dalla route al ferroutage ce lo
ritroviamo fra quindici anni quando avremo le autostrade e i tunnel
tutti intasati.
È un problema che spostiamo di dieci o vent’anni.
La resistenza forte oggi sul Monte Bianco obbliga e obbligherà
sempre più i governi, l’Europa, ad occuparsi di
questo tema perché il trasporto su gomma è incompatibile con
l’economia e con l’ambiente alpino.
Quindi la battaglia va fatta oggi e subito per far cambiare
orientamento ai governi. Lo affronteremo altrimenti con altri
quindici anni di ritardo. Saremo allora con quindici anni di
ritardo, anzi siamo già in ritardo, ma continuiamo a spostare il
problema. Quindi è inutile dire che noi dobbiamo far passare dei
camions che adesso passano in Maurienne; avremo alleggerito un po'
la Maurienne, ma non avremo affrontato il problema nel suo
complesso. La nostra posizione non è quella di dire: no a Monte
Bianco e sì da tutte le altre parti, non ho mai sentito nessun
ambientalista o associazione che si occupa del Tunnel del Monte
Bianco dire una cosa del genere. Partiamo da qui per allargare il
discorso ad ogni sito. Il problema è quello
dell’attraversamento delle Alpi, in primo luogo
delle montagne, perché lo stesso problema ce l’hanno
i Pirenei, les Jura e nelle altre zone di montagna, dove il
traffico dei camions è particolarmente intollerabile.
Quanto al fatto dell’attribuzione di
responsabilità, Presidente, ho parlato di una preoccupazione. Non
ci si può nascondere dietro un dito e pensare che il Tunnel del
Monte Bianco venga aperto ai TIR senza nessuna reazione da parte
delle associazioni che hanno portato avanti questa battaglia, e lo
dico proprio perché sono stato in Maurienne dove non
c’è la riapertura di nulla, eppure
c’era un clima incandescente su questo problema.
Quindi mi sembra prevedibile che in caso di riapertura del Monte
Bianco ai mezzi pesanti ci sarà chi vi si opporrà con ogni mezzo.
Questa è una, non la sola, delle argomentazioni che rendono
credibile e praticabile il discorso della moratoria, che avrebbe
l’effetto di pacificare gli animi attivando una fase
di sperimentazione in cui i mezzi leggeri privati e commerciali
passano e i mezzi pesanti vengono tenuti fuori dal Tunnel del Monte
Bianco per un anno o due. Credo che un'ipotesi del genere alla
Valle d’Aosta non possa che fare del bene, su questo
possiamo essere tutti d’accordo, quindi mi sembra
una proposta di buon senso.
Infine, prendo atto che il Presidente afferma che la decisione
finale spetterà ai ministri, questo lo so anch'io formalmente, ma
mi consenta: non credo che sia indifferente la posizione che
assumono gli enti locali, il Presidente della Haute Savoie, il
Presidente della Regione Valle d’Aosta, penso che il
peso politico in questa decisione, se decidiamo di contare, deve
essere importante perché o ci tiriamo fuori e lasciamo decidere
agli altri, ma non credo che sia questo
l’orientamento di alcuno, oppure se decidiamo di
contare, dobbiamo contare sostenendo una posizione forte.
I dati che circolano sono quelli che il Presidente mi ha
accennato. Accolgo con soddisfazione, ma con riserva. La
dichiarazione del Presidente rispetto al fatto che questi dati non
vengono considerati soddisfacenti neppure per lui, la apprezzo,
perché per una volta è stata chiara - non è solo quello della
sicurezza all’interno, ma è quello di una
limitazione più generale ai fini ambientali.
Quindi io ribadisco la validità di questa mozione, che poi nel
suo impegno è stata formulata non in maniera rigida, come ha detto
il Presidente, ma in maniera moderata e generica per consentire un
dibattito e anche un ampio consenso. Anche perché credo che un
Presidente, che va ad un tavolo di trattativa con una deliberazione
del Consiglio regionale votata all'unanimità, possa esprimere una
posizione politica più forte.
Presidente
La parola al Vicepresidente Lattanzi.
Lattanzi (FI)
Per dichiarare l’astensione
del gruppo che rappresento, per un dato oggettivo del dispositivo
di questa mozione e per una serie di riflessioni soggettive
politiche che farò. Il dato oggettivo è che questa mozione chiede
al 90 percento quello che già si sta facendo: che il Presidente
della Regione si faccia interprete, in ogni sede, degli
orientamenti della popolazione valdostana intesi ad ottenere
significative limitazioni di numero e di peso - di questo non
abbiamo mai parlato - relativamente al passaggio dei TIR
all'interno del Tunnel del Monte Bianco, cioè che
l’Amministrazione si faccia interprete della
riduzione del numero dei TIR in quel tunnel, noi constatiamo che è
attività quotidiana sia da parte
dell’Amministrazione sia da parte di tutti quelli,
Valdostani, noi, voi, opposizione e maggioranza, che hanno qualcosa
da dire sui tavoli in cui si discute della riapertura del Tunnel
del Monte Bianco.
In questo senso Forza Italia ha messo in gioco la propria
attività politica su questo tema, su tutte quelle che sono le
relazioni con i Sottosegretari e i Ministri che stanno decidendo su
questo insieme all’Amministrazione regionale e agli
enti interessati, perché si giunga a una limitazione, amici Verdi,
del passaggio dei TIR sotto il tunnel, limitazione che è una
volontà della maggioranza della popolazione valdostana.
Credo che siano pochissimi quelli che rappresentino i due
estremi delle posizioni, cioè quelli che non vogliono nessun TIR, e
quelli che vogliono i passaggi di prima, con 3.000-3.500 passaggi
di TIR al giorno; sono due posizioni estreme che non ho visto
rappresentate in nessun sondaggio o strumento, come lo chiama il
Consigliere Curtaz, alternativo al referendum. Per questo dato
oggettivo, del fatto che la mozione ribadisce un impegno che vedo
già attivato, e anche per una parola che è stata aggiunta in questa
mozione, il peso, di cui non si è mai parlato, siamo costretti ad
astenerci, anche se votare contro sarebbe forse più giusto.
Poi mi permettano i presentatori della mozione di fare una
riflessione di tipo politico. Essi si sono fatti interpreti di uno
strumento sostitutivo: consultazione, sondaggio, perché questo
Consiglio non ha voluto il referendum, così ha detto. Ma io non so
che concetto ha della democrazia il Consigliere Curtaz o almeno è
un concetto della democrazia che mi lascia sbalordito perché,
mentre da una parte comprendo che una persona che crede in un
qualcosa che non vede riconosciuto dalla maggioranza degli altri
con cui convive in una società, si batta fuori da
quest’aula perché questa sua idea passi nella
gente?, non comprendo però che si ricorra a uno strumento
alternativo quando quest’aula, a maggioranza
democratica, aveva votato contro il referendum e questo per un
motivo molto semplice, lo stesso che dite voi, perché si sapeva che
la maggioranza dei Valdostani voleva la limitazione dei TIR.
E quindi era inutile andarlo a chiedere, andare a spendere
energie e risorse di danaro pubblico per chiedere una cosa sulla
quale, a maggioranza, quest’aula si era già espressa
in termini favorevoli, come indirizzo politico
all’Amministrazione regionale. Pertanto
l’accusa del Consigliere Curtaz è inaccettabile,
secondo il quale quello strumento alternativo di consultazione e di
sondaggio nasce perché qui non si è voluto fare il referendum. Lui
faccia tutte le sue battaglie, come noi facciamo le nostre quando
non vediamo riconosciute le nostre idee all’interno
di quest’aula a maggioranza, nella quale noi il più
delle volte non partecipiamo, a parte questo caso. Però un conto
sono le battaglie politiche che si portano in
quest’aula e che poi per ragioni di numero non si
vincono, un altro sono le attività che si fanno al di fuori di
questo Palazzo che hanno tutta la legittimità di esserlo, ma in
nulla possono essere sostitutive delle decisioni assunte a
maggioranza nell'Assemblea.
Credo che l’indirizzo politico che la Giunta su
questo tema importante tiene ha avuto il nostro appoggio nel
momento in cui abbiamo votato contro il referendum e ha avuto il
nostro appoggio quando sono state votate le mozioni per la
riduzione del numero dei TIR. Ripeto, a livello governativo stiamo
attivando tutti i nostri contatti perché si arrivi alla riduzione;
nessun Valdostano, noi "in primis", vuole più 3.000 TIR al giorno,
però anche qui dobbiamo mantenere una posizione di coerenza.
Ricordo che i Verdi fecero negli anni ’80 di
tutto e di più per non avere l’autostrada. Faceste
delle battaglie radicali terrificanti con ricorsi ai TAR, denunce,
esposti, blocco dei lavori, fino a quando, dopo l'ingresso in
maggioranza, abbandonaste queste posizioni radicali. Oggi siete
d’accordo che l’autostrada ci debba
essere: c’è, funziona, è un servizio che i cittadini
utilizzano e oggi sarebbe quanto mai anomalo vedervi ancora
combattere per eliminare il tratto autostradale che porta al Monte
Bianco.
Quando eravate in maggioranza, alla fine avete accettato il
compromesso pragmatico del buon senso che
l’autostrada in Valle d’Aosta è un
servizio che vogliono i Valdostani oltre che tutti i turisti che
devono venire in Valle d’Aosta e oltrepassarla per
andare in Europa. Però avevate posizioni radicali contro
l’autostrada, ma poi il radicalismo è sparito,
perché è subentrato - auspico - il buon senso. È lo stesso buon
senso che ci fa dire che forse è anche perfino fastidioso, sotto
l’aspetto personale, sentire che certi temi siano
oggetto specifico della nascita di un partito: "Il Sole che ride",
come se l’ecologia, il benessere dei nostri figli
abbiano necessità che qualcuno si occupi esplicitamente di
quell’aspetto. Credo che tutti i partiti se ne
debbano far carico, così come ce ne siamo fatti carico noi che
abbiamo esternato nei nostri programmi in maniera pubblica i nostri
progetti in materia di ecologia.
Credo che la demagogia e il radicalismo non facciano bene
neanche alla battaglia del Tunnel del Monte Bianco, dei TIR, della
sicurezza, di tutto quello che ci ha sconvolto e che oggi ci fa
riflettere e ragionare.
Tanto il nodo lo sappiamo qual è. Che senso ha oggi battersi
perché i TIR domani non ci siano? I TIR ci sono e, finché non
facciamo le ferrovie - cosa che non possiamo fare perché voi vi
opponete, vedi la Torino-Lione, voi vi opponete alla costruzione
delle ferrovie e delle gallerie, perché "fate" i Verdi - non si
risolverà il problema del trasporto su gomma.
E non è un problema che ci giochiamo in
quest’aula, è un problema mondiale, frutto ed
eredità di uno sviluppo che ha visto l’Italia e
l’Europa procedere per il trasferimento delle merci
su una strada, che oggi diciamo sbagliata, da ridurre, e su questi
giudizi siamo tutti d’accordo, ma che non è
modificabile dall’oggi al domani, con la chiusura
del tunnel ai TIR, perché poi voi vi battete per non aprire le
ferrovie. Perché dove ci sono i cantieri per fare le ferrovie e i
tunnel per le ferrovie, vi opponete per anni, come avete fatto per
la Torino-Lione, rallentando anche i lavori del Tunnel del Monte
Bianco.
Intanto prendo atto che siete passati da nessun TIR alla
razionalizzazione del passaggio dei TIR, siete arrivati sulle
posizioni della maggioranza dei Valdostani. Voi eravate contro i
TIR, e non per la razionalizzazione o la diminuzione dei TIR, come
la maggioranza di tutti; noi non eravamo contro i TIR, nel senso
che, in assenza di altre alternative viarie, rappresentano l'unica
soluzione cui ricorrere, seppure a malincuore.
Presidente
La parola al Consigliere Curtaz.
Curtaz (PVA-cU)
Chiedo scusa all’Assemblea,
ma sono obbligato a far perdere due minuti perché ho sentito da
parte del collega Lattanzi una serie di inesattezze che non mi
basterebbe mezz’ora per rettificarle tutte. Alcune
cose le ho apprese per la prima volta, cose che avrebbero fatto i
Verdi, che io non ho mai sentito. Non so quali siano le sue fonti,
manderò una rassegna stampa, ma qui riprendo solo due cose.
La prima è che la posizione nostra, relativamente alla
problematica del passaggio dei TIR, non è mai stata modificata
neanche di una virgola. Quella che oggi sosteniamo è esattamente
quella che sostenevamo un mese fa, due mesi fa, tre mesi fa?
Lattanzi
(fuori microfono)
? stop ai TIR è
diverso?
Curtaz (PVA-cU)
? manderò al collega Lattanzi, così prima
di dire inesattezze potrà leggere le posizioni nostre relativamente
allo stop ai TIR e alle limitazioni di peso e di numero.
Bisognerebbe, prima di aprire bocca, informarsi.
Seconda cosa, rispetto alla posizione
sull’autostrada, neppure quella non è mai stata
modificata di una virgola; la posizione sfumata perché
l’autostrada è stata fatta, quindi cosa potevamo
fare? Prendiamo anche noi l’autostrada come tutti i
cittadini, ora che è stata fatta. Smentisco nella maniera più
assoluta che rispetto ai TIR i Verdi abbiano fatto delle denunce o
degli esposti. Siccome queste storielle negli ambienti girano,
allora io dico, e attendo smentita, che i Verdi non hanno mai fatto
da quando sono nati una denuncia penale nei confronti di qualcuno,
mai, né mai hanno esercitato un'azione civile.
Per quanto riguarda i ricorsi al TAR, per conoscenza del
Consigliere Lattanzi rispetto all’autostrada non fu
fatto alcun ricorso dai Verdi, fu fatto un ricorso da parte di
alcuni privati e di associazioni ambientaliste con il consenso
politico da parte dei Verdi, questo per la precisione. Però invito
il Consigliere Lattanzi, prima di dire un quarto
d’ora di cose inesatte, quanto meno di informarsi
perché non si può fare politica così.
Quanto al suo ecologismo, mi sembra abbia posizioni diverse
rispetto al Ministro Lunardi, che propone addirittura il raddoppio
del tunnel per aumentare il numero dei passaggi dei TIR...
Lattanzi
(fuori microfono)
? per far passare il
treno?
Curtaz (PVA-cU)
? ma quale treno?
Presidente
La parola al Consigliere Marguerettaz.
Marguerettaz (SA)
Due brevi considerazioni, anche per
smentire l’ipotesi del Consigliere Curtaz, che non
c’è dibattito, che parla uno per tutti.
C’è chi bene o male condivide le posizioni del
Presidente della Regione e le vuole, è quanto mi concerne,
puntualizzare in alcuni passaggi.
La prima considerazione che faccio è banale, l’ha
già fatta il collega Lattanzi, forse lo stesso Presidente della
Regione. È chiaro che i TIR non piacciono a nessuno, sembra di
scoprire l’acqua calda, ma non credo che ci sia un
innamorato del TIR se non chi ha un'azienda dei TIR, ma non è il
nostro caso. E questo è l’assunto dal quale parte la
politica del Consiglio regionale, che in passato, come ricordato,
si è più volte espresso in questo senso attraverso risoluzioni e
prese di posizione. Quindi il Consiglio regionale è con questa
coscienza che cerca di interpretare la volontà della Regione Valle
d’Aosta.
La considerazione che voglio fare a margine di questo, è che se
invece, come sembrerebbe doversi dedurre dalla mozione dei Verdi,
dovessimo basare l’orientamento della popolazione
valdostana dal referendum e dai sondaggi, probabilmente questo
Consiglio avrebbe magari preso posizioni diverse. Queste cose
sinceramente non le capisco. Come si faccia a dire poi con delle
motivazioni politiche non condivisibili, ma comunque lecite, quali
quelle che ha fatto il collega Curtaz relativamente al referendum
svoltosi a Courmayeur, che con un 30 percento di partecipazione al
voto, pur con un 90 percento e rotti di espressione di voto in una
certa direzione, questo è il mezzo per leggere
l’orientamento della popolazione...
Quindi già l’impostazione strumentale, a mio
avviso, data alla mozione sta proprio in questo: perché non
c’è stato in questo Consiglio mai un partito dei
TIR, non è mai esistito un partito dei TIR. Ora, che si voglia far
cambiare parere al Consiglio sulla base di un referendum il cui
risultato, ripeto, semmai dovrebbe far riflettere il Consiglio
stesso in un’altra direzione, è estremamente
pericoloso, se non strumentale da parte vostra.
L’altra questione totalmente non condivisibile
dell'impostazione data alla vostra mozione è che non è realistica.
Perché? Non so se avete cercato un'originalità o se invece avete
ritenuto opportuno seguire questa strada piuttosto che altre, ma
avete seguito una strada diversa da quella seguita in Francia.
Ho avuto modo di assistere, come credo anche Curtaz e altri
consiglieri qui presenti, al dibattito che c’è stato
alla vigilia del referendum a Courmayeur fra il Sindaco di Chamonix
e il Sindaco di Courmayeur. Ricordo che a una domanda della
moderatrice della serata rivolta al Sindaco di Chamonix:
"Ma voi
che uso ne avete fatto dell’esito del referendum di
Chamonix?"
, la risposta data
lì per lì mi aveva sconcertato,
poi riflettendoci ho concluso che è l’unica strada
giusta da percorrere
.
Cosa hanno fatto le forze politiche sensibili a questo discorso
dall’altra parte del Monte Bianco,
nell’equivalente Consiglio regionale della Haute
Savoie? Hanno presentato una risoluzione in cui si diceva:
"Noi
crediamo che la politica del trasporto su gomma vada modificata, la
gente non la vuole. Non esiste il partito dei TIR".
E cosa
propongono di fare? Non quello che proponete di fare voi, perché
questo è il gatto che si morde la coda, perché il mercato oggi
impostato com’è - ha detto bene il collega Lattanzi
- obbliga l’uso del TIR; l’unica
soluzione per ovviare a questa cosa è cambiare il tipo di
trasporto, offrire al mercato opportunità di trasporto diverso, il
famoso trasporto su rotaia. Infatti i vostri colleghi
d’oltralpe hanno chiesto questo in Consiglio
regionale: una risoluzione del Consiglio nei confronti dello Stato
francese in cui si pretendevano maggiori investimenti verso quello
che è il trasporto su rotaia.
Su questo, non voglio leggere il pensiero del Presidente, ma su
questo avreste trovato l’unanimità del Consiglio
regionale perché, come non esiste un partito dei TIR, esiste però
una trasversalità coscienziosa che su questi punti, che sembrano
l’acqua calda, può convergere.
Se vogliamo allora cercare una convergenza su questioni quali
quelle che sto cercando di illustrare, che ripeto sembrano banali
ma non ne vedo altre, ricerchiamo questa convergenza e allora anche
voi abbiate un atteggiamento diverso. Se invece volete il bollino,
la paternità di un’azione politica, vi tenete la
responsabilità, andate avanti su questa strada e i TIR
continueranno a passare sotto il Monte Bianco.
Presidente
La parola al Consigliere Cottino.
Cottino (UV)
Voglio, solo per amore della verità - e non
certamente per la tiratina di orecchie che ci è venuta da Curtaz -
fare alcune precisazioni.
Primo: non è vero che su questo argomento c’è
sempre solo stato un dibattito fra il Consigliere Curtaz e il
Presidente della Regione. Evidentemente a forza di ripetere le
stesse cose qualcuno si è stancato e ritiene di aver già detto a
più riprese qual era la propria opinione e soprattutto qual era
l’opinione del proprio gruppo e del proprio partito.
E non ci pare molto logico ad ogni piè sospinto ripetere sempre le
stesse argomentazioni.
Un’altra precisazione è obbligatoria. Quando il
Consigliere Curtaz viene qui a sostenere che è sempre stato per la
regolamentazione e non per lo stop ai TIR? Voglio leggere le
testuali parole della sua dichiarazione in
quest’aula nell’aprile 2000, dice:
"? C’è poi una valutazione più specifica che mi
impedisce di votare la risoluzione proposta da tutte le forze
politiche presenti in quest’aula, esclusa la nostra,
ed è quella della regolamentazione?"
. Poi è vero che fa tutta
una serie di precisazioni al riguardo, ma questo è specifico?
Curtaz
(fuori microfono)
? ma leggi tutto?
Cottino (UV)
? l’ho detto: che poi fai
tutta una serie di considerazioni e precisazioni.
Queste però non cambiano il senso della dichiarazione che ho
appena letto.
Il discorso dello stop ai TIR non lo abbiamo fatto noi. Noi fin
dall’inizio abbiamo detto che la nostra posizione
non era di innamoramento dei TIR, ma fin dall’inizio
abbiamo precisato che eravamo tutti convinti della necessità di una
regolamentazione per far sì che passassero sotto il Monte Bianco
meno TIR che nel passato. Credo che questa posizione sia stata
ancora una volta ribadita in quest’aula oggi a più
riprese e siamo convinti che questa è la linea giusta.
Ha ragione Lattanzi quando dice rivolto ai Verdi: "Benvenuti
nella maggioranza dei Valdostani" perché, le domande che si pongono
ai Valdostani devono essere chiare e precise se si vogliono avere
domande altrettanto chiare e precise. Non si possono avere risposte
precise facendo domande capziose. Nessuno, neanche il sottoscritto,
ha mai detto di essere a favore dei TIR o di essere contento che
passino molti TIR. D’altronde abbiamo fatto come
movimento delle riunioni a Courmayeur e abbiamo sempre ribadito le
stesse precise e identiche motivazioni. Oggi siamo ancora convinti
che è necessario regolamentare il passaggio dei TIR, siamo contenti
che tutto sommato oggi siate qui a dirci in modo indiretto che
questa era la posizione giusta perché finalmente ci siete arrivati
anche voi.
L’impegno del Presidente e della Giunta è sempre
stato in questa direzione, sono convinto che lo sarà anche per il
futuro, indipendentemente dal dare o meno oggi la paternità a voi
della regolamentazione del passaggio dei TIR sotto il Monte
Bianco.
Presidente
La parola alla Consigliera Squarzino
Secondina.
Squarzino (PVA-cU)
Per ribadire che noi abbiamo sempre
precisato che vogliamo la limitazione di peso e di numero e abbiamo
sempre detto no alla regolamentazione perché il termine
"regolamentazione" era troppo vago e generico tant’è
vero che anche oggi, a un mese dalla preannunciata apertura del
tunnel, nessuno sa ancora dire cosa vuol dire questo termine:
"regolamentazione".
Si confrontano due dati, uno, che è stato pubblicato anche da
"Il Sole 24Ore" e che il collega Curtaz ha ripreso, secondo cui la
regolamentazione comporta il passaggio di 120 TIR
all’ora per direzione. Limite che la società
autotrasporti dice è troppo "limitante" tanto che propone di
aumentare il numero dei passaggi. Poi abbiamo un secondo dato,
l'impegno del Presidente Viérin che dice: "
Per noi
"regolamentazione" vuol dire un numero inferiore di TIR rispetto ai
2.000 che passavano prima"
.
Ma siamo arrivati ad un mese dall’apertura,
ripeto, senza sapere con esattezza cosa significa
"regolamentazione". Sotto il nome "regolamentazione" ci stanno
5.600 TIR al giorno oppure 1.000 TIR al giorno? Siamo contro al
concetto di regolamentazione perché non costituisce un elemento
oggettivo, chiaro, preciso. Abbiamo parlato di limitazione rispetto
al numero e al peso, alle misure, perché fosse chiaro che non
vogliamo certo che passino i TIR da 40 tonnellate, questo lo
abbiamo sempre detto.
No ai TIR da 40 tonnellate, ma sì al trasporto leggero. Allora
credo che un minimo di onestà intellettuale non debba portare ad
estrapolare una parola dal contesto di un intervento e a
"sbatterlo" lì, dando un significato diverso. Ripeto: abbiamo
chiarito sempre che siamo per limitare peso e numero perché la
parola "regolamentazione" per noi non è significativa come è
dimostrato ancora oggi "regolamentazione" per la società
autotrasporti significa più di 5.600 TIR al giorno;
l’auspicio del Presidente è di meno di 2.000 TIR al
giorno. Come facciamo a dire: "Vogliamo la regolamentazione?" Quale
regolamentazione? Dateci una cifra, un numero e poi su questo ci
confronteremo chiaramente.
Votiamo a favore di questa mozione.
Presidente
Pongo in votazione la mozione in oggetto:
Consiglieri presenti: 26
Votanti e favorevoli: 3
Astenuti: 23 (Agnesod, Bionaz, Borre, Cerise, Charles Teresa,
Comé, Cottino, Cuc, Ferraris, Fiou, Lattanzi, Louvin, Marguerettaz,
Martin, Nicco, Pastoret, Perrin, Praduroux, Rini, Vallet, Vicquéry,
Viérin D., Viérin M.)
Il Consiglio non approva.
La seduta è sospesa, riprende alle ore 16.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK