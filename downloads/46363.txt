Consiglio Regionale della Valle d'Aosta - Oggetto del Consiglio n. 2820 del 11 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2820 del 11 ottobre 2023 - Resoconto
OGGETTO N. 2820/XVI - Interrogazione: "Possibili alternative
al conferimento dei rifiuti a seguito dell'esaurimento della
discarica di Brissogne".
Bertin (Presidente) -
Punto n. 19. Risponde l'assessore
Sapinet.
Sapinet (UV) -
Primo quesito: in che anno la discarica di
Brissogne sarà esaurita. Evidenziato che solo l'anno scorso è stato
approvato il Piano regionale di gestione dei rifiuti, con la legge
n. 4 del 9 maggio 2022, avente ad oggetto "Approvazione
dell'aggiornamento del Piano regionale di gestione dei rifiuti per
il quinquennio 2022/2026", pubblicata sul Bollettino ufficiale
della Regione autonoma Valle d'Aosta in data 17 maggio 2022 ed
entrata in vigore il giorno successivo, tenuto conto di questo è
possibile, allo stato attuale, fare ancora riferimento alle
previsioni previste in tale documento, più precisamente al punto
10.4.11 del volume I del citato PRGR.
La volumetria del quarto lotto di discarica è pari a 383 mila
metri cubi e per la determinazione della vita residua si sono
assunte le seguenti ipotesi iniziali:
produzione dei rifiuti indifferenziati costante negli anni
futuri intorno a 20 mila tonnellate/anno;
riduzione prodotta dall'impianto di pretrattamento, 30%, con
conseguente conferimento in discarica di 15 mila tonnellate/anno di
secco;
coefficiente di compattazione in discarica 08 tonnellate al
metro cubo;
volume di terreno utilizzato per la copertura giornaliera 2.800
metri cubi/anno.
Sulla base di tali ipotesi, per la discarica si ipotizza un
esaurimento del sito attuale al termine dell'anno 2035. La durata
della discarica dipende tuttavia dall'efficace attuazione delle
misure del Piano, che appoggiano appunto su fattori quali la
riduzione
pro capite
della produzione dei rifiuti, la
modifica dei flussi di raccolta e l'introduzione del porta a porta
per migliorare la qualità e la quantità della raccolta
differenziata.
La durata della discarica potrà pertanto essere oggetto di
variazioni anche sensibili difficilmente prevedibili in questa fase
iniziale di avvio del nuovo Piano rifiuti.
Relativamente al secondo quesito ("quale alternativa è prevista
al conferimento della discarica di Brissogne dopo che essa sarà
esaurita"), la pianificazione regionale in tale ambito, come detto,
è relativa al quinquennio 2022-2026.
In base all'andamento di questo arco temporale, potranno e
dovranno essere definite le possibili alternative; la situazione è
comunque costantemente presidiata.
L'Amministrazione regionale ha imposto al gestore di monitorare
il riempimento della discarica delle sagome di progetto attraverso
l'esecuzione di rilievi con cadenza semestrale, al fine di valutare
con estrema attenzione le eventuali operazioni da mettere in
atto.
La pianificazione regionale, come previsto anche dalla norma
nazionale ed europea, ha come obiettivo la riduzione del
conferimento in discarica dei rifiuti, ovvero solo il 10% - questo
è l'obiettivo al 2035 - del quantitativo verrà conferito in
discarica, e per dare attuazione a ciò si sono poste e si stanno
ponendo in atto una serie di attività che riepilogo brevemente:
ridefinizione dei flussi di raccolta, comunicazione, istituzione
del tavolo tecnico avente, tra l'altro, lo scopo di affrontare la
gestione dei rifiuti in modo integrato, mettendo a confronto i
tecnici ed i rappresentanti politici dei sub ATO del Comune di
Aosta che si occupano della fase di raccolta e della fase di
trasporto dei rifiuti urbani e l'Amministrazione che si preoccupa
dello smaltimento.
L'obiettivo del 10% è un obiettivo importante, così come la
visione sulla questione dei rifiuti speciali, tematiche sulle quali
gli incontri e i confronti con gli enti locali sono continui e
costanti. Avremo poi l'occasione di discuterne anche in altre
iniziative. Soprattutto è fondamentale una visione d'insieme, una
visione a livello regionale, che possa sicuramente generare un
servizio di qualità e numeri incoraggianti.
Si ricorda inoltre che il Piano rifiuti non è uno strumento
statico, in quanto è previsto già al suo interno un sistema di
monitoraggio - come dicevamo poc'anzi - che permette una
valutazione ed una pianificazione.
Nel 2024 sarà redatto il rapporto intermedio di monitoraggio, ci
verranno forniti dati ed indicazioni anche sul Centro di Brissogne
e qualora le ipotesi previste non fossero verificate, permetteranno
di mettere in atto ulteriori azioni, con l'obiettivo di migliorare
l'attuale situazione e si potrà, nel caso, procedere con lo studio
delle alternative alla discarica di Brissogne, in modo tale che
all'aggiornamento del PRGR si possa arrivare con soluzioni
preliminarmente definite.
Presidente -
Replica il consigliere Lavy.
Lavy (LEGA VDA) -
Grazie Presidente. Assessore, le
annuncio che questa sarà la prima di diverse iniziative sulla
discarica e per quanto riguarda la coltivazione dei prodotti
chiusi, la questione dei metalli che superano i limiti, la
questione conferimento dei rifiuti ci torneremo. Però era
necessario chiedersi quando sarà piena la discarica, perché
giustamente ha citato le date inserite sul Piano rifiuti: si parla
del 2035 e va bene, poi uno legge le relazioni annuali di ENVAL e
le date cambiano un pochino, perché nel 2020 la relazione annuale
diceva che la discarica, cioè il quarto lotto, sarebbe stata piena
nel 2035.
Nella relazione annuale del 2021 si dice che il quarto lotto
sarà pieno nel 2033, nella relazione annuale del 2022 si dice che
invece la discarica sarà piena nel 2031; quindi se si continuasse
con questo
trend
, per cui per ogni piano, per ogni relazione
annuale si perdono due anni, in quattro e quattr'otto la discarica
è piena.
Anche che si faccia questa sorta di monitoraggio intermedio nel
2024 va bene, ma quanti anni ci rimangono poi? E trovare le
soluzioni dove portare i rifiuti è una questione molto complessa,
non è che si può dire: "Ma sì, vedremo, lavoriamo per la riduzione
della produzione dei rifiuti"; anche se noi decidessimo domani di
ridurre del 50% la produzione dei rifiuti, comunque la discarica da
qui a
tot
anni sarebbe piena, questo è fuori da ogni dubbio.
Quindi successivamente bisogna trovare delle alternative: cosa
facciamo? Mandiamo via i rifiuti? Li mandiamo in Piemonte? Li
mandiamo nel nord Europa? Pagando ovviamente, perché non è che
nessuno ci regala niente.
Facciamo attenzione, perché è un tema che non deve essere
sottovalutato, anzi, in un certo senso siamo anche un pochino in
ritardo perché le previsioni non sono chiare. Se nel Piano rifiuti
si parla del 2035, nella prima relazione annuale si parla del 2035
e poi si vede che, in realtà, ogni volta che si fa una relazione
annuale si perdono anni, alziamo le antenne e non ci troviamo
all'ultimo dicendo: "Cavoli, dove mettiamo i rifiuti?". Facciamo
attenzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK