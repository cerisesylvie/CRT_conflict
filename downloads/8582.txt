Consiglio Regionale della Valle d'Aosta - Oggetto del Consiglio n. 3083 del 7 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3083 del 7 ottobre 1987 - Resoconto
OGGETTO N. 3083/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 7273 in data 28 agosto 1987:
Concessione di un contributo di lire 17.400.000 alla Pro Loco di
La Salle - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7273:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Oggetto n. 7275 in data 28 agosto 1987:
Concessione di un contributo di lire 30.000.000 al Rafting
Aventure Vallée d'Aoste - Approvazione ed impegno di spesa.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Vorrei avere delle spiegazioni su questa
deliberazione della Giunta con la quale noi diamo un contributo di
30 milioni al "Rafting Aventure Vallée d'Aoste", per una
"avventura" in canoa sul Nilo.
Poiché le premesse della deliberazione sono quantomai scarne,
sarebbe curioso conoscere quanto del costo effettivo della
spedizione è coperto da questi 30 milioni, altrimenti non si riesce
a comprendere il criterio cui si è ispirata la Giunta.
Vorrei conoscere, inoltre, le ragioni di fondo che hanno
determinato la Giunta a finanziare questa iniziativa. Già in altre
occasioni non ci siamo opposti a consentire l'uso di forme moderne
di sport-spettacolo, per "veicolare" l'immagine turistica della
nostra Regione. Voi dovete, tuttavia, argomentare e dimostrare al
Consiglio che questa iniziativa abbia una funzione del genere.
Questo va dimostrato con precisione.
Faccio un esempio. Se le riprese di questa avventura sul Nilo
sono state registrate da Odeon-TV o dalla trasmissione di Ambrogio
Fogar per Canale 5, si tratta certamente di un ottimo investimento,
specie se il servizio riguardante la Valle è stato proiettato alla
televisione, altrimenti, vorrei sapere chi ha parlato di questa
manifestazione, vorrei avere l'elenco dei giornali e degli articoli
che hanno riportato l'immagine della Valle d'Aosta, perché solo
così deve essere assunta o meno un'azione di tipo
pubblicitario.
Se non ci sono tutte queste condizioni, può sorgere il fondato
sospetto che il finanziamento sia stato concesso perché i
beneficiari sono vicini a qualche componente politico di questa
maggioranza. Se così fosse, si tratterebbe certamente di un
aspetto molto negativo.
Ripeto, quindi, che vorrei sapere quanto coprono, questi 30
milioni, della spesa effettivamente sostenuta dagli esponenti del
"Rafting Aventure Vallée d'Aoste" ed inoltre in che modo è stata
veicolata l'immagine della Valle d'Aosta. Il criterio seguito in
quest'ultima operazione dovrebbe essere l'unica giustificazione per
l'intervento finanziario della Regione.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Oltre alle osservazioni del Consigliere
Tonino, se ne potrebbero fare anche delle altre, sostanzialmente su
tre aspetti particolari.
Il primo riguarda il beneficiario, nel senso che con questa
deliberazione si stanzia un contributo, senza specificare chi
incasserà materialmente questi soldi e cioè il destinatario.
In secondo luogo vorrei avere alcune informazioni sull'incidente
mortale verificatosi nel corso dell'estate, durante lo svolgimento
di questa attività, e che ha provocato la morte di un nostro
concittadino.
Terzo problema. Se la Giunta intraprende, giustamente, delle
iniziative per rendere turisticamente attraente il nostro fiume,
vorrei sapere come rientrano in questa prospettiva tutte le
arginature che, praticamente, hanno trasformato la Dora in una
specie di canale, tant'è ch'io mi domando che cosa ci sia di tanto
interessante nello scendere con la canoa lungo un canale.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Pour ce qui est de la première partie,
le choix de l'Administration d'intervenir pour la constitution de
ce groupe, il faut en effet lire le premier alinéa de la
délibération qui pourrait être plus exhaustif par rapport à la
requête de M. Tonino. Un programme d'activités a ensuite été
présenté à l'assessorat, qui concerne les manifestations qui seront
faites en accord avec des groupes français et suisses.
Comme l'a rappelé M. Tonino, ce sport connaît déjà un grand
succès et des requêtes ont été faites en vue de manifestations au
Val d'Aoste.
Les frais présentés se chiffrent à quelque cent millions.
Pour ce qui est des requêtes de M. Sandri, je ne connais pas
pour le moment le responsable du groupe.
A propos de l'accident mortel, il y a eu une expertise et le
rapport dit qu'il n'y a pas de cause précise; il s'agirait d'une
fausse manoeuvre de la personne concernée.
Quant aux actions d'endiguement, une série d'observations ont
été avancées: l'Administration régionale a des finalités qui ont
déjà été expliquées.
Je veux rappeler que la question du rafting est surtout liée à
la spécificité des torrents valdôtains, notamment dans la zone de
Morgex, La Salle, Villeneuve qui les fait apprécier par les
amateurs de ce sport.
PRESIDENTE:
Ha chiesto la parola per dichiarazioni di
voto il Consigliere Tonino; ne ha facoltà.
TONINO (P.C.I.):
Noi voteremo a favore della delibera, ma
nel contempo chiediamo alla Giunta di farci conoscere
dettagliatamente l'elenco delle spese presentate da questo club,
per la costituzione ed il funzionamento della sua attività in
Valle. Se ho ben capito, quindi, dovrebbero essere esclusi
eventuali finanziamenti per iniziative esterne che, a nostro
avviso, dovrebbero essere regolati nel modo da me chiarito nel
precedente intervento.
PRESIDENTE:
Ha chiesto la parola per dichiarazione di
voto il Consigliere Sandri; ne ha facoltà.
SANDRI (N.S.):
Visto che avrete ulteriori relazioni con
questo gruppo, vi suggerirei di ricordargli una maggiore prudenza
in tema di sicurezza, perché una seconda tragica eventualità non
potrebbe più essere imputata al caso.
PRESIDENTE:
Se nessuno chiede la parola, pongo in
votazione la ratifica della deliberazione n. 7275:
ESITO DELLA VOTAZIONE
Presenti, votanti e favorevoli:
26
Il Consiglio approva all'unanimità
Oggetto n. 7376 in data 28 agosto 1987:
Concessione del contributo a saldo di lire 14.042.000 al Comune
di Champorcher per il funzionamento, nell'anno scolastico 1986/87,
della scuola materna comunale - Approvazione e liquidazione di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7376:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto
n. 7509 in data 4 settembre 1987:
Lavori di rifacimento del manto di copertura dello stabilimento
Coros di proprietà regionale, in Comune di Cogne - Esecuzione dei
lavori in economia diretta - Approvazione ed impegno di
spesa.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Vorrei rivolgere una domanda
all'Assessore competente. Se i nostri conti sono esatti, questa
guaina si è deteriorata e, pertanto, deve essere sostituita dopo
soli 5 anni dalla sua messa in opera. Com'è possibile tutto ciò? Ci
sono stati degli errori nella sua posa in opera? Si è utilizzato
del materiale scadente? È davvero singolare, infatti, che una
impermeabilizzazione debba essere sostituita dopo appena cinque
anni dalla sua realizzazione, con notevole dispendio di risorse
economiche.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Sempre in relazione a questo genere di
interventi, ho visto un'altra delibera di Giunta che si riferisce
al muro dietro il capannone della COFARCO. Quando si stava
discutendo sul modo in cui si svolgevano i lavori, noi facemmo
notare di non essere convinti né della progettazione né della
realizzazione. Ora, a pochi anni di distanza, siamo costretti a
dire che in effetti quel tipo di lavoro non è stato gestito nel
modo dovuto, tant'è che ora siamo costretti ad affrontare nuove
spese.
Gli attuali interventi, inoltre, sono definitivi oppure sono da
ritenere dei palliativi temporanei?
PRESIDENTE:
Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Le domande che si pone il Consigliere
Tonino ce le siamo poste anche noi. Di fatto, il tipo di
impermeabilizzazione che in determinate condizioni climatiche ha
una certa durata, a Cogne ne ha un'altra. Sono ben note, del resto,
le condizioni climatiche della Valle d'Aosta ed in particolare la
sua elevata escursione termica.
La deliberazione in ratifica, che si riferisce al muro, prevede
il finanziamento di ulteriori lavori di manutenzione. Si tratta,
infatti, di un muro particolare in tirantato, molto alto, costruito
una decina di anni fa. È soggetto ad una notevole aggressione da
parte dell'acqua e degli effetti del gelo e del disgelo, e gli
interventi previsti, che completano alcuni lavori di manutenzione
già iniziati, servono appunto ad ovviare in modo definitivo, come
tutti ci auguriamo, al suo precoce deterioramento.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Vorrei chiedere all'Assessore se la sua
affermazione sull'acqua piovana che cade sulla Valle d'Aosta...
PRESIDENTE:
Sull'escursione termica!
Se nessuno chiede la parola, pongo in votazione la ratifica
della deliberazione n. 7509:
ESITO DELLA VOTAZIONE
Presenti: 26
Votanti: 19
Favorevoli: 19
Astenuti: 7 (Bajocco, Cout, Dolchi, Mafrica, Millet, Sandri e
Tonino)
Il Consiglio approva
Objet n° 7552 en date 4 septembre 1987:
Approbation et engagement de la somme de 96 millions de lires,
au titre des dépenses pour l'activité et pour le soutien des
sociétés d'émigrés valdôtains à l'étranger.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Je voudrais demander à l'assesseur s'il y
a la possibilité de remplacer pour l'année prochaine l'envoi de
"panettoni" par des produits plus typiques de notre région.
PRESIDENTE:
Se nessuno chiede la parola, pongo in
votazione la ratifica della deliberazione n. 7552:
Presenti, votanti e favorevoli: 26
Il Consiglio approva all'unanimità
Oggetto n. 7553 in data 4 settembre 1987:
Concessione di un contributo alla cooperativa "Via Antica Zecca"
per l'organizzazione di un soggiorno marino per soggetti adulti in
situazione di disagio - Approvazione e finanziamento della spesa di
lire 4.000.000.
PRESIDENTE:
Se nessuno chiede la parola, pongo in
votazione la ratifica della deliberazione n. 7553:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7564 in data 4 settembre 1987:
Concessione di un contributo di lire 17.500.000 al Bob Club
Cervino - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7564:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7566 in data 4 settembre 1987:
Concessione di un contributo di lire 2.500.000 al Comitato
organizzatore Monterosalauf - Approvazione e finanziamento di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7566:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7567 in data 4 settembre 1987:
Concessione di un contributo straordinario all'Aero Club Valle
d'Aosta per l'organizzazione del Convegno "Vent'anni fa: Corrado
Gex" - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7567:
ESITO DELLA VOTAZIONE
Presenti: 26
Votanti: 25
Favorevoli: 25
Astenuti: 1 (Sandri)
Il Consiglio approva
Oggetto n. 7569 in data 4 settembre 1987:
Concessione di un contributo di lire 19.800.000 alla Società
delle Guide di Courmayeur - Approvazione e finanziamento di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7569:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7571 in data 4 settembre 1987:
Concessione di un contributo straordinario di lire 15.000.000 al
Comitato regionale Piemonte-Valle d'Aosta della F.I.G.C. nelle
spese sostenute per l'organizzazione del "Torneo G. Pozzi",
svoltosi ad Aosta il 13 e 14 giugno 1987 - Approvazione e
liquidazione di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7571:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7572 in data 4 settembre 1987:
Approvazione ed impegno di spesa per l'esecuzione di lavori di
scavo archeologico su un appezzamento di terreno di proprietà
Martinet, in loc. Clerod - Charvensod - Esecuzione dei lavori in
economia diretta.
PRESIDENTE:
Se nessuno chiede la parola, pongo in
votazione la ratifica della deliberazione n. 7572:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7583 in data 4 settembre 1987:
Concessione di un ulteriore contributo di lire 9.000.000 al
Comitato organizzatore manifestazioni turistico sportive di sport
invernali a livello internazionale nelle spese sostenute per
l'organizzazione di due competizioni valide per la Coppa del Mondo
di sci nordico durante la stagione invernale 1986/87 - Approvazione
e liquidazione di spesa.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Vorrei far notare che, con tutta
probabilità, nella prima parte della premessa c'è un errore
formale, perché vi si dice: "...svoltesi a Cogne il 13-14 e 20-21
dicembre 1987".
PRESIDENTE:
Trattandosi, evidentemente, del 1986, si
procede alla correzione dell'errore.
Se nessuno chiede la parola, pongo in votazione la ratifica
della deliberazione n. 7583:
ESITO DELLA VOTAZIONE
Presenti, votanti e favorevoli 26
Il Consiglio approva all'unanimità
Oggetto n. 7642 in data 4 settembre 1987:
Lavori urgenti di consolidamento dei solai dell'ultimo piano
dell'Istituto Tecnico Commerciale di Aosta - ala nord-est -
Aggiudicazione dei lavori a trattativa privata all'Impresa Rival,
di Aosta - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7642:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto
n. 7643 in data 4 settembre 1987:
Lavori urgenti di consolidamento dei solai dell'ultimo piano
dell'Istituto Tecnico Commerciale di Aosta - ala nord-ovest -
Aggiudicazione dei lavori a trattativa privata all'impresa Spinella
& Belfiore s.n.c., di Aosta - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7643:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7644 in data 4 settembre 1987:
Esecuzione di lavori igienico-sanitari nei Comuni di La Thuile -
Morgex - Introd ed altri - Esecuzione dei lavori in economia
diretta - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7644:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Oggetto n. 7653 in data 4 settembre 1987:
Interventi per il risanamento dell'azienda della ditta
Giovanetto Umberto s.r.l. - Approvazione dello schema di
convenzione - Conferimento di mandata alla Finaosta S.p.A.
PRESIDENTE:
Ha chiesto la parola per mozione d'ordine il
Consigliere Sandri; ne ha facoltà.
SANDRI (N.S.):
Chiedo di spostare al pomeriggio la
discussione di questa deliberazione.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Chiedo che la discussione della presente
deliberazione sia rinviata al prossimo Consiglio, anche perché ho
chiesto ad un funzionario della Presidenza del Consiglio di avere
in visione la lettera della FINAOSTA...
TAMONE (fuori microfono):
L'ha avuta solo ieri!
MILLET (P.C.I.):
Non volendo entrare nel merito della
questione, chiedo, appunto, che la discussione su questa
deliberazione sia rinviata al prossimo Consiglio, per dar modo alla
Commissione competente di valutare a fondo il contenuto della
convenzione che pone dei problemi diversi rispetto a quelli
previsti dalle convenzioni stipulate in precedenza.
PRESIDENTE:
La Presidenza del Consiglio comunica che ieri
è stata inviata la lettera alla quale ha fatto cenno il Consigliere
Millet, indipendentemente dal fatto che essa sia già pervenuta o
meno, cosa del resto possibile, anche perché il servizio postale è
spesso meno efficiente proprio quando i destinatari sono
vicini.
Ha chiesto la parola il Consigliere Mafrica; ne ha facoltà.
MAFRICA (P.C.I.):
A sostegno della richiesta di rinvio
avanzata dal Consigliere Millet, ricordo che non è solo questione
di ricevere quella lettera, ma di poterla esaminare con attenzione
ed avere le precisazioni del caso. Io vorrei avere un chiarimento
in Commissione, prima che in Consiglio, perché ricordo che la Ditta
di cui si parla ha già ottenuto congrui finanziamenti in gestione
ordinaria, in gestione speciale e con i fondi di rotazione previsti
dalla legge n. 33. Vorrei avere, pertanto, una situazione
aggiornata dei rapporti tra la Regione e la società interessata, e
non solo tra FINAOSTA e quella società, prima di assumere ulteriori
decisioni.
PRESIDENTE:
C'è una richiesta di rinvio al pomeriggio ed
una di rinvio alla prossima seduta. Credo che, se il Consiglio si
pronuncia sul rinvio alla prossima seduta, decada la prima
proposta.
Ha chiesto la parola l'Assessore all'Industria, Commercio,
Artigianato e Trasporti, Lanivi; ne ha facoltà.
LANIVI (A.D.P.):
Non abbiamo nulla in contrario a
rinviare alla prossima riunione del Consiglio regionale la ratifica
della presente deliberazione. Nel frattempo, tra l'altro, ci
saranno anche delle riunioni della Commissione competente, presso
la quale potranno essere chiarite le questioni ancora dubbie. Al
limite, per evitare inutili discussioni, inviterei i Consiglieri a
farmi pervenire eventuali richieste precise, alle quali potrei
rispondere già in sede di Commissione.
PRESIDENTE:
La ratifica della deliberazione n. 7653 è
rinviata alla prossima adunanza del Consiglio regionale.
Oggetto n. 7678 in data 11 settembre 1987:
Lavori di ultimazione del consolidamento dei movimenti franosi
interessanti la pista forestale "Vernosse-Verzignolette", nei
Comuni di Oyace e Valpelline - Aggiudicazione a trattativa privata
all'impresa Cave di Fleuran S.p.A., di Champdepraz Approvazione ed
impegno di spesa.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Si tratta di una deliberazione sul
consolidamento delle piste forestali interessate da movimenti
franosi. Ricordo che nel corso degli ultimi Consigli avevamo
chiesto alla Giunta regionale la stesura di un inventario delle
spese necessarie per la manutenzione ordinaria e straordinaria
delle piste forestali. Approfitto dell'occasione per rinnovare
all'Assessore competente e alla Giunta, l'invito a presentare un
piano di spesa, in modo che si possa conoscere il costo generale
della manutenzione.
Sarebbe stato meglio sapere fin da principio che questa pista,
dovendo essere realizzata in una zona franosa, avrebbe comportato
onerosi finanziamenti. Si sono già spesi, infatti, oltre 200
milioni per un primo intervento di consolidamento. In aggiunta a
ciò questa deliberazione stanzia 247 milioni per il consolidamento
di un tratto di soli 100 metri. Mi chiedo, allora, quanti ulteriori
tratti di 100 metri richiederanno interventi come questo.
Il problema vero, però, è relativo a tutte le altre piste
forestali, che sembrano ammontare a circa 1.500 chilometri. Se,
infatti, il costo della loro gestione e manutenzione può essere
ricavato dagli interventi nelle poche centinaia di metri della
pista forestale "Vernosse-Verzignolette", dove si è già speso quasi
mezzo miliardo, a quanto ammonterà la gestione di tutte le altre
piste della Valle d'Aosta?
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Io sono andato al Servizio Selvicoltura
per documentarmi su questa pista ed ho scoperto che esistono alcuni
problemi sui quali l'Assessore dovrebbe riferire in Consiglio.
Ho scoperto che, prima dell'inizio dei lavori, i tecnici
dell'Assessorato avevano pareri discordi sulla realizzazione di
quella pista e che negli anni precedenti era stato espresso un
parere negativo, proprio per l'instabilità del pendio in quel
tratto della valle. L'esistenza di tale instabilità è confermata
nelle premesse della deliberazione. Se la Giunta regionale ammette
l'esistenza del problema, deve trattarsi di qualche cosa di serio e
grave. Che sia grave lo sappiamo tutti, perché ci sono già stati
degli incidenti, con rischi di perdite di vite umane, e ci è
dimostrato, inoltre, dall'imponenza dei lavori effettuati: è stata
realizzata, infatti, una "pantofola" in cemento armato che ha delle
dimensioni rilevanti.
Quando ci si trova di fronte a problemi di questo genere, non è
meglio interrompere i lavori, per verificare se la strada stia in
piedi o meno? Il tratto interessato dalla presente deliberazione,
infatti, si trova tra la fine del primo e l'inizio del secondo
lotto, ed è stato messo a posto per consentire la prosecuzione
della strada. Forse, sarebbe stato preferibile interrompere i
lavori al termine del primo lotto. Non so se questo lavoro reggerà
e se permetterà a tutti gli altri lotti della strada interpoderale
di essere tenuti aperti con una dignitosa manutenzione.
Chiedo, quindi, all'Assessore se ci siano stati dei pareri
discordi su questa strada durante la fase della progettazione; se
sia mai stata presa in considerazione l'ipotesi di non realizzare i
lavori e di procedere, invece, all'assestamento del terreno;
infine, se non fosse possibile allora e se non sia possibile adesso
prevedere una gestione diversa, come ad esempio limitando i
transiti. Trattandosi di un pendio instabile, non è detto che il
passaggio di grossi mezzi non possa provocare ulteriori danni in
altri tratti della strada stessa.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Cette délibération fait suite à une autre
qui a été approuvée par le Conseil dans sa dernière séance pour la
première tranche des travaux de consolidation de cette zone. Je ne
connais pas d'avis négatif sur cette piste, même si évidemment au
moment de la construction il s'agissait de passer dans un endroit
en roche friable qui nécessitait de attentions particulières.
Malheureusement il y a eu un éboulement de rochers dont vous
connaissez les effets et les causes, et il a fallu intervenir.
Dans un premier temps nous pensions ne devoir consolider que les
premiers cent mètres, c'est-à-dire jusqu'à l'endroit où la route
était ouverte. Voilà pourquoi la première délibération portait
cette somme. A un certain moment on s'est aperçu que toute la zone
en rochers avait besoin d'être consolidée, d'où la deuxième
délibération.
Après cette zone les dangers n'existent plus, la zone est
stable; c'est la raison pour laquelle nous avons bloqué la paroi
rocheuse.
Pour ce qui est des dépenses ordinaires d'entretien normal de la
piste, le Service étudie l'incidence aux fins de la quantification
pour l'avenir, en faisant un rapport des kilomètres de route
construits et des nécessités qui se sont révélées.
Il faut néanmoins dire que les pistes que l'on construit
maintenant ont déjà des supports techniques d'amélioration tels que
les murs de soutènement et les traverses.
Il faudrait, je dois l'avouer, au moment des projets, mieux
approfondir ce que l'on fait pour éviter les dommages futurs.
PRESIDENTE:
Se nessuno chiede la parola, pongo n
votazione la ratifica della deliberazione n. 7678:
ESITO DELLA VOTAZIONE
Presenti: 22
Votanti: 17
Favorevoli: 17
Astenuti: 5 (Cout, Dolchi, Mafrica, Millet e Sandri)
Il Consiglio approva
Oggetto n. 7698 in data 11 settembre 1987:
Realizzazione dell'arredamento del"Centre Franco-Provençal René
Willien" di Saint-Nicolas - Approvazione del progetto -
Approvazione ed impegno di spesa - Aggiudicazione a trattativa
privata - Esecuzione di lavori in economia diretta.
PRESIDENTE:
Se nessuno chiede la parola, pongo in
votazione la ratifica della deliberazione n. 7698:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7702 in data 11 settembre 1987:
Lavori di sistemazione idraulica di un tratto del torrente
Evançon in località Vollon in Comune di Brusson - Appalto dei
lavori a licitazione privata - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7702:
ESITO DELLA VOTAZIONE
Presenti: 22
Votanti: 21
Favorevoli: 21
Astenuto: 1 (Sandri)
Il Consiglio approva
Oggetto n. 7723 in data 11 settembre 1987:
Borsa di studio istituita alla memoria dell'Abate P.A. Plassier
- Anno accademico 1987/88.
PRESIDENTE:
Se nessuno chiede la parola, pongo in
votazione la ratifica della deliberazione n. 7723:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7724 in data 11 settembre 1987:
Borsa di studio istituita alla memoria dell'On. Corrado Gex -
Anno accademico 1987/88.
PRESIDENTE:
Se nessuno chiede la parola, pongo in
votazione la ratifica della deliberazione n. 7724:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7725 in data 11 settembre 1987:
Borsa di studio istituita alla memoria del Canonico Maxime
Durand - Anno accademico 1987/88.
PRESIDENTE:
Se nessuno chiede la parola, pongo in
votazione la ratifica della deliberazione n. 7725:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7726 in data 11 settembre 1987:
Borsa di studio istituita alla memoria dell'Abate Pierre Chanoux
- Anno accademico 1987/88.
PRESIDENTE:
Se nessuno chiede la parola, pongo in
votazione la ratifica della deliberazione n. 7726:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7727 in data 11 settembre 1987:
Borsa di studio istituita alla memoria del Prof. F. Chabod -
Anno accademico 1987/88.
PRESIDENTE:
Se nessuno chiede la parola, pongo in
votazione la ratifica della deliberazione n. 7727:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7734 in data 11 settembre 1987:
Concessione di un contributo di lire 7.000.000 alla sezione di
Verrès del C.A.I. - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7734:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7735 in data 11 settembre 1987:
Concessione di un contributo di lire 10.000.000 alla "Société
Valdôtaine de Préhistoire et Archéologie" - Approvazione ed impegno
di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7735:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7737 in data 11 settembre 1987:
Concessione di un contributo di lire 19.000.000 al Cral Cogne -
Sezione Scacchi - per organizzazione Trofeo delle Nevi -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7737:
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità
Oggetto n. 7738 in data 11 settembre 1987:
Concessione di un contributo di lire 5.000.000 al gruppo
organizzatore campionato carretti sportivi Valle d'Aosta -
Approvazione ed impegno di spesa.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Come per la deliberazione per la
concessione di un contributo al Rafting Club, invito la Presidenza
della Giunta e l'Assessore competente ad esternare le
preoccupazioni dell'Amministrazione regionale per la sicurezza di
tale sport.
PRESIDENTE:
Se nessuno chiede la parola, pongo in
votazione la ratifica della deliberazione n. 7738:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 7740 in data 11 settembre 1987:
Concessione di contributi ad associazioni Pro Loco della Regione
per l'incremento turistico locale.
PRESIDENTE:
Se nessuno chiede la parola, pongo in
votazione la ratifica della deliberazione n. 7740:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 7778 in data 11 settembre 1987:
Concessione di un contributo di lire 4.000.000 alla sezione
radioamatori della Valle d'aosta - Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7778:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 7790 in data 11 settembre 1987:
Lavori di costruzione di un parcheggio coperto in Comune di
Donnaz - Appalto dei lavori a licitazione privata - Approvazione ed
impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 7790:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Oggetto n. 8066 in data 18 settembre 1987:
Lavori di sistemazione locali siti nel fabbricato ex Hôtel
Couronne in Comune di Saint-Vincent da adibire ad aule per uso
scolastico - Esecuzione dei lavori in economia diretta -
Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 8066:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
I lavori sono sospesi e riprenderanno nel
pomeriggio alle ore 16. Grazie.
La seduta è tolta
La seduta termina alle ore 13,11
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK