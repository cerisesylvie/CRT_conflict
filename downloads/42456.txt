Consiglio Regionale della Valle d'Aosta - Oggetto del Consiglio n. 30 del 4 novembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 30 del 4 novembre 2020 - Resoconto
OGGETTO N. 30/XVI - Interpellanza: "Intendimenti utili a
tutelare la carne valdostana".
Bertin (Presidente) -
Possiamo passare al punto n. 14
dell'ordine del giorno. Consigliere Planaz per l'illustrazione, ne
ha facoltà.
Planaz (LEGA VDA) -
Dai dati che sono giunti e che mi
sono venuti a conoscenza ultimamente in materia di legiferazione in
Commissione europea sull'etichettatura delle carni, come è spiegato
in questa interpellanza, si può etichettare carne che non derivi da
produzione animale come carne, salsiccia e hamburger. La mia
preoccupazione è subito volata al nostro settore, alla nostra
regione.
Qui voglio aprire una parentesi un po' più larga per mettere a
conoscenza di quest'aula tutte le difficoltà che ci sono a livello
nazionale, ma anche a livello europeo, nella commercializzazione,
nella vendita e anche nella produzione di questo tipo di prodotto e
la difficoltà nelle nostre zone di produrre un prodotto quando ci
troviamo in concorrenza, non solo di questi ultimi dati che sono
proprio l'ultimo massacro di un'economia soprattutto di montagna
come la nostra, ma di tutto un comparto di produzione e di
allevamento zootecnico destinato a produzione di carne. Tengo a
precisare che tutto l'allevamento zootecnico destinato alla
produzione di carne a livello nazionale è sofferente, è in crisi
anche là dove ci sono aziende molto strutturate, molto ben
organizzate, sia nella conduzione dell'azienda, sia nel
mantenimento dei costi. Questo fa sì che la preoccupazione venga ai
nostri allevamenti, ai nostri piccoli allevamenti di montagna, dove
in questo ultimo periodo si è lavorato molto per la valorizzazione,
per l'etichettatura, per dare una trasparenza di questo prodotto e
per spiegare al consumatore che era diverso per tante tipicità che
i nostri animali, ma anche tutto il nostro territorio, ci danno e
dalle leggi che dobbiamo anche noi piccoli allevatori di montagna
contribuire per specificare al consumatore tutti i dati che
contengono un tipo di prodotto e quant'altro.
Da questo ultimo fatto emerge che anche in Commissione Europea,
perché qua si sta parlando della nuova programmazione 2020-2027,
non ci sia sensibilità a queste piccole realtà, ma anche altre più
grandi, nel fatto di specificare bene la provenienza e il modo di
produrre un determinato prodotto. Questo penalizza molto le nostre
aziende soprattutto di montagna, perché sono aziende molto piccole
ma che devono ottemperare a tutte le regole comunitarie giustamente
che ci vengono imposte, mentre dall'altro canto i costi di
produzione continuano a lievitare, facendo sì che ci troviamo sul
mercato un prodotto che non è similare al nostro, ma con dei costi
di produzione molto bassi.
La mia preoccupazione è di mettere a conoscenza l'Assessore. Io
spero che abbia già avuto modo di vedere questi ultimi documenti e
chiedo come pensa di poter limitare questa produzione, perché
facciamo già fatica qua a legiferare e ad avviare delle regole su
qualunque settore, però qualcosa bisogna fare per poter dare una
mano a queste aziende di montagna per tutelarle e per dargli un po'
di conforto nella conduzione delle proprie aziende, dando un po' di
futuro anche a chi vuole continuare questa produzione di carne di
montagna.
Presidente -
Per il Governo, l'assessore Sapinet.
Sapinet (UV) -
Ringrazio il collega Planaz per aver
voluto porre l'attenzione a questa tematica, che è stata oggetto di
discussione anche in questi giorni con gli uffici preposti e con i
vari incontri, in particolar modo con il direttore, il presidente
dell'AREV in questi giorni.
Per inquadrare correttamente la questione bisognerebbe chiarire
innanzitutto quanto trattato nei regolamenti. Infatti, il
regolamento n. 1308 del 2013 dell'Unione Europea, che definisce
l'organizzazione comune dei mercati dei prodotti agricoli, consente
l'utilizzo di termini quali hamburger, bistecca, salsiccia, salume
o altro, anche in riferimento a prodotti ottenuti senza la carne e
con l'esclusivo utilizzo di prodotti vegetali. Non è quindi, ahimè,
di oggi la possibilità di utilizzo di tali termini merceologici e
di fatto anche i regolamenti precedenti non hanno mai vietato
l'uso. Tuttavia, bisogna prendere atto che, se in passato questi
prodotti surrogati della carne rappresentavano una nicchia
marginale del mercato, con il passare del tempo gli stessi si sono
diffusi e in taluni casi possono creare confusione nel consumatore,
a discapito dei prodotti tipici tradizionali delle realtà
agroalimentari del territorio italiano.
La Commissione agricoltura ha recentemente proposto al
Parlamento europeo alcuni emendamenti al regolamento in questione,
nell'intento di tutelare le produzioni tipiche a base di carne.
Tali emendamenti, infatti, prevedevano appunto di vietare l'uso
delle denominazioni di norma utilizzate in riferimento ai prodotti
a base di carni, quali ad esempio hamburger, bistecca, salsiccia,
eccetera, anche per i prodotti ottenuti con ingredienti vegetali.
Purtroppo, in data 23 ottobre il Parlamento europeo ha respinto gli
emendamenti in questione, lasciando di fatto invariata la
possibilità di utilizzare detti riferimenti merceologici.
L'Assessorato comunque si impegnerà sicuramente, oltre che nelle
sedi istituzionali, nel proporre e appoggiare tutte le iniziative
volte alla tutela dei prodotti tradizionali, anche nel promuovere
una campagna di sensibilizzazione che coinvolga la popolazione per
l'adozione di una dieta correttamente bilanciata, attraverso
l'utilizzo di prodotti locali a chilometri zero e che preveda tra
l'altro un consumo consapevole della carne proveniente da
allevamenti locali. Gli allevamenti locali, essendo di tipo
estensivo, risultano decisamente più sostenibili dal punto di vista
ambientale, sia per una bassa concentrazione di animali che per un
utilizzo ridotto di mangimi e per il ricorso al pascolamento.
Presidente -
Per la replica, il consigliere Planaz.
Planaz (LEGA VDA) -
Grazie Assessore per la sensibilità
con cui ha affrontato questo argomento e sono sicuro che in futuro
dovremo collaborare tutti per portare avanti un incentivo, un
mettere a conoscenza del nostro prodotto, perché io penso che in
merito di benessere animale e qualità dei prodotti non abbiamo
avversari. Abbiamo un nemico che è la concorrenza sui prezzi,
perché noi oggi abbiamo di costi elevati di produzione e questo ci
penalizza molto.
Non nego che con tutto quello che abbiamo già fatto in passato,
sia come valorizzazione sia anche con tutti i progetti che abbiamo
portato avanti, abbiano dato uno slancio a questo prodotto ed è
stato messo a conoscenza di tutto il territorio. Abbiamo
incentivato, cercato di incentivare e lo faremo ancora: ci sono
molte aziende che si sono impegnate e stanno portando avanti un
buon lavoro, però, ahimè, se poi sul mercato ci vengono introdotti
certi prodotti, questo non è sufficiente. È per questo che visto
che lei adesso è l'Assessore competente, dovremmo poi pensare di
andare a vedere di dare un sostegno anche alle aziende che lavorano
con queste difficoltà.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK