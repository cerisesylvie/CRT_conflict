Consiglio Regionale della Valle d'Aosta - Oggetto del Consiglio n. 2102 del 15 dicembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2102 del 15 dicembre 2022 - Resoconto
OGGETTO N. 2102/XVI - Interpellanza: "Eventuale
predisposizione di un accordo con la società Telcha per
l'applicazione di sconti sul teleriscaldamento per le famiglie de
la Plaine".
Bertin (Presidente) -
Punto n. 40. Si è prenotato il
consigliere Rollandin, ne ha facoltà.
Rollandin (PA) -
Quest'intervento è, come avete visto,
importante, si parla dell'esigenza di capire in che termini e come
prevedere un accordo con la Telcha da parte della Cogne Acciai
Speciali. Noi abbiamo seguito tutto quello che è successo nella
Cogne Acciai Speciali, di come si è passati ultimamente,
nell'ultimo periodo a un passaggio di proprietà nella società
nell'insieme, di fatto però qui ci risulta che sia stato fatto un
accordo con Telcha per dieci anni per quanto riguarda la fornitura
di calore, che è collegabile con la lavorazione dell'industria
com'era già prima e com'è successivamente stato confermato. È un
aspetto molto importante perché, come tutti sanno, il lavoro della
Cogne Acciai Speciali è molto importante, anche se adesso non è più
di proprietà regionale ma di proprietà estera, teniamo molto alla
possibilità di utilizzare questa produzione di calore in un momento
in cui i costi li conosciamo, sappiamo quali sono le difficoltà di
fornitura e questa possibilità che già era in essere faceva parte
di un accordo decennale, se non abbiamo capito male... questa
possibilità di utilizzare al meglio il calore che nella lavorazione
del metallo era... e che così non veniva sperperato ma veniva
utilizzato al meglio. Sotto questo profilo, vorremmo capire quali
sono state le trattative
in primis
e soprattutto in quale
situazione e come si pensa di poter eventualmente utilizzare in
modo da tener conto della difficoltà che sta, purtroppo,
aggravandosi di giorno in giorno. Per quanto ci riguarda, questo
tema è molto delicato, si tratta del riscaldamento, si tratta di un
problema, andiamo verso la stagione che porta ad avere queste
preoccupazioni, quindi chiediamo di sapere quali sono le
possibilità di poter abbinare questa situazione, che sicuramente è
molto importante.
Presidente -
Risponde l'assessore Bertschy.
Bertschy (AV-VdA Unie) -
Grazie collega Rollandin. Direi
che Telcha è all'attenzione del Consiglio regionale in questo
periodo e approfitto per dire che ho preso i contatti, insieme
all'assessore Caveri, per avere un incontro già nella prossima
settimana, alcuni dati li abbiamo già a nostra disposizione, anche
il Comune di Aosta sta lavorando per avere più informazioni
possibili da restituire alle due assemblee e, per quello che ci
riguarda, per costruire una relazione da dare alla Commissione come
abbiamo previsto ieri. Un'informazione che è bene che rimanga,
anche a informazione dell'opinione pubblica, oggi Telcha sta
utilizzando per la tariffazione dei propri servizi costi molto
simili, per non dire uguali, a quelli delle caldaie a metano.
Questa è un'informazione diretta che arriva direttamente dai loro
servizi che comunque sarà contenuta nelle relazioni che
produrremo.
Detto questo, rispetto invece all'argomento che il collega
Rollandin porta in aula, si tratta dell'evoluzione di un precedente
accordo, un accordo, per quello che ci riguarda, molto interessante
nella sua visione, poi, sotto l'aspetto concreto, da riportare ad
alcuni dati che darò nella mia illustrazione. È un accordo che
riguarda l'economia circolare con rispetto al nostro territorio,
perché Telcha e CAS creano una sinergia virtuosa tra queste due
realtà che trasforma una visione condivisa in un progetto concreto,
sostenibile e a beneficio dell'intera comunità. L'accordo che
integra quello precedente ha l'ambizioso obiettivo di ridurre il
consumo di gas e l'emissione di CO2 in atmosfera da parte di Telcha
e quest'accordo consentirà di ottenere una riduzione a regime di
oltre 3 mila tonnellate di emissioni di CO2 ogni anno. È quindi un
accordo sicuramente interessante che si svilupperà nel prossimo
triennio e che andrà a regime tra tre anni. L'accordo però, pur
essendo interessante, ha un impatto molto limitato sull'utilizzo
totale di gas del quale oggi Telcha ha bisogno per produrre il
teleriscaldamento, infatti avrà un impatto intorno al 12 percento,
quindi è un accordo che, pur essendo molto positivo e pur
utilizzando tutto quello che è possibile utilizzare, rispetto
all'utilizzo del sistema regime riscaldamento, ha quel tipo di
impatto.
Come potersi inserire in un accordo tra due privati? Telcha e
CAS sono due privati, come abbiamo detto ieri, c'è una modestissima
partecipazione di CVA intorno al 10 percento all'interno di Telcha
e bisogna capirlo, perché oggi sono operatori che hanno delle loro
regole. Noi possiamo, attraverso CVA, provare a capire in quale
maniera costruire un percorso per raggiungere un risultato, sapendo
- ripeto - che i valori in campo sono questi, il 12 percento di
riduzione del consumo generale per produrre il teleriscaldamento.
Sicuramente è un'osservazione che portiamo al tavolo di lavoro e
che possiamo cercare di valorizzare quanto meno come indirizzo,
ripeto, rispetto a quella che è oggi la società che partecipa in
Telcha.
Detto questo, ribadisco che l'interesse da parte nostra è quello
di assumere, nel più breve tempo possibile, tutte le informazioni
necessarie per garantire alla Commissione di avere una relazione
che possa avere tutti i dati per svolgere poi la propria attività
politica anche rispetto alle cose che ci siamo detti in questi
giorni.
Presidente -
Per la replica, la parola al consigliere
Rollandin.
Rollandin (PA) -
Ringrazio l'Assessore per le
informazioni che magari chiederemo in modo più attento perché ci
sono due o tre aspetti che non sono stati presi in considerazione,
soprattutto il riscaldamento dell'acqua, tutte le varie situazioni
che ci sono soprattutto in Aosta che possono utilizzare del
riscaldamento dell'acqua che è secondario rispetto all'interesse
attuale.
Io adesso non entro nel merito, chiederei solo poi di poter
avere alcune delucidazioni perché c'era già un accordo, prima
ancora che venisse fatto questo nuovo accordo con i cinesi, adesso
non so con chi... che hanno comprato la società, perché ci poteva
essere, con l'acqua che veniva surriscaldata conseguentemente alla
produzione meccanica, la possibilità di ridurre non solo del 12 ma
fino al 30 percento di quello che era il consumo attuale.
Sicuramente sono dati tecnici che io non posso approfondire di più
ma chiederei magari di poter avere un riferimento per meglio
capirsi su quello che si può fare e si può ancora fare a favore del
riscaldamento delle case che in particolare sono nella città di
Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK