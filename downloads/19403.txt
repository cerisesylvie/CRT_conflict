Consiglio Regionale della Valle d'Aosta - Oggetto del Consiglio n. 2560 del 3 aprile 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2560 del 3 aprile 2002 - Resoconto
OGGETTO N. 2560/XI Accettazione della cessione alla Regione
autonoma Valle d'Aosta di due terreni siti in Comune di Quart,
distinti al N.C.T. dello stesso comune al fg. 37 nn. 24 e 25 da
parte del Sig. Armando Chenal quale prestazione in luogo
dell'adempimento di un debito pecuniario ai sensi dell'articolo
1197 C.C.
Deliberazione Il Consiglio
Premesso che con nota in data 21 giugno 2001 il sig. Armando
Chenal ha offerto di cedere, in compensazione del credito vantato
dalla Regione Autonoma Valle d'Aosta nei suoi confronti a seguito
delle sentenze di condanna della Corte dei Conti nn. 158/91 e
57/97/A, i terreni agricoli di sua proprietà siti in comune di
Quart distinti al N.C.T. dello stesso comune al Fg. 37 nn. 24 e
25;
Preso atto che il debito del Sig. Armando Chenal, nei confronti
dell'Amministrazione regionale ammonta a £ 54.194.728 (€
27.989,24);
Rilevato che, con nota in data 20 aprile 2001, prot. n. 7832/5
FIN, il Servizio del Patrimonio dell'Assessorato Bilancio, Finanze
e Programmazione ha comunicato che i terreni di cui sopra rivestono
interesse per l'Amministrazione regionale in quanto permetterebbero
l'ampliamento del vicino vivaio forestale ed ha attribuito, quale
valore dei terreni, £ 20.000 al m² per complessive £ 37.820.000 (€
19.532,40);
Dato atto che, con nota in data 14 maggio 2001, prot. n.
6390/5/LEG, il Dipartimento Legislativo e Legale della Presidenza
della Regione ha incaricato la Direzione Attività Contrattuale e
Patrimoniale di avviare le procedure necessarie per l'acquisto dei
terreni siti in comune di Quart e distinti al N.C.T. dello stesso
comune al Fg. 37 nn. 24 e 25 specificando che il prezzo di
acquisizione deve essere portato in compensazione con l'ammontare
del debito gravante in capo al Sig. Armando Chenal;
Rilevato che, con promessa unilaterale in data 22 febbraio 2002
il Sig. Armando Chenal, nato a Quart il 1° maggio 1938, residente
in Quart, fraz. Ramoise, 31, c.f. CHN RND 38E01 H110B, si è
obbligato a cedere all'Amministrazione regionale, assumendosi ogni
onere derivante dal perfezionamento dell'atto, i terreni di sua
proprietà siti in comune di Quart distinti al N.C.T. dello stesso
comune al Fg. 37 nn. 24 e 25 per un valore pari a € 19.532,40 a
parziale saldo della somma dallo stesso dovuta all'Amministrazione
regionale in seguito alle sentenze della Corte dei Conti nn. 158/91
e 57/97/A;
Rilevato che non è ancora stato adottato il programma degli
acquisti per l'anno 2002;
Valutato che in relazione alla particolarità dell'acquisto -
quale parziale saldo della somma dovuta dal Sig. Armando Chenal
all'Amministrazione regionale a seguito delle sentenze della Corte
dei Conti nn. 158/91 e 57/97/A - sussistono i presupposti di
necessità ed urgenza che permettono l'acquisizione del bene al di
fuori del programma annuale ai sensi dell'articolo 9, comma IV,
della L.R. 12/97 e successive modificazioni;
Considerato, pertanto, vantaggioso accettare la cessione da
parte del Sig. Armando Chenal a favore dell'Amministrazione
regionale dei terreni agricoli, siti in comune di Quart distinti al
N.C.T. dello stesso comune al Fg. 37 nn. 24 e 25 in luogo
dell'adempimento dell'obbligazione pecuniaria derivante dalle
sentenze della Corte dei Conti nn. 158/91 e 57/97/A per un importo
pari a € 19.532,40, con imputazione di tutti gli oneri e spese
notarili derivanti dal trasferimento degli immobili a carico del
Sig. Armando Chenal stesso;
Richiamata la legge regionale n. 66 del 1979 e, in particolare,
l'articolo 1 - lettera j);
Richiamata la deliberazione della Giunta regionale n. 5186 in
data 31 dicembre 2001 concernente l'approvazione del bilancio di
gestione per il triennio 2002/2004, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Visto il parere favorevole rilasciato dal Direttore della
Direzione Attività Contrattuale e Patrimoniale del Dipartimento
Legislativo e Legale della Presidenza della Regione ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della II Commissione consiliare permanente;
Delibera
1) di accettare la cessione da parte del Sig. Armando Chenal,
nato a Quart il 1° maggio 1938, residente in Quart, Fraz. Ramoise,
31, c.f. CHN RND 38E01 H110B, a favore dell'Amministrazione
regionale dei terreni agricoli, siti in comune di Quart distinti al
N.C.T. dello stesso comune al Fg. 37 nn. 24 e 25 in luogo
dell'adempimento parziale dell'obbligazione pecuniaria derivante
dalle sentenze della Corte dei Conti nn. 158/91 e 57/97/A per un
importo pari a € 19.532,40;
2) di dare atto che tutte le spese relative al trasferimento
degli immobili saranno a carico integralmente del Sig. Armando
Chenal.
Presidente
La parola al Presidente della Regione, Viérin
Dino.
Viérin D. (UV)
Par sa lettre du 21 juin 2001, M. Chenal a
proposé de céder à la Région autonome Vallée d'Aoste deux terrains
sis dans la commune de Quart et enregistrés au cadastre de ladite
commune en lieu et place du remboursement de la somme que la Cour
des Comptes l'a condamné à verser à l'Administration régionale. Aux
termes, en effet, des deux arrêts de la Cour des Comptes, M. Chenal
doit à la Région une somme de € 27.989,24. Le Service du patrimoine
de l'Assessorat du budget, des finances et de la programmation a
fait savoir par sa lettre que lesdits terrains présentent un
intérêt pour l'Administration régionale puisqu'ils permettraient
d'étendre le domaine de la pépinière voisine et a par ailleurs
estimé que leur valeur, à raison de 20.000 lires à l'époque le
mètre carré, est aujourd'hui de € 19.532,40.
Au mois de mai 2001 le Département législatif et légal de la
Présidence de la Région a chargé officiellement la Direction des
contrats et du patrimoine d'ouvrir les procédures en vue de l'achat
desdits terrains et a précisé que le montant de cet achat devait
être porté au crédit de la dette de M. Chenal. Au mois de février
de cette année la personne intéressée s'est engagée à céder à
l'Administration régionale les terrains lui appartenant en
contrepartie de la déduction de la somme du total de sa dette
envers la Région; par ailleurs toujours la même personne prendra en
charge tous les frais afférents à ladite cession. Compte tenu du
caractère particulier de cet achat et du fait qu'il était à la fois
nécessaire et urgent, il a été décidé d'y pourvoir en dehors du
cadre du programme annuel, qui n'a pas encore été approuvé et qui
sera sous peu soumis à l'attention du Conseil et ce, aux sens du
4
ème
alinéa de l'article 9 de la loi régionale n°
12/1997.
Cet achat a donc pour objet de récupérer une partie de la somme
dont l'Administration régionale est créditrice; conformément à
l'article 1197 du Code civil, M. Chenal remboursera ainsi à la
Région une partie de sa dette et réglera toutes les dépenses ainsi
que les frais notariés afférents au transfert de propriété.
Presidente
È aperto il dibattito generale.
La parola al Consigliere Frassy.
Frassy (FI)
Abbiamo letto questa proposta di
deliberazione, abbiamo ascoltato l'illustrazione del Presidente
della Regione, vorremmo esprimere però alcune perplessità su questo
tipo di atto che non è il primo e penso che probabilmente non sarà
nemmeno l'ultimo che innova rispetto a quella che era la prassi:
normalmente l'ente pubblico, se aveva dei crediti, li incamerava
nella moneta contante per gestirli nella maniera che riteneva più
opportuna.
Ultimamente abbiamo visto che l'Amministrazione regionale si è
lanciata in questa strada innovativa della permuta, che può essere
una strada forse innovativa, ma noi vorremmo capire se questa
strada innovativa è una strada che nasce a seguito delle proposte
dei debitori o se nasce invece sulla base delle esigenze
dell'Amministrazione, anche perché non sappiamo se l'Assessore
Perrin, che immaginiamo sia l'Assessore interessato alla parte di
forestazione, avesse nei suoi progetti l'ampliamento di questo
vivaio forestale, se abbia stanziato a bilancio le risorse per
l'ampliamento di questo vivaio forestale e se nel piano lavori del
suo Assessorato ci sia anche nel medio, breve termine questo tipo
di intervento e lo dico per una considerazione di carattere
generale che esula da questo atto, ma di questo oggi stiamo
parlando: è evidente che se noi apriamo alla filosofia di quella
che è la permuta o di quello che può essere definito il baratto -
perché mi sembra che in certi casi a questo siamo -, il senso del
rimborso all'amministrazione pubblica diventa un concetto giuridico
molto relativo ovvero ciò che non ci interessa lo offriamo
all'amministrazione pubblica.
L'amministrazione pubblica in questa Regione di tutto fa, un po'
perché si occupa di impianti di risalita, ma si occupa anche di
ristorazione, si occupa di industria e si occupa di commercio,
perciò sicuramente con questo tipo di meccanismo la valutazione può
essere sempre ritenuta utile e interessante. Noi riteniamo che sia
vagamente rischioso instaurare un principio di questo tipo ed è
proprio per i riflessi di quella che è la responsabilità
amministrativa, considerando che qui stiamo dando esecuzione a
quella che è una sentenza della Corte dei Conti, che vorremmo
evitare che questo atto amministrativo configurasse ulteriori
responsabilità dal punto di vista contabile.
Ci piacerebbe capire anche il valore che qui è stato stimato,
Assessore, sulla base di quali parametri è stato attribuito:
saranno sicuramente dei parametri corretti però, quando noi
leggiamo che è stato attribuito un valore di lire 20.000 al metro
quadro, vorremmo capire se è un valore di mercato o se è un valore
che nasce per la particolare "utilitas" che l'Amministrazione
ravvede in questo terreno o quant'altro.
Noi riteniamo, cioè, che questo atto sia stato preso con una
leggerezza, Assessore, che forse sarebbe opportuno evitare su
materie che hanno già avuto l'attenzione della Corte dei Conti.
Presidente
La parola al Consigliere Cerise.
Cerise (UV)
Ho preso la parola per esprimere un
apprezzamento nei confronti della Giunta regionale, anche per
quanto riguarda l'atto precedente relativo alla riqualificazione
ambientale del lago Verney, che non solo mira a riqualificare una
zona fra le più belle della Valle d'Aosta, ma dà una risposta
oggettiva ad un'utenza che non è solo quella dei pescatori, ma è
anche quella costituita dalle persone che frequentano quella zona
anche solo per delle passeggiate.
Si chiude un capitolo iniziato molti anni fa che aveva
incontrato tanti ostacoli: c'era una convergenza, ma non si trovava
mai un accordo, finalmente vedo che si è trovato e me ne
compiaccio, così come mi voglio compiacere anche per questo secondo
atto perché anche qui si tratta di una storia molto lunga la cui
non risoluzione ha impedito di realizzare alcune progettualità che
erano in corso già con coloro che mi hanno preceduto alla direzione
di quel servizio.
Con l'acquisizione di questo terreno credo che il vivaio possa
finalmente aprirsi a delle nuove forme di sperimentazione e di
investimento nel settore delle colture non solo forestali, ma anche
quelle ornamentali, piuttosto che nel caso delle piante
micorrizate, che sono delle opportunità per la nostra Regione. Non
voglio entrare troppo nel merito della questione relativa alle
modalità con le quali la Regione è riuscita ad acquisire questo
terreno, non ho dubbi che la procedura sia corretta, ma credo che
questo sia stato anche un modo molto efficace ed intelligente
perché non avevamo a che fare con delle persone che avevano bisogno
di vendere, ma con delle persone che avevano bisogno di dialogare e
forse la Giunta regionale ha trovato, con il ricorso a questo
sistema, il modo di dialogare per convincerli a cedere questo
terreno - perché vi ripeto che c'era una specie di opposizione di
principio -, che faceva capo alla volontà di trovare un dialogo al
di là della burocrazia e ha concluso questa procedura. Voglio fare
un apprezzamento alla Giunta regionale e a chi ha saputo così
intelligentemente concludere questa pratica.
Presidente
La parola al Consigliere Curtaz.
Curtaz (PVA-cU)
Ho ascoltato con attenzione gli
interventi dei colleghi che mi hanno preceduto e non ho motivo di
dubitare delle espressioni utilizzate dal Consigliere Cerise che
plaude a questa iniziativa perché consentirebbe, se non ho capito
male, l'ampliamento di un vivaio. Per fortuna che c'è ancora
qualcuno che ha debiti, altrimenti non potremmo realizzare le
iniziative di cui la Regione ha bisogno! Ma, a parte questo, al di
là della bontà o meno del merito dell'operazione, credo che alcune
perplessità su questa procedura siano legittime, in particolare per
quanto riguarda lo stabilire che obbligazioni in forma generica
possano essere adempiute con obbligazioni in forma specifica, a
richiesta di chi e a beneficio di chi io non l'ho capito.
Non ho capito se in questo caso l'iniziativa è partita dalla
Regione, che doveva riscuotere un credito, o dal proprietario, che
doveva adempiere ad un debito, pertanto chiedo al Presidente se può
illustrarmi questo particolare; neppure mi risulta chiaro - perché
gli atti non davano riscontro a questa domanda - qual è l'origine
di questo debito: sappiamo che c'è una sentenza o forse un paio di
sentenze della Corte dei Conti: questo debito da che cosa è
originato? Per quali motivi la Corte dei Conti ha condannato questo
cittadino? Questo non risulta dalla documentazione in atto. In
definitiva, se si tratta di un'eccezione, io personalmente sono
anche disposto a condividere l'impostazione del Consigliere
Cerise.
Io, a differenza del Consigliere Cerise, non ho nessun elemento
per dire se è stato fatto bene o se è stato fatto male e sempre se
si tratta di un'eccezione legata alla particolarità assoluta del
caso…, se si tratta invece di un
precedente in base al quale si consente, ove ritenuto opportuno, di
sostituire una prestazione pecuniaria con la cessione di un
terreno, mi sembra un po' discutibile, un po' strano. Questo è
possibile per un privato perché fa quello che vuole, ma mi sembra
che una pubblica amministrazione debba tener conto di tutta una
serie di parametri, può darsi che in questo caso se ne sia tenuto
conto e allora, se è così, vorrei capire quando si tiene conto di
certi parametri e quando no, se ci sono dei criteri e quando invece
un adempimento di questo genere è lasciato all'iniziativa del
debitore o dell'Assessore. A me questo passaggio non è chiaro, se
il Presidente riuscirà a chiarirmelo, può darsi che riesca anche a
farmi cambiare opinione. Non ho pregiudizi di nessun tipo rispetto
a questa vicenda.
Presidente
Non ho altri iscritti a parlare, dichiaro
chiuso il dibattito generale.
La parola al Presidente della Regione, Viérin Dino.
Viérin D. (UV)
D'abord, c'est un débat entre juristes et
je m'excuse si, n'étant pas moi-même juriste, je ne suis pas en
mesure de répondre à toutes les sollicitations; d'ailleurs à
l'avocat Curtaz, je préfère répondre ici au Conseil et non pas en
tant que Président de la Région lorsque lui en sa qualité d'avocat,
il nous adresse des plaintes pour ses clients.
Du point de vue juridique, si je n'ai pas été clair, je veux le
réaffirmer, tout d'abord il y sont deux critères que nous
respectons: il doit y avoir une requête de la personne intéressée
et ensuite une vérification des exigences de l'Administration
régionale. Ce sont les deux critères d'ordre général.
Dans ce cas spécifique, il y a une requête qui a été adressée
par M. Chenal qui a proposé de céder à la Région autonome Vallée
d'Aoste deux terrains sis dans la commune de Quart.
C'est donc là, l'expression de la volonté d'un particulier qui
adresse une requête spécifique à la Région:
"Je veux céder ces
terrains, je veux le faire en contrepartie d'une dette que j'ai
suite à une sentence de la Cour des Comptes"
; il me semble -
mais je voudrais le vérifier - que c'est la question des
contrôleurs de la Maison de jeu de Saint-Vincent.
D'autre part, il y a la vérification des exigences de
l'Administration, parce qu'il est vrai nous ne pouvons pas acheter
pour acheter, il doit y avoir une vérification préalable:
vérification, au-delà de ce que le collègue Cerise nous a rappelé -
et je le remercie -, qui a été effectuée par le Service du
patrimoine de l'Assessorat du budget, par un courrier où il est
affirmé que lesdits terrains présentent un intérêt pour
l'Administration régionale puisqu'ils permettraient d'étendre le
domaine de la pépinière. Telles sont donc les deux conditions.
La valeur a été établie par le même service, donc les 20.000
lires au mètre carré ont été établies par notre Service du
patrimoine sur la base des procédures que ce même service suit pour
définir la valeur des propriétés que nous vendons ou qui nous sont
proposées à titre d'achat. Il y a - il est vrai - une dérogation,
mais c'est par rapport au Plan général des achats qui sera sous peu
soumis à votre attention.
Pour ce qui est des responsabilités, nous en assumons l'entière
responsabilité parce que nous sommes convaincus du bien-fondé des
procédures qui ont été suivies.
Presidente
La parola al Consigliere Curtaz per
dichiarazione di voto.
Curtaz (PVA-cU)
Riteniamo non convincenti le
argomentazioni che il Presidente ha fornito in riferimento alle
perplessità che sono state avanzate, quindi ci asterremo su questo
provvedimento. Peraltro, in apertura del suo intervento, il
Presidente, in modo sibillino e tutt'affatto corretto, utilizzando
metodi che dovrebbero essere estranei a questo consesso, ha
accennato a qualche iniziativa, di cui io non ho ricordo.
Se lei, Presidente, ha sul suo tavolo pratiche a cui lei ha
fatto riferimento, la pregherei di esibirmele, anche in separata
sede, invece se non ce le avesse, usi un'altra volta la cortesia di
non offendere le persone.
Presidente
Pongo in votazione la delibera in oggetto:
Consiglieri presenti: 31
Votanti: 25
Favorevoli: 25
Astenuti: 6 (Beneforti, Curtaz, Frassy, Lattanzi, Squarzino
Secondina, Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK