Consiglio Regionale della Valle d'Aosta - Oggetto del Consiglio n. 262 del 13 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 262 del 13 maggio 1982 - Resoconto
OGGETTO N. 262/VII - INIZIATIVE TENDENTI AL ASSICURARE LA
RAPPRESENTANZA DELLA REGIONE AUTONOMA VALLE D' AOSTA AL PARLAMENTO
EUROPEO. (Approvazione di 'mozione).
PRESIDENTE
: Do lettura del testo della mozione presentata
dai Consiglieri Lustrissy, Voyat e Martin.
MOZIONE
Preso atto della risoluzione approvata in data 10.3.1982 dal
Parlamento Europeo relativa alle norme per le elezioni del
Parlamento Europeo, inviate per conoscenza dall'Onorevole
Dujany;
Considerato l'art. 4 che dà la possibilità agli Stati membri
di adottare le opportune misure derogatorie alle norme elettorali
che tengano conto delle particolarità geografiche ed etniche,
riconosciute dai singoli Stati nella Costituzione scritta,
IL CONSIGLIO REGIONALE DELLA VALLE D'AOSTA
DELIBERA
1)
di invitare il governo nazionale ed il parlamento a
tener conto nella emanata normativa della particolarità
etnico-linguistica riconosciuta dalla
Costituzione italiana
alla Regione Autonoma Valle d'Aosta affinché ne sic assicurata la
rappresentanza al Parlamento Europeo;
2)
dà mandato alla Presidenza del Consiglio unitamente
alla Conferenze dei Capigruppo consiliari e ai Parlamentari
valdostani di prendere le opportune iniziative al riguardo nei
confronti del governo e del parlamento.
PRESIDENTE
: Ha chiesto di parlare Consigliere Lustrissy;
ne ha facoltà.
LUSTRISSY - (DP):
Illustrerò brevemente la mozione anche
a nome dei colleghi sottoscrittori. La mozione prende le mosse da
una lettera pervenuta alla Presidenza del Consiglio e trasmessa per
conoscenza ai Consiglieri dall'On. Dujany che ci ha comunicato
l'adozione, da parte del Parlamento Europeo, in data 10.3.1982, di
un atto politico riguardante le modalità dell'elezione del
Parlamento Europeo per la prossima tornata elettorale dell'84.
Fra le varie norme previste nel sistema elettorale ipotizzato,
all'art. 4 vi è una statuizione che permetterebbe alla nostra
regione di risolvere finalmente in via definitiva il problema
politico della rappresentanza della Regione Valle d'Aosta in seno
al Parlamento Europeo, in quanto l'art. 4 al punto n. 2 precisa
che, allo scopo di tener conto di particolarità geografiche o
etniche espressamente riconosciute dalla Costituzione scritta o non
scritta dello Stato interessato, gli Stati membri possono adottare
talune misure derogatorie alla disposizione di cui agli artt. 2 e
3. Gli artt. 2 e 3 prevedono un sistema di elezione proporzionale
per circoscrizione. Si fissa un minimo di eleggibili nelle
circoscrizioni e si fissano le modalità elettorali e il
collegamento delle liste con gli elettori.
Per cui, con questo, sembra sia possibile per il nostro Stato,
che nella Costituzione riconosce, protegge e tutela le minoranze
etnico-linguistiche all'art. 6, l'adozione di un sistema elettorale
che salvaguardi la rappresentanza delle minoranze etniche presenti
nello Stato, al Parlamento Europeo.
Credo che questa sia l'occasione perseguire da vicino
l'evoluzione sul piano politico-legislativo della proposta.
Naturalmente, l'atto adottato dal Parlamento Europeo, dato che
il Parlamento ha solo poteri consultivi, dovrà essere ratificato
dal Consiglio dei Ministri della Comunità Europea e di lì trasmesso
ai singoli Stati membri, affinché, prima dell'84, possano adeguare
la propria legislazione a questa normativa.
La mozione si propone di esaminare il problema sotto due
profili: da una parte un invito diretto al governo nazionale e al
parlamento affinché tengano conto di questa possibilità nella
futura legge elettorale.
Secondo, di dar mandato alla Presidenza del Consiglio che,
unitamente ai Capigruppo a ai Parlamentari valdostani, studi le
modalità e le opportunità per agganciarci in sede nazionale alle
proposte che verranno fatte, in modo che la Valle d'Aosta sia
presente nell'elaborazione di questa proposta legislativa per la
riforma del sistema elettorale per l'elezione al Parlamento
Europeo.
PRESIDENTE
: Ha chiesto di parlare il Consigliere Nebbia;
ne ha facoltà.
NEBBIA - (PSI):
Per dire che noi concordiamo con questa
mozione e per annunciare che prossimamente presenteremo all'esame
del Consiglio, sia per fini culturali generali sia per arrivare ad
una discussione su tutti i problemi, una proposta di legge che
preveda un certo numero di modifiche allo Statuto regionale.
Una di queste sarà certamente in questo senso, cioè prevedere la
rappresentanza della Regione al Parlamento Europeo. Tutto questo
per dimostrare che seguiamo questa linea e che ne discuteremo
ancora successivamente, sperando però che nel frattempo il problema
si risolva o sia risolto dal Parlamento Italiano.
PRESIDENTE
: Ha chiesto di parlare il Consigliere Mafrica;
ne ha facoltà.
MAFRICA - (PCI):
Noi voteremo a favore della mozione, ma
pensiamo che oltre a questo dovremmo proprio studiare delle
iniziative di pressione di una certa intensità sui Parlamentari
europei e sul Parlamento italiano, altrimenti la mozione rischia di
restare proprio una pura petizione di principio.
PRESIDENTE
: Se non vi sono altre dichiarazioni di voto,
metto in votazione la mozione testé discussa.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
La seduta è tolta.
L'adunanza termina alle ore undici e minuti cinque.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK