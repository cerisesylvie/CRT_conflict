Consiglio Regionale della Valle d'Aosta - Oggetto del Consiglio n. 2172 del 2 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 2172 del 2 ottobre 1996 - Resoconto
SEDUTA ANTIMERIDIANA DEL 2 OTTOBRE 1996
OGGETTO N. 2172/X Ordine dei lavori.
Presidente Adesso ci troviamo di fronte a due punti che erano
stati rinviati la settimana scorsa, oltre alla richiesta di
iscrizione di una risoluzione da parte del collega Tibaldi e degli
altri membri della minoranza.
Faccio presente ai colleghi che sull'argomento che affronta la
risoluzione è prevedibile che si apra un dibattito che va ad
incidere sui lavori di questo Consiglio, perché tutte le premesse
danno un giudizio politico sull'azione del parlamento. La
valutazione è che ci sono i tempi per affrontare questo tema in
questa sede attraverso una iniziativa del Consiglio che potrebbe
permettere a tutte le forze di intervenire; su un tema di questo
tipo è ancora possibile presentare un documento al prossimo
Consiglio.
Intanto dovrà essere messa ai voti l'iscrizione della
risoluzione, e qui si ripropone l'annoso problema su cui la
commissione dovrà esprimersi, perché come abbiamo già detto altre
volte non è possibile iscrivere gli ordini del giorno se non sono
collegati direttamente a dei temi in discussione; l'argomento
affrontato dalla risoluzione è stato tirato per le pinze e infatti
non ho considerato il documento un ordine del giorno. Ma il
problema è che non si può continuare in questa situazione in cui,
per eliminare i tempi necessari per le interpellanze, le
interrogazioni e le mozioni, all'ultimo momento il Consiglio è
chiamato ad affrontare temi di questo genere. Se così facessero
tutti i consiglieri, il Consiglio non potrebbe più funzionare.
Pertanto convocherò la commissione per il regolamento per definire
questo aspetto.
Oggi c'è questa richiesta, posso metterla in votazione perché
per prassi abbiamo accettato richieste di porre all'attenzione del
Consiglio delle risoluzioni; certo che vuol dire aprire una
discussione e vuol dire decidere in merito ai lavori del Consiglio,
vuol dire rimandare il Consiglio alle ore 16.
Ha chiesto la parola il Consigliere Linty.
Linty (LNPIAP) Vorrei ricordare ai colleghi consiglieri che
nello scorso Consiglio si usò il pretesto della questione del
Casinò per iscrivere una risoluzione sullo sciopero dei
metalmeccanici.
Visto che la sovranità del Consiglio viene evocata solo quando
bisogna rinviare le risoluzioni che presenta la minoranza, poi se
andiamo a guardare le commissioni, le nomine, lì il Consiglio non è
più sovrano, ma - ripeto - per rinviare le risoluzioni sì, oggi il
Consiglio è convocato per tutto il giorno e addirittura anche per
domani, se non si vuole discutere adesso, non ci deve essere nessun
problema ad affrontare la discussione di questa risoluzione nel
pomeriggio. Credo che in assenza di una norma chiarificatrice, che
sarà oggetto di attenzione da parte della commissione del
regolamento (della quale faccio parte), si debba usare almeno lo
stesso peso e la stessa misura.
Presidente Nessuno ha messo in discussione questo fatto, ho solo
rivolto un invito. Forse non ha inteso bene, collega, allora
chiarisco nuovamente il concetto. Ho rivolto un invito per ritirare
questo documento e presentare una mozione ad un prossimo Consiglio,
visto che i tempi ce lo permettono. Se invece si vuole affrontare
la risoluzione, io la metto in votazione per l'accoglimento. Mi
sembra questo un ragionamento corretto e coerente, perché abbiamo
accettato tutte le risoluzioni sia quando erano presentate dal
governo regionale sia quando erano presentate dalla opposizione,
salvo dei casi abnormi.
Ha chiesto la parola il Consigliere Tibaldi.
Tibaldi (Ind) Non sono d'accordo su quanto detto dal Presidente,
perché in assenza di un regolamento chiaro e di una commissione per
il regolamento che è ormai inesistente, mai convocata, l'interprete
unico ed autentico rimane sempre il Presidente, il quale tira un
po' l'elastico come gli fa comodo di quello che è il dettato delle
norme di questo regolamento.
Visto che non è vero che i tempi permetteranno comunque alla
prossima seduta del Consiglio di discutere sull'argomento,
piuttosto che invitare la minoranza a ritirare il proprio
documento, il Presidente farebbe una mossa più elegante ad invitare
la maggioranza a presentare un contro-documento, se politicamente
non si trova d'accordo su quanto proposto, o perlomeno a concordare
in sede di capigruppo un documento comune. Mi sembrerebbe molto più
logico...
Presidente ... non è questo il motivo del contendere.
Tibaldi (Ind) ... ma il Presidente ha anche il potere di
interrompere mentre un Consigliere sta parlando...
Presidente ... sì, il Presidente ha anche questo potere. La mia
era solo una richiesta, il problema non esiste, e quindi pongo in
votazione l'iscrizione della risoluzione presentata dal collega
Tibaldi e altri... chiedo scusa, credevo fosse stata
distribuita.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK