Consiglio Regionale della Valle d'Aosta - Oggetto del Consiglio n. 847 del 22 settembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 847 del 22 settembre 2021 - Resoconto
OGGETTO N. 847/XVI - Approvazione del bilancio al 31 dicembre
2020 della gestione straordinaria in liquidazione della Casa da
gioco di Saint-Vincent, a norma dell'articolo 8 della l.r.
88/1993.
Bertin (Presidente) -
Punto n. 5.01 all'ordine del
giorno. L'assessore Caveri per l'illustrazione.
Caveri (VdA Unie) -
Cari colleghi, questa è una vicenda
che non si è ancora chiusa, che riguarda la gestione straordinaria
della Casa da gioco, come ricorderete nata nel 1993, poi c'è stata
una serie di evoluzioni della legge e proprio la normativa in
vigore prevede che ci sia questo passaggio di approvazione del
bilancio.
Ringrazio molto il liquidatore della società, liquidazione
decisa nell'ormai lontano 2012, il dottor Andrea Bo, che ha fornito
assieme al bilancio una completa relazione sullo stato
dell'arte.
Le novità più eclatanti che sono emerse in questo periodo sono
relative al permanere di un contenzioso con il gruppo Lefebvre,
peraltro ormai positivamente in parte risolto, nel senso che i
diversi contenziosi alla fine si sono riassunti, dovendo essere
brutali, in una richiesta da parte loro di 43 milioni di euro, che
si è risolta poi al Tribunale di Torino con 400 mila euro, che
peraltro è una cifra che dovrebbe andare in compensazione.
La ragione per cui la società non è ancora stata chiusa
definitivamente è perché esiste ancora un contenzioso, proposto
sempre da uno dei gruppi, la Elle Claims, nel gennaio del 2021, che
ha presentato in Cassazione un ennesimo ricorso. La considerazione
rispetto a questo ricorso è abbastanza ottimistica, però fino a
quando non ci sarà questo pronunciamento definitivo la vicenda, o
meglio, la società resta aperta. Si può aggiungere anche il fatto
che è stato raggiunto un accordo proprio
ad limine
negli
ultimi mesi, riguardante invece un contenzioso ancora esistente fra
la Casinò S.p.A e la gestione straordinaria, che è stato chiuso in
senso transattivo con l'approvazione da parte del Tribunale di
Aosta perché per la casa da gioco si è ancora in un regime di
concordato, come tutti sanno. Quindi la proposta, ovviamente, è
quella di dare un assenso all'approvazione di questo bilancio,
nell'auspicio che la Cassazione possa esprimersi in più fretta
possibile e si possa chiudere definitivamente questa società.
Presidente -
Siamo in discussione generale. Se qualcuno
vuole intervenire si prenoti. Non vedo richieste, pertanto chiudo
la discussione generale e se non vi sono dichiarazioni di voto,
passerei alla votazione. La votazione è aperta.
Esito della votazione:
Presenti: 34
Votanti           
: 21
Favorevoli: 21
Astenuti: 13 (Aggravi, Brunod, Carrel, Distort, Foudraz, Ganis,
Lavy, Manfrin, Perron, Planaz, Rollandin, Sammaritani,
Spelgatti)
Il Consiglio approva.
A questo punto sospendiamo brevemente per arieggiare i
locali.
La seduta è sospesa dalle ore 10:57 alle ore 11:15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK