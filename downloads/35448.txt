Consiglio Regionale della Valle d'Aosta - Oggetto del Consiglio n. 2936 del 8 aprile 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2936 del 8 aprile 2013 - Resoconto
OGGETTO N. 2936/XIII - Reiezione della proposta di legge:
"Disposizioni in materia di libertà e gratuità di accesso alla rete
internet nel territorio regionale".
Président -
La parole au collègue Chatrian pour son
rapport.
Chatrian (ALPE)
- Sì, grazie Presidente.
Dopo le disposizioni in materia di trasparenza, vorrei
condividere con voi le disposizioni in materia di libertà e
gratuità di accesso alla rete internet. Come gruppo ALPE, avevamo
presentato nel mese di luglio questa proposta di legge con primo
firmatario il collega Louvin, che ringraziamo, e insieme avevamo
presentato questa proposta di legge proprio per proporre un
impianto che desse delle risposte comunque a quella che è la
comunicazione via internet. La comunicazione via internet è ormai
uno strumento indispensabile, in alcuni casi insostituibile, per la
diffusione della cultura, la semplificazione delle relazioni
interpersonali, la formazione di un'opinione pubblica e, come si è
potuto vedere in alcuni episodi negli ultimi tempi, anche per una
maggiore partecipazione democratica. La possibilità di interagire
tra le persone può migliorare le relazioni umane, ma ha anche
ricadute sociali ed economiche positive. In virtù di queste
caratteristiche, l'accesso alla rete è oggi considerato alla
stregua di un servizio pubblico e come tale da rendere disponibile
a tutti i cittadini ai quali vanno garantite le effettive
condizioni di parità nell'accesso e soprattutto nella fruizione.
Per raggiungere e mantenere questo obiettivo, non basta enunciare
principi, ma occorre che il servizio sia fornito agli utenti in
modo diffuso e con le medesime modalità tecnologiche, un livello
costantemente avanzato di tecnologia in questo caso non è un lusso,
ma elemento essenziale per sfruttare nel modo migliore e non
vanificare tutte le potenzialità che questo strumento offre per la
diffusione e la creazione di cultura.
Accanto a comprensibili atteggiamenti di dubbio e perplessità
per alcuni aspetti della rete e del suo utilizzo, che hanno
accompagnato del resto ogni forma nuova di comunicazione in ogni
epoca storica, dalla carta stampata al telefono, il giudizio sul
suo ruolo positivo è ormai universalmente condiviso e lo sviluppo
planetario della rete internet, insieme alla contemporanea
diffusione del pc e di altri strumenti di connessione, ha ormai
rivoluzionato in modo permanente il nostro modo di comunicare e di
metterci in relazione con altre persone, altri popoli e, non
dimentichiamoci, altre culture. Per queste sue caratteristiche, che
per molti aspetti si possono definire "democratiche",
entre
guillemets
, la rete internet si è rivelata in molti casi un
formidabile mezzo di emancipazione individuale, ma anche
collettiva, che avvantaggia i processi di sviluppo sociale, di
ricerca, di creatività artistica e di progresso economico, fino a
diventare appunto, come si è visto in particolare per le ultime
elezioni del Parlamento, elemento decisivo anche di partecipazione
ed espressione di voto. In definitiva, la rete è ormai uno
strumento insostituibile di libertà e di uguaglianza che, come
Regione, dobbiamo sviluppare e sostenere e aggiungerei
accompagnare.
Il nostro compito naturalmente è particolare, perché tocca a noi
non solo seguire, ma anche, per quanto possibile, anticipare le
continue trasformazioni legate allo sviluppo di questa tecnologia e
dunque dare al settore delle comunicazioni via rete nella nostra
regione regole certe e indirizzi per la sua diffusione
territoriale, in modo da garantire che il suo utilizzo e l'impatto
sui diritti dei cittadini siano conformi ai principi costituzionali
di libertà e di eguaglianza. Il nostro unico obiettivo deve essere
garantire che questo strumento si sviluppi innanzitutto
liberamente, ma resti libero dai possibili condizionamenti da parte
di poteri forti conformandosi ai principi generali di libertà, di
informazione, comunicazione, associazione, riunione e iniziativa
economica privata e di opinione. La libertà informatica è ormai un
diritto acquisito, è un modo solo più moderno di espressione della
libertà di pensiero dell'individuo, le nuove tecnologie
dell'informazione devono essere dunque strumento al servizio...e
poste al suo servizio.
Nella prima fase del loro sviluppo le nuove tecnologie della
comunicazione hanno sollevato obiezioni e, di conseguenza,
richiesto soprattutto interventi di protezione giuridica. Oggi la
questione più urgente appare invece quella di dare risposta alla
richiesta collettiva di potersi avvalere in ogni luogo e momento
degli strumenti informatici, al fine di fornire ed ottenere
costantemente informazioni di ogni genere, di costruire relazioni,
di inviare e richiedere dati, di accedere liberamente e senza
filtri alle fonti di conoscenza disponibili per via telematica. La
Regione Autonoma Valle d'Aosta ha già assunto diverse, anche
lodevoli iniziative per favorire il diffondersi della cultura e
degli strumenti informatici, ma ora si tratta di consolidare nel
concreto le condizioni di eguale accesso da parte di tutti al bene
comune costituito dalla rete internet, compresi coloro che, benché
non residenti in Valle d'Aosta, vi soggiornano o transitano, i
nostri ospiti insomma.
In linea teorica, malgrado alcune evidenti difficoltà di natura
geomorfologica, la nostra regione, per le ridotte dimensioni e per
le capillarità delle infrastrutture già esistenti, può configurarsi
come territorio ideale per l'applicazione concreta del principio di
libero accesso secondo modalità che i protocolli operativi
esistenti rendono già ora possibili. Nella pratica questa
potenzialità può essere sfruttata prima di tutto utilizzando e
potenziando senza particolari nuovi oneri finanziari l'ampia rete
di connettività già ad oggi disponibile per le amministrazioni
pubbliche, che attualmente non è utilizzata pienamente, almeno
durante gli orari di chiusura degli uffici pubblici, ma, per
ottenere stabilmente i risultati auspicati, è anche necessaria una
rapida integrazione operativa che completi il quadro di
collaborazione già in atto tra le recenti reti
wireless
già
sviluppate o in corso di realizzazione, regionale e comunali.
ALPE già nel 2012 ha presentato una proposta di legge in materia
di libertà e gratuità di accesso proprio alla rete internet nel
territorio. Gli obiettivi di tale proposta, che prendeva lo spunto
anche da precedenti episodi, erano in sintesi: il miglioramento
delle capacità di espressione informatica, il potenziamento e
l'adeguamento delle infrastrutture, il carattere no-profit e la
neutralità della rete, le garanzie di eguaglianza nell'accesso. Si
tratta di obiettivi ancora attuali che la proposta attuale riprende
e ripropone in un articolato coerente e concreto per dare risposta
ad un interesse collettivo irrinunciabile ed improcrastinabile.
Ultima considerazione: CO.RE.COM. Valle d'Aosta aveva fatto
comunque diverse riflessioni e diverse comunque considerazioni su
questo nostro impianto, su questa nostra proposta di legge, che
voleva creare quelle condizioni per dare delle risposte comunque ad
una necessità importante in una regione, che noi tutti crediamo e
siamo consapevoli essere una regione innanzitutto a vocazione
turistica. Grazie.
Président
- Merci. Collègues, on peut ouvrir la
discussion générale. Est-ce qu'il y a quelqu'un qui souhaite
intervenir? Pas de requêtes? S'il n'y a pas de requêtes
d'intervention, on peut fermer la discussion générale. La
discussion générale est fermée. La parole au Président
Rollandin.
Rollandin (UV)
- Avevo già accennato incidentalmente con
il progetto precedente sul discorso internet...i colleghi hanno
citato quello che a livello regionale si sta facendo per costruire
la rete, la rete è sicuramente la base affinché si possa avere un
servizio internet con i
byte
giusti, con le velocità che
oggi non ci sono, per dare un servizio in particolare a tutte le
pubbliche amministrazioni e naturalmente anche agli utenti,
soprattutto i turisti che vengono in Valle, tant'è che il servizio
internet lo riteniamo un servizio essenziale. Quello che noi
riteniamo non percorribile attualmente è il discorso del gratuito,
tutto gratuito, questo credo che...e il collega l'ha ricordato, le
valutazioni fatte dal CO.RE.COM. hanno espressamente evidenziato
quali sono i vincoli e le modalità che si attestano oggi in questa
materia con la documentazione probante che rende difficile
applicare
tout court
questo servizio nella piena gratuità,
questo non è possibile oggi. Vi è quindi sicuramente l'esigenza di
quantificare e qualificare il servizio, di migliorarlo, tenendo
conto che però ci sia un'accessibilità evidente, non dimentichiamo
che oggi ci sono i gestori di rete, noi abbiamo i gestori di rete
che vengono pagati, non è che oggi il servizio è gratuito. Ora, il
problema è quello di implementarlo, di renderlo all'altezza di
quelle che sono le attese sia dei residenti che dei turisti e
questo noi lo condividiamo in pieno.
Sull'altro tema noi manteniamo le perplessità che sono state a
suo tempo evidenziate, quindi noi chiediamo su questo provvedimento
o di ritirarlo, di non discuterlo, oppure noi ci asterremo proprio
per queste motivazioni, perché ne condividiamo l'aspetto
sostanziale, ma non è possibile votare un provvedimento di questa
natura.
Presidente
- Grazie. C'è qualcuno che vuole replicare?
No? Mettiamo in votazione l'articolo 1 allora. La votazione è
aperta. Colleghi, siete invitati a votare. Tutti hanno votato?
Possiamo chiudere la votazione? La votazione è chiusa.
Presenti: 30
Votanti: 7
Favorevoli: 7
Astenuti: 23 (Agostino, Benin, Bieler, Crétaz, Empereur, Hélène
Impérial, Isabellon, Lanièce, La Torre, Maquignaz, Marguerettaz,
Pastoret, Praduroux, Prola, Emily Rini, Rollandin, Rosset, Salzone,
Tibaldi, Laurent Viérin, Marco Viérin, Manuela Zublena, Zucchi)
Il Consiglio quindi respinge e, come prima, decade l'intera
proposta di legge.
Possiamo passare al punto 17.9 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK