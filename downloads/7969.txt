Consiglio Regionale della Valle d'Aosta - Oggetto del Consiglio n. 2389 del 14 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2389 del 14 novembre 1986 - Resoconto
OGGETTO N. 2389/VIII - DISEGNO DI LEGGE CONCERNENTE:
"AUTORIZZAZIONE DI MAGGIORE SPESA ANNUA PER L'APPLICAZIONE DELLA
LEGGE REGIONALE 11 AGOSTO 1975, N. 39, E SUCCESSIVE MODIFICAZIONI,
CONCERNENTI L'ORDINAMENTO DELLE GUIDE E ASPIRANTI GUIDE ALPINE
DELLA VALLE D'AOSTA".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
L'aumento di spesa previsto da questo
disegno di legge è motivato dall'inserimento di un servizio di
guardia permanente assicurato da due guide alpine che, durante il
fine settimana, sono anche coadiuvate da un medico. Esse saranno
pronte, durante tutto l'arco delle ventiquattro ore e per tutti i
365 giorni dell'anno solare, ad intervenire con l'ausilio
dell'elicottero in qualsiasi punto della Regione in cui vengono
segnalati incidenti di montagna.
Oltre al normale soccorso alpino queste guide effettueranno
anche il servizio di ascolto per ogni genere di calamità (incidenti
stradali, alluvioni, frane e valanghe). Pertanto faranno dei corsi
particolari proprio perché avranno dei numeri telefonici di
personale regionale specializzato che dovrà essere a disposizione,
garantendo la reperibilità, ventiquattro ore su ventiquattro. Le
guide dovranno essere in grado di mettersi in contatto, ad esempio,
con l'ingegnere Capo dell'Assessorato dei Lavori Pubblici, in caso
di danni ad una strada regionale, e con il dott. Busanelli, o chi
per esso, nel caso si tratti di un danno che interessa
l'Assessorato Agricoltura e Foreste.
È un servizio ben organizzato grazie al quale ci auguriamo che
la Valle d'Aosta possa porsi ai primi posti in Italia in questo
genere di assistenza.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Vorrei solo che mi fosse precisato se
questo servizio sostituisce quello che finora è stato effettuato
dall'Assessorato ai Lavori Pubblici. Grazie.
PRESIDENTE:
Se nessuno chiede la parola passiamo
all'esame dell'articolato.
Do lettura dell'articolo 1:
Articolo 1
1. Per l'effettuazione degli interventi di cui all'art. 18,
lett. B) della legge regionale 11 agosto 1975, n. 39, e successive
modificazioni, concernente l'ordinamento delle guide e aspiranti
guide alpine della Valle d'Aosta, è autorizzata la maggiore spesa
annua di Lire 200 milioni, il cui onere graverà sul capitolo 37250
della parte spesa del bilancio di previsione della Regione per
l'anno finanziario 1986 e sui corrispondenti capitoli di bilancio
per gli anni successivi.
2.
Alla copertura dell'onere di cui al comma
precedente si provvede:
- per l'anno 1986 mediante riduzione di L. 200 milioni dello
stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo (spese
di investimento)" a valere sull'intervento previsto all'allegato n.
8 del bilancio di previsione per l'esercizio 1986 relativo
all'esperimento pilota per la realizzazione di una centrale
idroelettrica; su detto intervento rimane disponibile la somma di
L. 850.000.000.
- Per gli anni 1987 e 1988 mediante utilizzo per L.
400.000.000 delle risorse disponili iscritte al programma 3.2.
"Altri oneri non ripartibili" del bilancio pluriennale
1986/1988.
- Per gli anni successivi l'onere derivante dall'applicazione
della presente legge sarà iscritto con la legge di approvazione dei
relativi bilanci.
PRESIDENTE:
Se nessuno chiede la parola pongo in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
PRESIDENTE:
Do lettura dell'articolo 2:
Articolo
2
1. Al bilancio di previsione della Regione per l'esercizio 1986
sono apporta te le seguenti modificazioni:
Parte spesa
Variazione in diminuzione:
Cap. 50150
"Fondo globale per il finanziamento di
spese per ulteriori programmi di sviluppo (spese di investimento)"
L. 200.000.000
Variazione in aumento
Cap. 37250 "Contributi per il funzionamento del soccorso
Alpino Valdostano"
-
L.R. 11.8.75, n.
39
art. 18
-
L.R. 8.5.79, n. 29 art. 14
-
L.R. 14.7.82, n. 26
-
L.R. 22.3.83, n. 12
-
L.R. 21.12.84, n. 70
-
L.R., n. L. 200.000.000
2.
La presente legge sarà pubblicata nel Bollettino
Ufficiale della Regione.
3.
È fatto obbligo a chiunque spetti di osservarla e
di farla osservare come legge della regione Valle d'Aosta.
PRESIDENTE:
Se nessuno chiede la parola pongo in
votazione l'articolo 2 testé etto:
ESITO DELLA VOTAZIONE
Presenti, votanti e favorevoli: 24.
Il Consiglio approva all'unanimità.
Si dà atto che dalle ore 10.42 assume la Presidenza il Vice
Presidente DOLCHI.
PRESIDENTE:
Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 29
Votanti:
27
Favorevoli: 27
Contrari: 2
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK