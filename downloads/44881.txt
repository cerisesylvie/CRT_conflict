Consiglio Regionale della Valle d'Aosta - Oggetto del Consiglio n. 1752 del 27 luglio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1752 del 27 luglio 2022 - Resoconto
OBJET N° 1752/XVI - Communications du Président du
Conseil.
Bertin (Presidente) -
Alla presenza di 35 Consiglieri,
possiamo iniziare l'analisi dell'ordine del giorno. Punto n. 1.
Vi comunico che il 14 luglio scorso la Giunta ha depositato il
disegno di legge che contiene disposizioni per la promozione e lo
sviluppo delle comunità energetiche rinnovabili e dell'autoconsumo
collettivo. L'atto è stato assegnato alla IV Commissione.
La Conferenza dei Capigruppo, nella riunione di ieri, ha deciso
di discutere congiuntamente i seguenti punti all'ordine del giorno:
i punti 6.04 e 6.05, question time sull'assistenza medica ai
turisti, e i punti 18 e 40, riguardanti i pedaggi autostradali.
È stato inoltre approvato il calendario delle riunioni del
Consiglio regionale da ottobre 2022 a gennaio 2023, che vi è stato
trasmesso.
Nel pomeriggio di giovedì 21 luglio, si è insediato
l'Osservatorio regionale permanente sulla legalità e sulla
criminalità organizzata e di tipo mafioso. Nel corso della riunione
sono stati nominati Enzo Ciconte, Claudio Forleo e Roberto Gerardi,
quali componenti esperti indicati del comitato tecnico con funzioni
di supporto allo stesso. Nella mattinata, sempre di giovedì scorso,
ho invece partecipato in videoconferenza, alla riunione del
Coordinamento delle Commissioni e degli Osservatori sul contrasto
alla criminalità organizzata della Conferenza dei Presidenti delle
Assemblee legislative regionali.
Nella mattina di lunedì 25 sono intervenuto, in videoconferenza,
all'Assemblea plenaria della Conferenza dei Presidenti delle
Assemblee legislative delle Regioni e Province autonome.
Nella giornata di ieri è stata pubblicata la sentenza del TAR
della Valle d'Aosta che ha accolto il ricorso proposto da Francesco
Cordone e Marco Bertignono, per l'annullamento della delibera del
Consiglio regionale del 12 gennaio 2022 concernente l'elezione di
Adele Squillaci a Difensore civico. Il TAR ha ritenuto il
provvedimento illegittimo per difetto di motivazione, non avendo
l'organo provveduto a una comparazione tra i candidati e
all'esplicitazione delle ragioni a sostegno della decisione
assunta.
Vi segnalo che ieri, martedì 26, l'Ufficio di Presidenza ha
aggiornato le disposizioni per le attività di informazione del
Consiglio da osservare nel periodo di campagna elettorale, vale a
dire nel periodo di par condicio, a seguito dalla pubblicazione del
decreto di convocazione dei comizi per le elezioni del Parlamento
italiano. Disposizioni, inviate anche ai Capigruppo, che vi invito
a leggere. Vi segnalo, in particolare, che prosegue la diffusione
dei comunicati stampa che informano sull'attività istituzionale del
Consiglio, redatti nella forma indiretta e impersonale, riferendo
esclusivamente la carica istituzionale e/o il gruppo consiliare,
senza nomi. L'Ufficio stampa sospende, invece, la sua attività di
diffusione dei comunicati dei gruppi consiliari, i quali possono
comunque proseguire autonomamente nella loro attività di
comunicazione, in quanto i singoli gruppi non sono "organi" in
senso proprio del Consiglio.
Vi sono richieste di interventi su questo punto all'ordine del
giorno? Non vedo richieste.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK