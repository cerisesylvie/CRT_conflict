Consiglio Regionale della Valle d'Aosta - Oggetto del Consiglio n. 3090 del 21 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3090 del 21 dicembre 2023 - Resoconto
OGGETTO N. 3090/XVI - Interpellanza: "Realizzazione di un
impianto di frantumazione di batterie al piombo a Issogne".
Bertin (Presidente) -
Punto numero 40: consigliere Ganis,
a lei la parola per illustrare l'interpellanza.
Ganis (LEGA VDA) -
Grazie Presidente. Questa iniziativa
riprende in parte una nostra interrogazione presentata il giorno 15
gennaio 2021 dal nostro gruppo, avente come oggetto richieste di
chiarimento in merito alla creazione dell'impianto di frantumazione
di batterie nel Comune di Issogne.
Allora avevamo evidenziato le preoccupazioni dei cittadini e dei
paesi limitrofi nei confronti di questo tipo di impianto, perché la
frantumazione delle batterie esauste per recuperare il piombo
andrebbe a produrre un rifiuto classificato come speciale e
pericoloso; preoccupazioni ampliate anche dal fatto che, a pochi
metri da dove dovrebbe sorgere l'impianto, c'è la presenza della
discarica di Chalamy. Tenuto conto del fatto che una economia
circolare sbandierata in lungo e in largo
-
le operazioni di
riciclo fanno parte del circuito
green
, come ha anche
evidenziato il collega Distort
-
, ed evidenziata la nostra
sensibilità verso temi importanti come la tutela dell'ambiente e la
salute dei cittadini, il sottoscritto interpella il Governo
regionale per conoscere lo stato dell'arte in merito alla presunta,
dico presunta, realizzazione dell'impianto di frantumazione di
batterie situato nel Comune di Issogne. Grazie.
Presidente
- Risponde l'assessore Sapinet.
Sapinet (UV) -
Grazie Presidente, grazie collega per
questa iniziativa.
Una risposta breve, ma che credo vada nella direzione da lei
auspicata.
Preso atto delle sue preoccupazioni che ha espresso circa
l'impianto di frantumazione di batteria al piombo e del relativo
recupero in località Mure nel Comune di Issogne, si fa presente che
lo stesso impianto è stato oggetto di un'accurata istruttoria
focalizzata proprio ad analizzare i potenziali impatti ambientali e
sanitari di tali intervento, che ha portato alla sua autorizzazione
con un provvedimento dirigenziale numero 2614 che è datato 18
maggio 2021; provvedimento unico che comprendeva la VIA (quindi
Valutazione Impatto Ambientale) e l'AIA (Autorizzazione Integrata
Ambientale), che è corredato da una serie di prescrizioni volte a
monitorare nel tempo, appunto, le ricadute sui territori
circostanti.
Tuttavia, con una nota pervenuta in data 13 luglio 2022, la
società MEVAL ha comunicato la cessazione dell'attività, chiedendo
la revoca delle autorizzazioni rilasciate; l'attività, di fatto,
non è mai stata avviata e tale circostanza è stata confermata dai
controlli eseguiti anche dal Corpo forestale, che ha di fatto
certificato questa situazione. A seguito di tale evidenza, con un
altro provvedimento dirigenziale, il numero 5100 del 5 settembre
2022, come da richiesta della società, è stata revocata
l'autorizzazione rilasciata nel 2021.
Colgo anche l'occasione, come diceva anche lei, per ricordare
l'attenzione che la struttura ripone al tema, sia a riguardo
all'economia circolare, sia a riguardo all'autorizzazione
ambientale, anche e soprattutto al fine di garantire le migliori
risposte agli Enti locali e tener conto di tutte le esigenze di
questi territori. Grazie.
Presidente
- Consigliere Ganis.
Ganis (LEGA VDA) -
Grazie Presidente e grazie Assessore
per la risposta.
Quindi, seppure sia stato autorizzato l'impianto, la società è
cessata. Quindi perché se da una parte è importante come gruppo
creare nuovi posti di lavoro, è altrettanto importante e doveroso
far sì che tutte le procedure vengano eseguite a regola d'arte,
rispettando tutti gli
standard
ambientali.
Va ricordato che il Comune di Issogne presenta delle criticità,
come la presenza della discarica di Chalamy, quindi è chiaro anche
che una realizzazione di un impianto simile avrebbe un impatto
sulla popolazione. Da parte nostra, continueremo a vigilare su
questi problemi; resta il fatto che
in primis
rimane la
salute dei cittadini e la tutela dell'ambiente, ma tenendo conto
anche del progresso tecnologico che avanza e dello sviluppo della
nostra economia sul territorio regionale. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK