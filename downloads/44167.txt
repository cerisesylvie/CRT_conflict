Consiglio Regionale della Valle d'Aosta - Oggetto del Consiglio n. 1229 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1229 del 9 febbraio 2022 - Resoconto
OGGETTO N. 1229/XVI - Interrogazione a risposta immediata:
"Problemi e disagi relativi a disservizi legati alla fruizione di
pasti presso l'Ospedale Parini di Aosta".
Bertin (Presidente) -
Punto n. 4.03. Per
l'illustrazione, ha chiesto la parola la consigliera Minelli, ne ha
facoltà.
Minelli (PCP) -
A partire dal 30 gennaio, e poi durante
la settimana scorsa, è pervenuta la segnalazione da parte di vari
utenti ricoverati in reparti di varia natura dell'Ospedale sulla
criticità legata ai pasti. In particolare alla somministrazione di
pasti dalle porzioni molto scarse, con cibo freddo e anche, tra
l'altro, con impossibilità, cosa che prima avveniva, di poter
scegliere tra due portate. Non è tanto questo il problema quanto
soprattutto la segnalazione sulle porzioni scarse per persone che
comunque hanno necessità anche di rimettersi. Io ho parlato con
persone che non avevano delle patologie particolari ma che erano
ricoverate in Medicina e in Ortopedia-traumatologia. Sappiamo che
la società che in questo momento sta somministrando i pasti è La
Vivenda che aveva assicurato, nonostante i problemi avuti con
l'incendio dello stabilimento di Verrès, di poter continuare a
erogare la fornitura dei pasti.
Dal sito dell'USL abbiamo visto che l'appalto per il nuovo
servizio è stato vinto da un'altra società, che l'aggiudicazione è
avvenuta il 16 di dicembre ma che ancora è la Vivenda che fornisce
i pasti.
Crediamo che il problema sia proprio però quello di assicurare
ai pazienti ricoverati un pasto adeguato, correttamente
somministrato; abbiamo visto che proprio ieri anche un'associazione
che si occupa di difesa dei diritti dei cittadini, Cittadinanza
Attiva, ha fatto una segnalazione in questo senso.
Chiediamo quindi all'Assessore lumi su questa situazione e che
cosa sia stato fatto o si intenda fare per risolvere il disagio dei
pazienti che sono ricoverati presso il nostro Ospedale.
Presidente -
Per la risposta, l'assessore Barmasse a cui
passo la parola.
Barmasse (UV) -
In questa fase emergenziale l'Azienda USL
della Valle d'Aosta ha messo in atto, per il tramite della
Struttura semplice di Dietologia e nutrizione clinica, le seguenti
operazioni di contenimento e miglioramento del servizio
ristorazione: presa in carico delle segnalazioni di non conformità
pervenute dai reparti di degenza con conseguente confronto con la
ditta Vivenda, ricerca di cause e strategie correttive;
monitoraggio delle diete speciali e della loro realizzazione in
relazione alle esigenze di reparto; sopralluogo nei reparti di
Medicina 2, Medicina 1 e 3 per la valutazione della corrispondenza
ordine/arrivi, della qualità del vitto e dell'organizzazione dei
carrelli; valutazione del menù di tutto il periodo emergenziale con
correzioni e modifiche in collaborazione con il cuoco della ditta
Vivenda al fine di migliorarne l'organizzazione dietetica e la
palatabilità.
Inoltre, ricordo che il servizio relativo alla ristorazione
ospedaliera è ascritto espressamente nei reparti relativi alle
categorie merceologiche di cui al DPCM 24 dicembre 2015 e di
competenza esclusiva del soggetto aggregatore regionale, ovvero la
centrale unica di committenza regionale società INVA S.p.A. che ha
aggiudicato l'appalto in questione e che sta predisponendo, nei
tempi previsti dalla norma, gli atti necessari all'avvio del
servizio di ristorazione da parte del nuovo fornitore.
Presidente -
Per la replica, ha chiesto la parola la
consigliera Minelli, ne ha facoltà.
Minelli (PCP) -
In buona sostanza aspettiamo che ci sia
questo nuovo servizio e intanto i pasti restano scarsi e freddi da
quello che mi sembra di capire La necessità delle persone che sono
ricoverate non è tanto di sapere da qui in avanti chi porterà loro
da mangiare, ma di averne a sufficienza, anche perché mi sembra
abbastanza assurdo che qualcuno debba addirittura chiedere, sapendo
che poi non è possibile farlo, ai propri familiari, perché è pure
successo da quello che ci risulta, di portare qualche cosa da
mangiare in ospedale. Nel 2022, in un ospedale di una Regione come
la nostra che è a nord del mondo, mi sembra una cosa un pochino
strana quanto meno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK