Consiglio Regionale della Valle d'Aosta - Oggetto del Consiglio n. 207 del 13 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
FINANZA REGIONALE E LOCALE
TURISMO E INDUSTRIA ALBERGHIERA
Contributi, incentivi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 207 del 13 gennaio 2021 - Resoconto
OGGETTO N. 207/XVI - Interpellanza: "Iniziative anti crisi a
favore del settore turistico, ricettivo e del commercio ad
integrazione di quelle nazionali".
Bertin (Presidente) -
Passiamo al punto n. 20 all'ordine
del giorno. Per l'illustrazione, ha chiesto la parola il
consigliere Aggravi, ne ha facoltà.
Aggravi (LEGA VDA) -
Questa interpellanza ha un punto di
partenza comune ad altre iniziative che il mio gruppo, ma anche
altri gruppi hanno presentato negli scorsi Consigli e anche delle
posizioni, che, al di là delle fazioni politiche, hanno trovato dei
punti di concordanza comune. In particolare, come richiamato nelle
premesse, abbiamo ritenuto opportuno citare le dichiarazioni
congiunte degli Assessori dell'arco alpino, che hanno a malincuore,
lo dicono loro stessi, riscontrato come dal Governo centrale manchi
assolutamente ogni interesse verso la montagna. Il tempo verbale è
un continuo perché questa caratteristica vediamo che continua a
persistere.
Questa richiesta, questo grido lanciato dagli Assessori e più di
uno, tra l'altro, arrivava prima della legge di bilancio 2021 che
il Governo centrale ha approvato, una legge di bilancio che è
caratterizzata sì da alcune misure emergenziali, da interventi
quasi strutturali, da indicazioni di massima sull'uso dei fondi
europei ma soprattutto da una pioggia disorganica di
bonus
tanto che addirittura gli esperti stanno coniando un nuovo termine
per l'economia, ovvero una
bonus economy
, una serie di tanti
piccoli interventi, che poi, visti nel loro insieme, e vi invito
davvero a leggere la legge di bilancio o i sunti che sono
sicuramente più avvincenti... perché dai bonus per i rubinetti
passiamo ad altri piccoli bonus e, se poi andiamo a vedere ciò che
viene destinato per il turismo, ad esempio, che poi è il vero
oggetto del contendere, si capisce che non c'è una visione né di
questo momento, né strutturale, perché c'è un intervento
tipicamente destinato al turismo che riguarda interventi di
sviluppo sugli immobili a uso turistico. Tutto andrebbe bene se
fossimo in una situazione non emergenziale ma, come abbiamo più
volte sottolineato in questo momento e come più volte sottolineano
le associazioni di categoria, i singoli operatori, e con il turismo
non parlo soltanto dello sci: parlo del commercio, parlo delle
attività ricettive, parlo di tutto quello che circola intorno e del
relativo indotto, perché anche chi fa costruzioni o fa falegnameria
in questo momento fa turismo, dovremmo iniziare anche a pensare che
la filiera è comunque a vario grado molto più ampia rispetto a
quella che di solito viene considerata... bene, a fronte di questo,
noi troviamo poco e nulla e soprattutto da parte del Governo
centrale troviamo anche un'ignoranza io direi - nel senso che
ignorano spesso e volentieri - dell'economia tipica delle aree
montane, che non è un'economia aristocratica, anzi, è la tipica
economia di chi ha fatto investimenti, rischia del suo e in questo
momento rischia anche per delle scelte comunque che sicuramente
contribuiscono a salvarci la vita ma dal punto di vista immediato e
non sul lungo periodo.
A fronte di questo è stato più volte detto - e io ho citato
appunto le dichiarazioni dell'Assessore dei beni culturali,
turismo, sport e commercio, che penso sia il destinatario della
nostra interpellanza - che, dopo l'approvazione del bilancio
cosiddetto "tecnico", la politica, con l'ausilio dei tecnici,
comincerà a lavorare su specifiche misure di sostegno. Come quindi
anche accaduto, ad esempio, a fronte della legge n. 8 e di altre
leggi, l'idea potrebbe essere quella di andare a integrare quelle
che sono... seppur scarne in questo caso perché forse addirittura
nei DL e nei vari DPCM c'è quasi di più di quello che si trova
nella legge di bilancio... di andare a capire in prima istanza,
visto che una parte organica di questa maggioranza comunque ha dei
collegamenti privilegiati a Roma, se vi siano state delle
interlocuzioni con il Governo centrale e i suoi rappresentanti, in
parte l'Assessore allo sviluppo economico prima l'ha citato, quindi
vediamo se è effettivo... e cos'è stato presentato anche per il
tramite dei nostri Parlamentari per l'appunto in merito a risorse
di ristoro specifiche per la nostra Regione e spero che non ci
siano soltanto interlocuzioni, anche se nella legge di bilancio
poco si è visto... e soprattutto se, a fronte dell'approvazione
della legge finanziaria statale, il Governo regionale o le
strutture tecniche abbiano già avviato una valutazione su possibili
misure integrative di quelle nazionali, che magari mancano, quindi
non possono essere integrative ma devono essere
ex novo
, che
possono essere definite nel prossimo intervento di programmazione
regionale.
C'è un grosso problema: quello degli stagionali, non parlo
soltanto degli impianti a fune ma parlo degli stagionali in senso
lato che riguardano il comparto turistico, nella legge di bilancio
non c'è sostanzialmente nulla, vedremo nel cosiddetto "Ristori 5",
o il numero che è perché me ne sono anche persi sinceramente, ha
fatto più decreti Conte nell'ultimo anno che forse in tutta la
storia repubblicana, però bisogna comprendere se ci siano delle
misure che devono essere costituite
ex novo
e soprattutto su
misura da parte della nostra Regione e soprattutto quali siano, a
fronte delle valutazioni condotte, le prime tre priorità su cui il
Governo regionale intende lavorare prossimamente a favore del
settore turistico ricettivo del commercio in ottica anticrisi.
Perché io e il collega chiediamo tre priorità almeno? Perché
ricordo un'interpellanza fatta dal collega Ganis in cui erano
rappresentate tutta una serie di misure, di possibilità e di
eventualità, e, se non erro, eravamo a novembre, io un po' anche
per andare in aiuto a chi mi risponderà, penso che, partendo da tre
priorità, potremmo almeno iniziare a capire quale idea il Governo
regionale - se se la sta facendo e se i tecnici stanno lavorando ma
io mi auguro di sì - possa avere sul futuro.
Voglio sottolineare uno spunto che mi è stato segnalato che
riguarda una misura che la Regione Lazio ha fatto - penso che il
Presidente della Regione Lazio sia molto più simpatico a voi che al
sottoscritto - che riguarda un fondo perso che va giustamente a
integrare appunto il fondo complessivo di 51 milioni, che, tra
l'altro, va appoggiare su risorse europee del POR FESR. È vero che
c'è un problema, e lo stesso Assessore lo ricordava, riguardo al
registro degli aiuti e al rapporto con l'Unione europea, però
potrebbe essere sicuramente un'idea da cui partire per evolvere
quello che è già stato un aiuto definito in legge.
Per concludere questa presentazione, volevo però sottolineare un
aspetto e anche qui ho preso spunto da un'intervista che lei ha
rilasciato che riguarda appunto il futuro del turismo. Io sono
d'accordo che dobbiamo cambiare il nostro modo di fare turismo,
l'evoluzione, dobbiamo vendere tutto l'anno la Regione, però c'è
una cosa che mi preoccupa: che si sta cercando di far passare - ma
non è una questione politica, è una questione anche di settore - il
fatto che ci possa essere l'alternativa allo sci che riguarda
quelle pratiche più
soft
, che possono in qualche modo essere
considerate palliative, sono sicuramente integrative. Lo sci
alpinismo, le ciaspole, tutto quello che è, diciamo, un turismo più
leggero è sicuramente avvincente, interessante, deve essere
potenziato, su questo penso che siamo tutti d'accordo, dobbiamo
solo stare attenti a una cosa: le dinamiche e soprattutto le cifre
in campo sono ben diverse. Io quindi quello che vorrei evitare è
che una delle soluzioni possa essere un cambiamento totalmente
radicale, che rischia davvero di mettere in difficoltà anche
investimenti: non parlo fatti soltanto dal pubblico ma soprattutto
dai privati, perché altrimenti questo potrebbe aggiungere ulteriore
difficoltà e ulteriore preoccupazione a chi oggi non hai idea di
quale sarà il suo futuro, e non parlo soltanto della stagione
invernale ma proprio della sopravvivenza della propria azienda.
Presidente -
Per la risposta, ha chiesto la parola
all'assessore Guichardaz, ne ha facoltà.
Guichardaz J. (PCP) -
Grazie collega Aggravi,
occorrerebbero venti minuti, non dieci per rispondere alla sua
domanda.
Solo le due sollecitazioni relativamente alla Regione Lazio... e
aggiungo anche la Regione Lombardia, perché anche la Regione
Lombardia ha fatto un pacchetto di ristori di circa 40 milioni, la
Regione Lazio di 51 milioni, che corrisponderebbero, se rapportati
al numero di attività e alla popolazione, a poco meno di 1 milione
di euro in Valle d'Aosta... sarebbe un intervento, tra l'altro, di
difficile distribuzione, di difficile effettuazione, sicuramente,
dal punto di vista simbolico, concordo con lei che è un intervento,
comunque, che dà un segnale.
Riguardo poi alla mia intervista, se lei ha letto
quell'intervista sulla "Gazzezza Matin" credo, c'è scritto che,
così ho detto alla giornalista, ovviamente rimane fondamentale il
comparto sciistico, non so se è stato riportato, e poi bisogna
comunque studiare e verificare altre forme di turismo e la
situazione attuale ci porta a dire che non sempre si ha la
certezza, diciamo, delle nostre garanzie granitiche, in questo caso
specifico, appunto, il turismo sciistico, che rimane comunque nella
nostra economia un importantissimo, se non il fondamentale,
comparto turistico invernale.
Riguardo poi all'interpellanza, legittimamente dal suo punto di
vista, e probabilmente lo farei anch'io a parti inverse, lei
richiama nella premessa dell'interpellanza una serie di
dichiarazioni virgolettate dal contenuto devo dire anche piuttosto
critico nei confronti del Governo nazionale, che, oltre
all'obiettivo politico, che è di tutta evidenza di non andarci
troppo leggero, immagino voglia essere di sprone e di stimolo per
l'azione amministrativa del nostro Esecutivo. Io questo glielo
riconosco da un punto di vista proprio di proposta, lei è sempre
puntuale. Ci sollecita, tra l'altro, con la sua iniziativa a
intervenire sul Governo nazionale per evidenziare le peculiari
necessità della nostra Regione, chiedendo se vi siano state
interlocuzioni relativamente a specifici interventi e ristori tra
noi appunto e il Governo nazionale.
Prima di rispondere nel merito, vorrei spiegare non a lei, che è
un politico ormai navigato, ma a chi ci ascolta da fuori che i
livelli di interlocuzione sono generalmente di due tipi: quelli
istituzionali e quelli più politici, come ha giustamente anticipato
anche lei. I primi si svolgono all'interno degli organismi che lei
conosce bene essendo stato Assessore, cioè i gruppi di lavoro
interregionali, la Conferenza Stato-Regione, le Commissioni
ministeriali, che sono, in questo periodo, riunite con una
frequenza direi straordinaria e che si concentrano, soprattutto in
questo periodo, non solo, ma in modo particolare, sulle misure e le
modalità per affrontare la crisi in atto, che, ricordo ad ogni buon
conto, per cause che prescindono dalla volontà delle parti, si
generano ovunque contingenze non determinabili e in continua
evoluzione. In Italia, in Europa e più diffusamente nel mondo, le
risposte e le soluzioni al fenomeno pandemico variano a seconda
degli eventi, quindi degli Rt giornalieri, degli esiti conseguenti
alle misure di contenimento, delle risorse esistenti, dei piani di
resilienza, dei ricoveri e via andando. Dicevo che le
interlocuzioni con il livello nazionale sono quotidiane e il
Presidente e i colleghi Assessori possono testimoniare che tutte le
Regioni e Province autonome, di qualunque colore politico, si
siedono ai tavoli istituzionali evidenziando spesso, con una certa
vivacità devo dire, le criticità, i diversi punti di vista e le
loro diverse possibili soluzioni. Va però detto che le strategie
adottate per contrastare l'emergenza e la crisi conseguente non
dipendono di fatto solo dal livello nazionale, ma spesso sono
assunte in autonomia dei singoli territori anche in contrasto alle
indicazioni del Governo nazionale. Le ricordo a titolo di esempio
le recenti divergenze tra Governatori, Assessori e Governo
nazionale per la posticipazione per decreto, dal 7 all'11 gennaio,
dell'apertura della scuola, nel caso citato quasi tutti i
Governatori, indifferentemente dal loro colore politico, hanno
deciso spontaneamente di prorogare l'avvio delle lezioni in
presenza ben oltre il limite dell'11 gennaio, che era la data
prevista appunto dal Governo nazionale. Così come sugli impianti di
sci, alcuni territori dell'arco alpino, che erano allineati
inizialmente con noi nel reclamare un'accelerazione rispetto
all'approvazione dei protocolli di sicurezza e all'apertura agli
amatori, oltre che agli agonisti, appaiono oggi propense, a
prescindere dalle decisioni governative in merito, a rinviare la
data o addirittura, in alcuni, casi a non far decollare proprio la
stagione confidando sui ristori. Le motivazioni principali di
queste "esitazioni" sicuramente riguardano le paventate chiusure
tra regioni, che di certo non favoriscono un turismo redditizio,
come accennava prima il Presidente e poi l'assessore Bertschy, ma
anche la consapevolezza da parte di tutti gli Amministratori delle
Regioni e delle Province autonome del rischio di nuovi contagi e di
una recrudescenza dei malati di Covid, che, come sappiamo, mettono
a dura prova l'organizzazione e la tenuta dei servizi sanitari
regionali. Kompatscher, il Presidente dell'Alto Adige, solo ieri
dichiarava che avrebbe aperto gli impianti a fune il 18 gennaio, e
credo che lo farà, ma che non esiterà a richiudere tutto,
ristoranti e bar compresi, malgrado loro abbiano fatto un'ordinanza
che prevede un'apertura più ampia, se l'Alto Adige tornerà in zona
rossa. È una dichiarazione di ieri, cosa peraltro probabile visti i
dati sanitari piuttosto critici, pare che abbiano come contagiati
il numero maggiore.
Ho fatto questa che sembra una
divagazione solo per spiegare che il livello nazionale ha le sue
responsabilità nella gestione della pandemia, ma poi anche le
Regioni agiscono in autonomia, delle volte derogando alle norme,
come abbiamo fatto noi in alcuni casi con le ordinanze - e il
collega Manfrin lo ha citato nella sua precedente interpellanza -
ma sempre più spesso stringendo ulteriormente le maglie dei limiti
nazionali, per non dover poi gestire in prima persona gli effetti
dell'epidemia sul sistema sanitario regionale e per poter invocare
l'intervento dello Stato sul versante dei ristori e delle
compensazioni. Come le dicevo, quindi, le interlocuzioni tecniche e
anche politiche e istituzionali con il Governo nazionale si giocano
ormai quotidianamente sui molteplici tavoli "ufficiali",
naturalmente in parallelo, e lei lo ha detto, esistono
interlocuzioni più ristrette tra le singole realtà territoriali, il
Governo o componenti del Governo. Senza entrare negli aspetti più
riservati delle interlocuzioni politiche, che sono modalità
consuete e non riguardano solo le Regioni allineate politicamente -
e questo lei lo sa bene -, posso dirle che le ragioni della Valle
d'Aosta e quelle delle Regioni e Province montane sono state ben
comprese dal Governo nazionale. Dal punto di vista finanziario, al
di là dei vari decreti ristori, che riguardano anche realtà
peculiari dei nostri territori montani, sono ormai centinaia i
codici Ateco via via implementati, tra cui svariati attinenti a
specifiche professionalità o attività della montagna, sarà a breve
approvato il cosiddetto "scostamento di bilancio", che destinerà,
all'interno del pacchetto di 24 miliardi stanziati, consistenti
sostegni economici al tessuto produttivo, e quindi nuove risorse
per la CIG, che, come lei sa, è stata prorogata con l'ultima legge
di bilancio che lei ha citato, ulteriori misure per lavoratori e
imprese e, naturalmente, sono previsti alcuni miliardi per la
sanità, in particolare per il piano vaccini e relativa
assunzione.
Aggiungo a titolo di informazione - il collega Bertschy ne ha
già accennato - che è in corso a livello governativo una
valutazione su una misura: "specifico sostegno dell'economia che
graviti intorno alla montagna e al turismo invernale". Leggiamo che
le cifre che potranno essere dedicate al turismo invernale e...
limitrofi si aggirerebbero intorno ai 2 miliardi di euro sui 24
dello scostamento, che poi in realtà saranno quasi 30 con gli
avanzi dei decreti precedenti e con altre partite. Nel Ristori 5
saranno inoltre previsti aiuti anche per i fornitori di bar e
ristoranti, che sono categorie escluse dai precedenti ristori e,
comunque, per tutte le partite IVA, anche quelle fino ad ora
escluse dai codici Ateco. Dovrebbero rientrare, quindi, anche le
situazioni
borderline
di cui noi veniamo a sapere
quotidianamente, tipo i preparatori atletici o titolari di attività
non rientranti specificamente nella codificazione Ateco. Non
dimentichiamo poi comunque la partita importantissima del
Recovery Fund
che sbloccherà delle risorse monumentali:
parliamo di 210 miliardi solo per il nostro Paese, che dovremo
comunque essere bravi a spendere nei prossimi anni non solo per
ristorare dalle perdite generate dal Covid, ma per creare sviluppo
ed economia.
Riguardo alla nostra situazione regionale, la priorità
dell'Esecutivo in questo momento è di acquisire innanzitutto
contezza delle risorse disponibili, come più volte evidenziato. A
tal fine sono già state avviate le procedure necessarie per
addivenire, il prima possibile, alla quantificazione dell'avanzo di
amministrazione relativo all'esercizio 2020, a fronte del quale -
chiedo ancora qualche minuto perché la spiegazione è un po'
articolata - potranno essere prese le decisioni più opportune per
la migliore allocazione delle risorse finanziarie a
disposizione.
Naturalmente il percorso - e di questo ci siamo presi l'impegno
- dovrà essere il più possibile socializzato, se possiamo dire
così, con tutti gli attori, quindi i rappresentanti delle filiere
produttive, i sindacati, gli Enti locali, il Consiglio regionale
nella sua interezza. In ogni caso occorre essere consapevoli del
fatto che per una serie di ragioni non ci troveremo più di fronte a
quelle disponibilità economiche sussistenti nel 2020 e che quindi
le misure di aiuto regionali di complemento a quelle statali
dovranno essere maggiormente selettive e più mirate rispetto a
quelle adottate dalle leggi n. 5 e n. 8 del 2020, tenendo in debito
conto anche l'esperienza maturata a seguito dell'applicazione di
quelle specifiche norme che qualche criticità ha sollevato.
Anticipo, a titolo di informazione, che stiamo lavorando come
Giunta con la
Chambre
e le associazioni di categoria anche
su misure decisamente interessanti da un punto di vista
finanziario. L'obiettivo è di immettere liquidità nel sistema
produttivo anche attraverso l'ausilio del sistema creditizio,
garantendo l'abbattimento dei costi sul debito e un sistema di
ristori parametrabile sui risultati di gestione. È un'idea
ovviamente
in nuce,
ma decisamente interessante, anche
perché guarda oltre alla contingenza e si proietta su un tempo
medio lungo e si spera, davvero, che possa essere una modalità di
sostegno più rapida rispetto alla riproposizione di misure simil
legge n. 5 e legge n. 8 che avverrà come detto, ma nei tempi più
lunghi della variazione di bilancio.
Infine il collega Aggravi chiede quali siano le prime tre
priorità su cui intendiamo lavorare per il rilancio del settore
turistico ricettivo e del commercio. Non so quanto sia opportuno
fare una classifica, posso però dire che l'obiettivo prioritario è
quello di procedere a un rilancio complessivo, questo glielo
ribadisco...
Presidente -
Assessore, la invito a concludere.
Guichardaz J. (PCP) -
... ... del territorio attraverso
iniziative di diverse natura, naturalmente le misure di sostegno
finanziario, ma poi anche integrazione e ammodernamento della
disciplina e normative del settore, con particolare riferimento
alla revisione dell'attuale regolamento sui requisiti
igienico-sanitari, di cui avevate già parlato nella scorsa
legislatura, è al varo una disciplina regionale riguardante le
locazioni turistiche.
Non possiamo, e concludo, non segnalare il lavoro che stiamo
facendo per rafforzare gli investimenti per la promozione turistica
regionale e per il coordinamento delle attività regionali volte
alla promozione dell'offerta turistica in tutte le sue componenti e
per la realizzazione di eventi a forte attrattività turistica anche
all'interno... qualcosa ho già accennato rispondendo
all'interrogazione del collega Brunod. Grazie e scusatemi se ho
sforato.
Presidente -
Ha chiesto la parola il consigliere Aggravi
per la replica, ne ha facoltà.
Aggravi (LEGA VDA) -
Ringrazio l'Assessore sia per la
risposta, sia per la
lectio inizialis
sulla parte del ruolo
istituzionale e del ruolo politico. Io sicuramente ne ho bisogno
perché non sono assolutamente un politico navigato, anzi, sono
molto ingenuo.
Quello che però mi sfugge, abbia pazienza, è che... anzi, non ho
voluto citare la Lombardia, perché sennò sembrava che ero di parte,
quindi mi è stata segnalata quella della Regione Lazio così almeno
per una volta voglio evitare che si dica: "citate degli esempi che
fanno comodo e propaganda a voi", assolutamente, mi piaceva la
soluzione che prospettava la Regione Lazio e mi sembrava utile
metterlo a fattore comune.
Prendo come parti molto interessanti quelle che lei ha chiamato
idee
in nuce
, perché ho capito che ci si sta muovendo
comunque nella direzione di rendere la più snella possibile diciamo
soprattutto quella che viene chiamata messa a terra. Io mi auguro
che soprattutto ci possa essere questo proprio per evitare una
riproposizione che è stata anche un po' colpa di tutti, perché,
quando bisogna trovare delle quadre, si sa, si finisce per
avvicinarsi molto alla
bonus economy
, forse è bene che ora
ci sia più liquidità disponibile e più facile soprattutto per chi
deve far fronte a questo.
Riguardo il Governo nazionale, ha fatto un'ottima difesa di
ufficio, però mi perdoni, io quando sento anche il ministro
Catalfo, che cita il prolungamento della CIG come una grande
conquista, le ricordo che ovviamente se io vieto i licenziamenti,
in qualche maniera devo poter dare del fiato agli stessi lavoratori
che non lavorano e quindi il finanziamento della CIG, o comunque di
ammortizzatori che permettono il mantenimento del divieto dei
licenziamenti e, vorrà Dio, chissà che cosa succederà quando questo
meccanismo ovviamente avrà fine, forse andava ragionato in maniera
diversa all'inizio, però ideologicamente forse il Governo nazionale
è ben distante dal sottoscritto e io, oltre alla logica politica di
sfruttare le dichiarazioni ovviamente di esponenti politici che non
sono del tutto allineati con il sottoscritto, anche ideologicamente
ho delle grandi distanze con una visione un po' troppo
paternalistica forse di queste politiche quando bisognerebbe avere
più fiducia nelle nostre imprese, forse soprattutto quelle medio
piccole visto che quelle grandi stanno un po' fuggendo dall'Italia,
ma non voglio entrare in discussioni sul settore automobilistico e
derivati vari.
Quello che un po' mi preoccupa è che mi sembra di capire che, al
di là di tutto questo, ci sia ancora un'attività, non so se
chiamarla di
scouting
o di valutazione di quelle che possono
essere delle soluzioni, delle misure, sicuramente bisognerà anche
tirare le fila dell'effetto vero della crisi. Io mi aspettavo... ed
era anche per questo che noi nella discussione del bilancio tecnico
avevamo con altri colleghi di opposizione prospettato un intervento
nei primi mesi già dell'anno... perché noi avevamo sicuramente
delle risorse che conoscevamo che non sono state utilizzate da
provvedimenti precedenti, quindi perché non metterle immediatamente
in circolo in attesa poi di definire l'avanzo? Perché pensare che
oggi - mi perdoni questa rappresentazione - ma che ogni singolo
Assessore con il dirigente vada a cercare le risorse all'interno
della Regione per quanto riguarda la quantificazione... io capisco
che bisognerà definire l'impatto delle minori entrate - e il
collega Marzi su questo ci ha notiziato e rappresentato più volte
qual è la difficoltà - ma c'erano delle risorse certe che non sono
state spese e che potevano già essere utilizzate e potevamo già
discuterne in questa prima fase. Quello che a me preoccupa è il
fatto che ci si avvicina sempre di più alla data di assestamento ma
i problemi sono sempre maggiori. Forse un intervento in questo
periodo - e tolgo il forse -, dal mio misero punto di vista,
avrebbe potuto evitare forse conseguenze più grosse
successivamente.
Sicuramente quello che ci aspetta, al di là di tutto, sarà
un'onda di ritorno di queste politiche di
lockdown
che hanno
ovviamente un doppio rasoio: da un lato, ci aiuta se vogliamo a
raderci ma, dall'altro, ci ferisce perché la crisi sarò molto,
molto pesante, speriamo che questa seconda lama non vada a ledere
pesantemente quelli che possono essere ovviamente dei gangli vitali
e importanti dei nostri settori economici.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK