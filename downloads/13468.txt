Consiglio Regionale della Valle d'Aosta - Oggetto del Consiglio n. 4487 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4487 del 13 aprile 1993 - Resoconto
OGGETTO N. 4487/IX Disegno di legge: "Modifica della legge
regionale 17 marzo 1992, n. 7, concernente: Piano di politica del
lavoro per il triennio 1992/1994".
Presidente
Il problema della formazione per la
transizione dalla scuola al lavoro costituisce un momento critico
non solo per i giovani, che per la prima volta si presentano sul
mercato del lavoro, ma anche per il contesto produttivo.
Infatti è noto che spesso le aziende non trovano facilmente le
risorse professionali adeguate alla evoluzione dei processi
organizzativi e produttivi.
É sulla base di queste esigenze che l'agenzia del lavoro ha
predisposto l'elaborazione di un progetto sperimentale così come
previsto nell'intervento 4.2 del piano di politiche del lavoro, in
grado di soddisfare le esigenze formative dei lavoratori e delle
imprese valdostane, con l'intento di supportare le aziende ed i
giovani nel valorizzare in massima misura le finalità formative del
contratto di formazione e lavoro.
Dichiaro aperta la discussione generale.
Se nessun Consigliere chiede di parlare, si passa all'esame
dell'articolato. Do lettura dell'articolo 1:
Articolo 1 Punto 4.2.2. (descrizione e modalità di
realizzazione) dell'intervento 4.2 (Azioni a favore dei giovani
assunti con contratto di formazione lavoro), progetto 4.2
(formazione sul lavoro "iniziative a favore di giovani al primo
inserimento lavorativo e a favore degli occupati stabili"), macro
obiettivo 2 (elevare la professionalità della forza lavoro) del
piano di politica del lavoro per il triennio 1992/1994 approvato
con legge regionale 17 marzo 1992. n. 7, è sostituito dal
seguente:
"a) Interventi formativi per qualifiche di base aventi per
oggetto il conseguimento delle qualificazioni inquadrate nei due
livelli immediatamente superiori al livello più basso previsto dal
sistema classificatorio dei contratti collettivi di lavoro.
La durata complessiva non può essere inferiore alle 200 ore,
delle quali almeno 80 sono di formazione teorica
extraproduttiva.
b) Interventi formativi per professionalità medio alte aventi
per oggetto il conseguimento di qualificazioni inquadrate nei
livelli superiori al terzultimo del sistema classificatorio
previsto dai contratti collettivi di lavoro.
La durata complessiva non può essere inferiore alle 400 ore,
delle quali almeno 140 sono di formazione teorica extraproduttiva
finalizzate all'acquisizione di conoscenze relative alle
innovazioni tecnologiche.
c) Interventi formativi per professionalità elevate aventi per
oggetto il conseguimento delle qualificazioni inquadrate nei
livelli superiori al terzultimo del sistema classificatorio
previsto dai contratti collettivi di lavoro.
La durata complessiva non può essere inferiore alle 600 ore,
delle quali almeno 240 sono di formazione teorica
extraproduttiva.
d) percorsi formativi di specializzazione anche personalizzati
per qualifiche ad alto contenuto professionale o per qualifiche da
attestare con specifiche certificazioni realizzabili in strutture
formative extraaziendali locali od esterne alla regione. La durata
di tali interventi formativi è legata alla fase temporale definita
dal progetto formativo approvato dall'agenzia del lavoro.
In tale caso il costo dell'attività formativa è sostenuto
dall'Amministrazione regionale fino ad un massimo dell'80 percento
secondo la definizione ed i costi del progetto formativo elaborato
dall'Agenzia del lavoro.
Presidente
Trattandosi di articolo unico, pongo in
votazione la legge nel suo complesso.
Esito della votazione
Presenti: 20
Votanti: 18
Favorevoli: 18
Astenuti: 2 (Gremmo e Maquignaz)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK