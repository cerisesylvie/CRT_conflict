Consiglio Regionale della Valle d'Aosta - Oggetto del Consiglio n. 107 del 11 marzo 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 107 del 11 marzo 1982 - Resoconto
OGGETTO N. 107/VII - COMUNICAZIONI DEL PRESIDENTE DEL
CONSIGLIO.
PRESIDENTE
: Passando alle comunicazioni del Presidente
del Consiglio, vi informo che le comunicazioni di stamani mattina
comprendono una prima parte che riguarda l'attività tipicamente
consiliare ed una seconda parte concernente invece la vita del
Consiglio. Per quanto concerne l'attività del Consiglio del
18.2.1982 in poi, comunico quanto segue:
Disegni di legge presentati:
P.L. n. 343, presentata dai Consiglieri Lustrissy, Maquignaz e
Lanivi, in data 5 marzo 1982 concernente: "Attribuzione di fondi ai
Comuni della Valle d'Aosta per il finanziamento di opere pubbliche,
servizi ed edilizia residenziale pubblica".
D.L. n. 344, presentato dalla Giunta regionale in data 5 marzo
1982, concernente: "Revisione per l'anno 1981 delle aliquote di cui
all'art. 2, lettera b) della legge 6 agosto 1974, n. 27, recante
contributi di esercizio alle aziende concessionarie di autoservizi
di linea per viaggiatori".
P.L. n. 345, presentata dal Consigliere Faval in data 9 marzo
1982 concernente: "Mesures régionales destinées à encourager
l'utilisation de sources alternatives d'énergie dans le secteur
agricole".
D.L. n. 346, presentato dalla Giunta regionale in data 10 marzo
1982, concernente: "Finanziamenti di spese nei diversi settori
regionali di intervento, con modifiche alle autorizzazioni di spesa
di leggi regionali in vigore, assunti in coincidenza con
l'approvazione del bilancio di previsione per l'esercizio 1982 e
del pluriennale 1982/1984" (1
?
Commissione).
D.L. n. 347, presentato dalla Giunta regionale in data 10 marzo
1982, concernente: "Bilancio di previsione della Regione Autonoma
Valle d'Aosta per l'anno finanziario 1982 e per il triennio
1982/1984" (l
^
Commissione).
Disegni di legge vistati:
-
Disegni di legge non vistati
: -
Deliberazioni vistate:
n. 6.
In data 9 marzo 1982 è stata vistata la deliberazione n. 83 in
data 11 febbraio 1982, concernente: "Approvazione del piano
operativo per lo sviluppo dei sistemi di automazione della Regione
Valle d'Aosta. Delega alla Giunta", per la quale erano stati
richiesti e trasmessi chiarimenti.
Deliberazioni non vistate:
-
Riunioni
:
Ufficio di Presidenza: 1
Ufficio di Presidenza e Capi Gruppi: 1
1
^
Commissione: 1
3
^
Commissione: 4
Commissione speciale per l'informazione: 3.
PRESIDENTE
: Devo dare infine alcuni cenni sull'attività
parallela, più che esterna, al Consiglio:
Domenica 28 febbraio 1982 ha avuto luogo, nel salone delle
manifestazioni del Palazzo regionale, la celebrazione ufficiale del
XXXIV° anniversario della promulgazione dello Statuto speciale e
del XXXVI° anniversario dell'Autonomia.
I discorsi celebrativi sono stati pronunciati da chi vi parla e
dall'Assessore alla Sanità ed Assistenza Sociale.
Sabato 6 e domenica 7 marzo, si è svolto al Centro Congressi di
Saint-Vincent, organizzato dalla Direzione del P.S.I. - Sezione
problemi dello Stato e dalla Federazione valdostana socialista, un
convegno sul tema: "Etnie ed autonomie speciali", con la
partecipazione del Ministro per gli Affari regionali, On. Aldo
Aniasi, di parlamentari e giuristi.
A nome del Consiglio regionale e dell'Ufficio di Presidenza ho
avuto modo di formulare a tutti i convegnisti il più cordiale
saluto.
Sempre in data 6 marzo si è svolto ad Aosta, nel salone delle
manifestazioni del Palazzo regionale, il primo congresso regionale
del Sindacato Unitario dei Lavoratori della Polizia.
Nel saluto portato a nome del Consiglio regionale e dell'Ufficio
di Presidenza ho avuto modo di sottolineare l'alto contributo dato
dalle forze di polizia nella dura battaglia contro il terrorismo e
la criminalità che insidiano il progresso e la sicurezza dei
cittadini.
In data 3 marzo 1982, una delegazione di registi ed attori
cinematografici, guidata dal Vice Ministro per gli Affari culturali
della Repubblica popolare di Cina, Chen Huangmei, attualmente in
Italia per partecipare alla rassegna del cinema cinese che si
svolge a Torino, ha compiuto una visita nella nostra Regione ed è
stata ricevuta da chi vi parla, dall'Ufficio di Presidenza, dagli
Assessori Chabod e Rollandin, dai Colleghi Pedrini, Tonino e
Voyat.
Nel porgere il saluto alla delegazione cinese ho espresso
l'auspicio che si intensifichino sempre di più i contatti tra la
Valle d'Aosta e la Cina, iniziative queste che danno un contributo
non indifferente al consolidamento di sempre più auspicabili
rapporti di fratellanza e di amicizia tra i popoli di tutto il
mondo.
Con lettera datata 24 febbraio 1982, il Presidente della
Commissione consiliare speciale per l'urbanistica, Giuseppe Nebbia,
ha trasmesso a questa Presidenza la relazione di base discussa
dalla Commissione stessa in ottemperanza al provvedimento n. 289
del 14 maggio 1980, di presentare all'esame del Consiglio, di
concerto con l'Assessore competente, le risultanze del lavoro
sopraesposto e proposte operative, normative e legislative.
L'Ufficio di Presidenza, dopo approfondito esame della
relazione, ha constatato che non risultando ancora presentate le
proposte normative che l'Assessorato al Turismo, Urbanistica e Beni
Culturali sta elaborando, ha stabilito di inviare a tutti i
Consiglieri il testo della relazione elaborata dalla Commissione di
cui trattasi, soprassedendo, per ora, all'iscrizione dell'argomento
all'ordine del giorno dei lavori del Consiglio non essendo ancora
intervenuto un accordo tra la Commissione stessa e l'Assessorato al
Turismo.
E' pervenuta a questa presidenza una comunicazione della
Commissione centrale protezione natura alpina del Club Alpino
Italiano, nella quale sono illustrate le proposte in materia
protezionistica. Il documento è depositato presso la Segreteria
della Presidenza per una eventuale consultazione da parte dei
colleghi Consiglieri.
Il Sindaco di Venezia, Marco Rigo, ha fatto pervenire a questa
Presidenza il testo di un ordine del giorno, votato dal Consiglio
comunale, nella seduta del 15 febbraio 1982, concernente il disegno
di legge sull'ordinamento dei corpi di polizia municipale,
attualmente in discussione nel comitato ristretto della Commissione
interni della Camera dei Deputati.
Il testo dell'ordine del giorno è depositato presso la
Segreteria di questa Presidenza ed è a disposizione dei colleghi
Consiglieri per l'eventuale consultazione.
E' pervenuta a questa Presidenza copia di una deliberazione del
Consiglio comunale di Gressoney-Saint-Jean, inviata anche al
Presidente della Giunta ed ai Capi Gruppo consiliari, nella quale
si richiede la costituzione di una comunità montana Walser,
comprendente i Comuni dell'alta Valle del Lys.
La richiesta in questione sostenuta ed appoggiata anche dai
Consigli comunali di Gressoney-La-Trinité e Issime, vuole
costituire un primo importante passo nella valorizzazione e difesa
della minoranza Walser.
Ed infine concludo questa prima parte con un ricordo luttuoso e
doloroso: dopo la tragica morte sotto una slavina del fratello del
Sindaco di Valgrisenche, ieri si è avuta un'altra giovanissima
vittima. Questa disgrazia colpisce il mondo dello sci ed
impressiona la Valle d'Aosta. Sandro Chasseur, di 17 anni,
partecipante ai Campionati Italiani giovanili che si svolgono nei
pressi di Belluno, è morto dopo avere effettuato la gara a seguito
delle ferite riportate in una caduta di cui non si conosce ancora
bene la dinamica e della quale sono state date finora diverse
versioni. Sono certo di interpretare i sentimenti del Consiglio,
manifestando il più sincero e sentito cordoglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK