Consiglio Regionale della Valle d'Aosta - Oggetto del Consiglio n. 1008 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Urbanistica e pianificazione territoriale
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1008 del 23 ottobre 2019 - Resoconto
OGGETTO N. 1008/XV - Interpellanza: "Interventi per la
riqualificazione di Piazza Deffeyes ad Aosta".
Rini (Presidente) -
Punto n. 46 all'ordine del giorno.
Per l'illustrazione, la parola al collega Luboz.
Luboz (LEGA VDA) -
Sì, questa interpellanza,
quest'iniziativa nasce dalla considerazione dal fatto che,
purtroppo, ritengo una delle piazze principali della nostra città,
Piazza Deffeyes, piazza istituzionale, piazza della Prefettura, del
Governo si presenti spesso in uno stato indecoroso, com'è stato
citato nell'interpellanza. Ora nell'interpellanza viene chiesto
quale sia l'importo dei lavori relativi alla riqualificazione di
questa piazza, se il Governo ritenga che la piazza allo stato in
cui si trova sia degna della propria importanza, in caso di
risposta negativa, se intende fare qualcosa per cambiare l'ordine
delle cose. Io ricordo quando la piazza era ancora fruibile dalle
autovetture, come parcheggio e probabilmente rispetto ad adesso era
meglio la soluzione precedente. Ho visto che c'è stata
un'iniziativa nel 2014 della collega Morelli alla quale aveva
risposto l'allora Assessore ai lavori pubblici, l'attuale Assessore
alla sanità, il collega Baccega. Effettivamente soprattutto il
sabato e la domenica pomeriggio, non me ne vogliano i ragazzi che
animano questa piazza, ma spesso all'ora dell'imbrunire questa
piazza si presenta in un modo del tutto fatiscente: molte bottiglie
abbandonate, pezzi di cartone, avanzi di cibo e ritengo che non sia
assolutamente un buon biglietto da visita per una città turistica
quale deve essere Aosta, culturale anche. Ho fatto quest'estate le
vacanze in Croazia e ho fatto il paragone del senso civico della
cittadinanza: travertino bianco, lucido nelle vie, nelle piazze, in
ogni androne degli angoli più reconditi della città. Ho proprio
fatto un paragone con la nostra città e purtroppo il senso civico
anche si sta impoverendo. Mi auguro quindi che ci sia un pronto
intervento da parte delle istituzioni e una maggiore attenzione ai
nostri monumenti, alla piazza istituzionale che ricordo è piazza
del Governo, ma non solo anche della Prefettura. Aspetto quindi una
risposta del Presidente.
Presidente -
Per la risposta, la parola al presidente
Fosson.
Fosson (PNV-AC-FV) -
Di base la premessa la concordo e la
condivido, non si può accettare che la piazza così sia trasformata
in quello che ha descritto lei, il senso civico non lo possiamo
costruire in due giorni purtroppo. Per quanto riguarda la prima
parte dell'interpellanza, i lavori di riqualificazione di Piazza
Deffeyes sono consistiti in sintesi nel rifacimento dell'intera
pavimentazione della piazza e delle aree adiacenti al Palazzo,
nella sistemazione delle aree verdi con la posa di specie vegetali
diverse e nell'esecuzione dell'impianto di illuminazione e
nell'esecuzione di alcuni interventi nel prospiciente parcheggio
regionale per una spesa complessiva di 648.000 euro, IVA compresa.
Per quanto riguarda invece la manutenzione, l'utilizzo ordinario
della piazza non comporterebbe particolari costi se non gli
interventi per riparare eventuali guasti di norma eseguiti da
personale dell'Amministrazione. L'uso improprio della piazza ha
comportato invece il danneggiamento di alcuni elementi per i quali
sono in corso di preventivazione i costi di ripristino, cioè
comunque dei lavori li dobbiamo fare, questa può essere
un'occasione per fare quello che le dirò dopo.
"
Se ritenga apprezzabile la condizione in cui si presenta
spesso Piazza Deffeyes
", credo peraltro che l'aspetto veramente
importante che l'interpellanza vuole sollevare sia piuttosto quello
della situazione in cui si trova la piazza, una situazione
sicuramente non adeguata al decoro che dovrebbe avere una qualsiasi
piazza cittadina, è assolutamente inadatta per la sede del Governo
e del Consiglio regionali.
"
Quali opportune soluzioni intenda prendere in
considerazione
": è a tutti noto che non si può andare avanti
così, però penso che interventi temporanei di
vigilantes
, di
cartelli, anche se idealmente buoni, poi si è visto che non danno i
risultati ottenuti per quello che vogliamo noi, che sia uno
ristabilimento definitivo delle condizioni in cui questa piazza
vorremmo che fosse. Per l'inciviltà non esiste una cura, per cui è
difficile ipotizzare delle soluzioni che consentano una fruizione
di Piazza Deffeyes allo stesso tempo aperta a tutti e compatibile
con la presenza degli uffici e con il decoro dovuto. Ci siamo mossi
proprio nel senso di trovare delle soluzioni definitive. Intanto
c'è l'occasione di fare dei lavori e quindi possiamo utilizzarli
per apprestare delle modalità diverse di accesso alla piazza e per
questo il Segretario generale ha avuto l'incarico di coordinare un
gruppo di lavoro che deve definire in tempi brevi le misure da
adottare per raggiungere questo obiettivo. C'è anche un'ipotesi che
era stata avanzata in passato e che questo gruppo di lavoro... è un
gruppo di lavoro che non andrà avanti degli anni... di rendere la
piazza un monumento. Se noi la definissimo come un monumento,
avremmo poi delle possibilità di ripararla in altro modo. Comunque
stiamo lavorando proprio anche perché abbiamo dei soldi da spendere
per una soluzione che sia definitiva e non solo provvisoria, però
necessaria.
Dalle ore 19:04 assume la presidenza il Vicepresidente
Distort.
Distort (Presidente) -
Per la replica, la parola al
collega Luboz.
Luboz (LEGA VDA) -
Sì, era inevitabile immagino la non
condivisione di queste considerazioni, effettivamente la ringrazio.
Mi pare di ricordare che la scorsa legislatura con la Presidente
Spelgatti qualcosa era stato fatto, però non è durata
evidentemente. Quello che mi rammarica è la mancanza di cura
generale verso tutto ciò che è pubblico, in particolare si
manifesta in Piazza Deffeyes. Ciò è anche dovuto alla mancanza di
attenzione dell'istituzione, perché, come veniva ricordato poco fa
dalla collega Morelli, anche soltanto il decoro: porre delle
fioriere, avere attenzione, premura verso... non è un monumento, è
comunque una piazza dove si ritrovano i cittadini, dove si
ritrovano le istituzioni, dove vengono accolti ospiti
istituzionali, quindi sicuramente ci deve essere assoluta maggiore
attenzione. Quello che mi rende un pochino perplesso è anche che
non ci sia un presidio delle Forze dell'ordine, perché prima in
Prefettura mi ricordo alcuni anni fa c'era sempre un poliziotto
sotto all'atrio, mentre adesso, a quanto mi risulta, è stata
demandata agli uscieri dell'atrio la segnalazione di eventuali
eccessi e quindi la richiesta di ausilio alle Forze dell'ordine...
un pochino di perplessità mi giunge.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK