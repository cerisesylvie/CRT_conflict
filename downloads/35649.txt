Consiglio Regionale della Valle d'Aosta - Oggetto del Consiglio n. 116 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 116 del 25 settembre 2013 - Resoconto
OGGETTO N. 116/XIV - Interpellanza: "Mancato trasferimento ai
Comuni da parte della Regione dei fondi a compensazione del minor
gettito derivante dalla soppressione dell'addizionale comunale
all'accisa sull'energia elettrica".
Président -
Pour l'illustration, la parole au collègue
Gerandin.
Gerandin (UVP)
- Merci Madame la Présidente.
Molto brevemente, in quanto mi pare che l'interpellanza sia
molto chiara, molto dettagliata. Noi volevamo sapere come mai,
quanto...il decreto legge del 2 marzo 2012, n. 16 stabilisce, per
ciò che riguarda gli Enti locali delle Regioni a Statuto speciale e
Province autonome di Trento e Bolzano, che venga rimborsato
all'Amministrazione regionale quello che è un introito dei Comuni,
una parte comunque importante del bilancio dei Comuni, quella
legata al rimborso dell'addizionale energia elettrica...ecco, come
mai queste disposizioni, quanto previsto nel decreto legge del 2
marzo 2012, n. 16, non venga rispettato. In questo momento non
riusciamo a capire come mai in assestamento di bilancio non si sia
provveduto ad assegnare ai Comuni questi trasferimenti compensativi
e se è intenzione procedere, e a quanto...capire anche com'è stato
destinato l'avanzo di finanza locale derivante dall'esercizio 2012
e capire quell'importante UPB nel quale c'è un cospicuo "tesoretto"
a disposizione del Governo regionale, quanto sia stato utilizzato e
per cosa. Grazie.
Président
- Pour la réponse, la parole au Président
Rollandin.
Rollandin (UV)
- Per quanto riguarda le prime due
domande, come comunicato al Presidente del Consiglio permanente
degli Enti locali il 17 settembre, il bilancio della Regione non
beneficia, di fatto, dell'incremento dell'accisa erariale con il
quale sarebbe stato possibile finanziare, da subito, il
trasferimento compensativo dei Comuni: ciò, in quanto i principali
soggetti passivi d'imposta sono autoproduttori di energia
idroelettrica e, in quanto tali, esenti dall'accisa erariale,
mentre erano tenuti al pagamento dell'addizionale provinciale
energia elettrica, tributo provinciale e, come tale, introitato
dalla Regione sino al 31 marzo 2012; quindi per noi, purtroppo,
questa norma statale è stata una perdita secca di entrate, in
quanto questo contributo noi non lo percepiamo più. Ad ogni modo,
il Governo regionale ha riconosciuto il problema, perché noi
avevamo cercato di chiarire se c'era la possibilità di intervenire
a livello di normativa per recuperare questo, ma non è stato
possibile, e il problema manifestato dai Comuni e i fondi saranno
riconosciuti quanto prima possibile.
Per quanto riguarda la terza domanda:
"qual è l'avanzo di
amministrazione di finanza locale derivante dall'esercizio
2012"
, come indicato all'articolo 8, comma 1°, della legge
regionale dell'assestamento di bilancio, delle previsioni 2013 (la
n. 8), è di euro 12.011.465 euro; tale somma, come previsto dal
comma 5 dello stesso articolo 8, è così ripartita: 1.000.000 di
euro per la restituzione al bilancio regionale delle risorse
anticipate nel 2012 alla finanza locale, 5.289.000 erano destinati
al fondo di riserva per le spese obbligatorie, 200.000 per le
misure anticrisi, 5.000.000 per trasferimenti finanziari con
vincolo di destinazione ai Comuni.
Per quanto riguarda la disponibilità residua, risultano ancora
disponibili 7.000.000, di cui 6.000.000 per il fondo spese
obbligatorie, per il fondo integrazione residui perenti finanza
locale. Quanto dei due capitoli gravanti sulla finanza locale a
disponibilità del Governo regionale ancora disponibili. Per quanto
riguarda le due UPB richiamate...1.4.2.11, interventi correnti di
finanza locale con vincolo di destinazione settore delle politiche
sociali, i dati sono i seguenti: l'importo complessivo stanziato
era di 56.000.000, di cui 50.000.000 già impegnati, la restante
parte ancora disponibile; per quanto riguarda l'UPB 1.4.2.22,
interventi di investimento e finanza locale con vincoli di
destinazione per strutture destinate all'assistenza sociale,
l'importo complessivo è di 3.197.000, di cui 1.174.000 già
impegnati e la restante parte ancora disponibile. Questi sono i
dati, oggi.
Président
- Merci. Pour la réplique, la parole au
collègue Gerandin.
Gerandin (UVP)
- Merci Présidente.
Grazie Presidente per averci in qualche maniera rassicurato sul
fatto che ci sarà l'impegno a reperire queste risorse. Ci ha dato
alcuni dati riferiti all'avanzo di amministrazione ancora
disponibile...penso che si potrebbe al più presto dare la buona
novella, la lieta novella ai Comuni...ecco, sì, mi fa piacere che a
seguito di questa iniziativa - come per altre che vedremo più
avanti, nostre - si sia mosso qualcosa. Voglio dire: non vogliamo
prenderci dei meriti che non abbiamo, ma sicuramente...no, no, no,
ma io dico che sicuramente questo nel futuro ci permetterà di
essere ancora un po' più propositivi. No, ma non è quello, io dico
solo che è un dato di fatto, ecco, poi...è una combinazione. È un
caso, è un caso. È un caso, è una combinazione, perfetto! Ma no, io
dico che sono felice, ma veramente sono felice che lei abbia fatto
questa comunicazione e che abbia trovato queste risorse, perché in
questo momento siamo veramente, come Enti locali, in situazioni
molto difficili, come peraltro la Regione, su questo non c'è ombra
di dubbio.
Per cui, ecco, sarebbe interessante che, a seguito di quanto lei
ci ha detto oggi, si proceda al più presto non solo a elencare
queste difficoltà...che, peraltro, non abbiamo motivi per non
crederle sul fatto che non ci sia più un'entrata per la Regione,
però c'è anche comunque un decreto legge che impone questa
compensazione, per cui correttamente i Comuni l'hanno inserito nei
bilanci di previsione. Fino all'anno scorso c'era questo impegno, e
forse più di un impegno, per cui correttamente i Comuni l'hanno
inserito nei loro bilanci, correttamente...è l'impegno da parte
della Regione di riconoscerlo. La ringrazio.
Presidente
- Colleghi, vista l'ora vi propongo di
sospendere i nostri lavori, che riprenderemo alle 15,30 di questo
pomeriggio.
---
La seduta termina alle ore 13,01.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK