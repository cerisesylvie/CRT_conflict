Consiglio Regionale della Valle d'Aosta - Oggetto del Consiglio n. 3058 del 5 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3058 del 5 dicembre 2017 - Resoconto
OGGETTO N. 3058/XIV - Interrogazione: "Risultanze della
riunione del gruppo di lavoro sui trasporti svoltasi a Trento
nell'ambito del progetto EUSALP".
Farcoz (Président) -
Le point n° 15 sera discuté avec le
point n° 18. Point n° 16 à l'ordre du jour. Pour la réponse la
parole à l'assesseur Marguerettaz.
Marguerettaz (UV) -
Siccome ci sono tutta una serie di
interrogazioni e di interpellanze che mi vedono confrontarmi con il
collega Restano, e non volendo rendere il Consiglio regionale un
avanspettacolo, io la invito, collega Restano, a fare un confronto
all'americana, questa volta non con Rollandin ma con me, e ci
mettiamo a parlare di tutte le cose che ha fatto o non ha fatto:
vediamo un po' se le bugie hanno le gambe lunghe o corte! Io credo
che alla fine sarà raso terra. Per non ricordarle quando è andato a
inaugurare i bimodali o quando ha fatto tutta una serie di cose, se
ha riconosciuto il lavoro degli altri. Fosson un giorno ha detto
che l'opposizione mi ha fatto bene: ha fatto bene anche a lei, ha
un eloquio straordinario! Oppure sono le cure di Fosson.
Andiamo nel concreto dell'interpellanza con la quale gli
interpellanti chiedono di sapere quali siano stati gli esiti della
riunione di novembre 2017 e, di conseguenza, quale sia il ruolo
della Regione nell'ambito di tale progetto. Immaginando che non
tutti conoscano il progetto EUSALP, a cui la Regione ha aderito, o
meglio, ha chiesto di avere una rappresentanza nel Gruppo 4, con
una sua lettera del 19 giugno - quindi non c'è una delibera, c'è
una sua lettera - dico che EUSALP è una strategia europea per la
macroregione alpina. Si tratta di un quadro integrato approvato dal
Consiglio europeo, che può essere sostenuto tra l'altro da fondi
strutturali e investimenti europei, per affrontare le sfide comuni
di un'area geografica definita che riguarda sette Paesi, di cui
cinque Stati membri (Austria, Francia, Germania, Italia e Slovenia)
e due Paesi non UE (Liechtenstein e Svizzera) e quarantotto
regioni. L'area alpina è composta dai territori con tendenze
demografiche, sociali ed economiche contrastanti e una grande
diversità culturale e linguistica. Questa diversità va di pari
passo con una grande varietà di sistemi e tradizioni di
governance
. Entrambe le specificità comuni dell'area alpina
e la sua varietà e diversità richiedono una forte cooperazione.
La regione alpina rappresenta uno spazio di vita e di lavoro per
la popolazione residente e una destinazione turistica attraente per
milioni di ospiti ogni anno. Questa regione sta tuttavia
affrontando sfide importanti, come ad esempio la globalizzazione
economica, che richiede al territorio di distinguersi come
competitivo e innovativo, sviluppando una conoscenza della società
dell'informazione, le tendenze demografiche, caratterizzate in
particolare dagli effetti combinati dell'invecchiamento e dello
spopolamento delle zone montane; il cambiamento climatico e i suoi
effetti sull'ambiente, sulla biodiversità, sulle condizioni di vita
dei suoi abitanti; la sfida energetica a livello europeo e mondiale
che consiste nel gestire e soddisfare le domande in modo
sostenibile, sicuro e conveniente; la sua specifica posizione
geografica in Europa come regione di transito, ma anche come area
con caratteristiche geografiche e naturali uniche. Una strategia
interregionale alpina offrirebbe l'opportunità di migliorare la
cooperazione transfrontaliera tra gli Stati alpini e identificare
obiettivi comuni e attuarli in modo più efficace attraverso la
collaborazione transnazionale. È quindi necessaria una migliore
cooperazione tra le regioni e gli Stati per affrontare tali
sfide.
Per meglio focalizzare le attività, sono stati creati nove AG,
Gruppi di azione, e il numero quattro, di cui la Valle d'Aosta fa
parte, si occupa della mobilità delle persone e delle merci,
perseguendo questi obiettivi: promuovere l'intermobilità e
l'interoperabilità del trasporto di passeggeri e merci, sostenere
il trasferimento modale dalla strada alla ferrovia, sviluppare la
cooperazione e una maggiore integrazione tra gli organismi e le
strutture esistenti nel settore dei trasporti. Nel dettaglio, i
temi trattati rispetto a questi punti sono diversi: a) iniziative
trasversali principali; a.1) sviluppo di una stima aggiornata dei
costi esterni nelle aree di montagna; a.2) sviluppo di un sistema
comune di obiettivi; a.3) accettazione da parte della popolazione
della diversione modale; b) implementazione politiche di diversione
modale con un
focus
sul sistema delle tariffe; b.1) proposta
del sistema tariffario
plus
agli altri membri del Gruppo 4;
b.2) dal sistema tariffario plus a un sistema di incentivi
integrato per la diversione modale; b.3) collegamenti tra i sistemi
tariffari e l'uso delle nuove tecnologie; c) infrastrutture per un
trasporto sostenibile; c.1) infrastrutture per trasporto
passeggeri, collegamenti ferroviari supplementari; c.2)
infrastrutture per trasporto combinato, terminal; d)
interconnessione tra i sistemi di trasporto pubblico; d.1)
operazioni di interconnessione tra trasporti pubblici; d.2)
interconnessione tra sistemi di informazione e bigliettazione dei
trasporti pubblici.
Con riferimento alla domanda che fa del mese di novembre - ma
probabilmente è solo un refuso - l'incontro del Gruppo 4 è stato
fatto il 24 ottobre 2017 (non a novembre) e sono stati affrontati i
seguenti argomenti: presentazione e successivo dibattito sullo
studio di governance del Gruppo 4 condotto dal Centro per la
ricerca europea di Innsbruck nell'ambito del progetto
Interreg
Alpine Space Alp Gov
; è stato inoltre fornito un contributo
alla discussione sulla governance, presentando una tesi di
dottorato sull'interazione macro regionale con l'area prioritaria
1A dell'EUSBR, strategie della regione del Danubio sulle
infrastrutture per vie navigabili interne e idroviarie. Altro punto
trattato: sono stati presentati i risultati dello studio sui costi
esterni. Con questo studio, il Gruppo 4 fornisce una base
scientifica aggiornata per il calcolo dei costi esterni della
regione alpina, il cosiddetto "fattore montagna". Si è quindi
svolta una discussione in piccoli gruppi sulle potenzialità dei
sistemi di trazione nel trasporto combinato. Il
workshop
contribuisce all'attività a.3 - che, ricordo, è l'accettazione da
parte della popolazione della diversità modale - sull'accettazione
pubblica. Il
feedback
dei membri del Gruppo 4 sui conflitti
nelle loro regioni, sarà presentato sotto forma di una mappa
interattiva dei conflitti. Quindi sono state affrontate le attività
c.1, c.2 e d.1, ovvero infrastrutture per trasporto passeggeri,
collegamenti ferroviari supplementari, infrastrutture per trasporto
combinato e operazioni di connessione per trasporti pubblici,
metodologia per una valutazione sistematica dei singoli progetti.
La presentazione della Regione Veneto e del
Action Group
Leader
, hanno fornito
input
per ulteriori discussioni
sullo sviluppo del programma di valutazione congiunta del
progetto.
Quindi con la partecipazione a questo gruppo, la Regione intende
contribuire alla definizione di strategie utili anche per il
proprio territorio, in modo che i futuri programmi di cooperazione
destinino adeguate risorse a settori che interessano maggiormente
la Valle d'Aosta, come ad esempio quando si affronteranno le
attività più direttamente legate agli interventi infrastrutturali e
ai sistemi di bigliettazione.
Président -
Pour la réplique la parole au collègue
Restano.
Restano (AC-SA-PNV) -
Grazie per la risposta. Nel giugno
di quest'anno è stata fatta la richiesta per partecipare al Gruppo
4, perché sollecitato da un conoscente che appartiene e lavora
all'interno di questo gruppo, il quale aveva significato come a
questo gruppo di lavoro mancava tutta la parte occidentale
dell'Italia. La riunione è stata effettivamente il 24 ottobre, ma
lei non ci ha risposto se la Valle d'Aosta era presente o meno a
questa riunione. Sembrerebbe che la Valle d'Aosta non fosse
presente, e questa, a mio modo di vedere, è un'assenza pesante,
perché ci si confronta e ci si è confrontati sulle strategie
future. Ha avuto modo, Assessore, di dire in una recente intervista
che il 2021 è dietro l'angolo e infatti è così: le strategie
riguardano il periodo che andrà dal 2021 al 2027. Il Veneto c'era,
come ha detto lei, e c'erano anche altre Regioni. Il Veneto - lo
sappiamo - è interessato alla mobilità, è interessato a
un'autostrada che porta all'estero: ha tenuto conto di questo suo
interesse e ha pensato bene di essere presente e portare avanti le
proprie istanze. La Valle d'Aosta non essendoci ed essendole stato
offerto nella precedente riunione di organizzare un gruppo di
lavoro, un incontro in Regione, quindi di assumere un ruolo da
protagonista per il marzo scorso, sembra gli sia stato
rifiutato.
Io vedo che nell'agricoltura si organizzano degli incontri, dei
comitati delle Regioni, degli Assessori in Valle d'Aosta per essere
più aggressivi. Qua forse manchiamo di volontà, manchiamo di
aggressività. Certo, è noto che lei non sia particolarmente
attaccato ai fondi europei e, rispetto alla politica portata avanti
dal presidente Viérin, mi sembra che ci si allontani un pochino.
Tutti diciamo che i fondi europei sono importantissimi per il
futuro, tutti diciamo che i soldi li dobbiamo pescare in Europa,
EUSALP con questo gruppo sembrerebbe mettere a disposizione 70
miliardi di euro dal 2021 al 2027, e noi non ci siamo! Noi non
abbiamo la volontà di organizzare un incontro in Valle d'Aosta. Per
me questo è un comportamento irresponsabile, un comportamento
abbastanza grave. Si parla di mobilità alternativa ed è uscito oggi
un articolo che parla della Aosta - Pré-Saint-Didier: se non è
mobilità alternativa quella! Si parla di mobilità regionale: ci
sono dei fondi sulla mobilità regionale e attualmente ci sono 1
miliardo e 300 milioni di euro in ballo, c'è la possibilità del
collegamento con la rete ferroviaria veloce, ma noi non
partecipiamo alle riunioni. Se non ne abbiamo voglia, diamo la
delega al Presidente, che è molto motivato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK