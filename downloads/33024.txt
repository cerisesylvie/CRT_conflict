Consiglio Regionale della Valle d'Aosta - Oggetto del Consiglio n. 1517 del 15 dicembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1517 del 15 dicembre 2010 - Resoconto
OGGETTO N. 1517/XIII - Interpellanza: "Iniziative per evitare
la soppressione del servizio di ludoteca presso l'Ospedale
Beauregard".
Interpellanza
A seguito dell'interrogazione a risposta immediata sui tagli
al bilancio preventivo 2011 dell'U.S.L. della Valle d'Aosta, che
prevedono la chiusura, a partire dal 1° gennaio prossimo, del
servizio di ludoteca e spazio gioco per i bambini ricoverati presso
l'ospedale Beauregard di Aosta;
Ribadito che i tagli al bilancio della sanità valdostana
devono riguardare innanzitutto gli sprechi e i privilegi e non i
servizi alle persone;
Sottolineata l'ulteriore gravità della scelta che colpisce
una delle fasce più deboli della popolazione in un momento in cui
si trova ospedalizzata, condizione già di per sé difficile anche
per un adulto;
la sottoscritta Consigliera regionale
Interpella
l'Assessore competente per conoscere:
1) quali iniziative concrete intende assumere per impedire la
soppressione del servizio;
2) quali analisi aziendali sono state fatte per giungere alla
decisione di "tagliare" un servizio apprezzato dagli utenti e che
era stato citato, tra l'altro proprio dall'azienda sanitaria, come
un fiore all'occhiello per ottenere il riconoscimento
internazionale di "Ospedale Amico dei Bambini" recentemente
consegnato all'U.S.L. della Valle d'Aosta;
3) cosa si intende fare del personale (interno ed esterno)
utilizzato finora in questo servizio.
F.to: Carmela Fontana
Président
- La parole à la Conseillère Carmela
Fontana.
Fontana (PD)
- Grazie Presidente.
Con questa interpellanza diamo seguito all'interrogazione a
risposta immediata sui tagli al bilancio preventivo del 2011, che
andava a sopprimere la ludoteca e lo spazio gioco per i bambini
ricoverati presso l'Ospedale del Beauregard di Aosta. Io avevo già
espresso il mio parere... non siamo d'accordo relativamente alla
chiusura di questo servizio, perché riteniamo che sia un servizio
molto importante, proprio perché andiamo a toccare una fascia
debole come i bambini e le loro famiglie.
Volevamo sapere dall'Assessore:
"quali iniziative concrete
intende assumere per impedire la soppressione del servizio; quali
analisi aziendali sono state fatte per giungere alla decisione di
"tagliare" un servizio apprezzato dagli utenti e che era stato
citato tra l'altro proprio dall'azienda sanitaria come un fiore
all'occhiello per ottenere il riconoscimento internazionale di
"Ospedale Amico dei Bambini" recentemente consegnato all'USL della
Valle d'Aosta; cosa si intende fare del personale (interno ed
esterno) utilizzato finora in questo servizio"
. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente. Per quanto riguarda la
problematica della ludoteca, in merito alla prima domanda, devo
dire che lo spazio continuerà ad essere a disposizione dei bambini
ricoverati e dei loro genitori, quindi non verrà chiuso. Stiamo
verificando con l'azienda la possibilità - e sono già stati fatti
passi concreti anche con il CSV - di gestire questo servizio con il
supporto del volontariato, come succede in altri ospedali
italiani.
Per quanto riguarda la seconda domanda: quali sono le analisi
che ha fatto l'azienda per valutare le razionalizzazioni, è chiaro
che le indicazioni date sono quelle di mantenere i LEA, quindi non
intaccare i livelli essenziali di assistenza, ma razionalizzare
dove possibile mantenendo, assolutamente, i livelli essenziali di
assistenza.
Per quanto riguarda il riferimento "all'Ospedale Amico del
Bambino", riconoscimento dell'UNICEF, devo solo sottolineare che
l'aspetto riguardante la ludoteca non è contemplato in queste
valutazioni, tant'è vero che "l'Ospedale Amico del Bambino" -
c'erano anche i consiglieri regionali presenti - alla consegna del
riconoscimento si riferisce al percorso dell'allattamento al seno e
basta. Cito qui quali sono le specifiche attività che vengono
previste per riconoscere questo importante attestato:
"non
accettare campioni gratuiti di surrogato di latte materno, non
usare biberon o tettarelle, promuovere la formazione di tutto il
personale, sistemazione del bambino nella stessa stanza della madre
24 ore su 24, un'informazione corretta alle madri per incoraggiare
ad allattare esclusivamente al seno per i primi sei mesi di
vita"
, quindi "l'Ospedale Amico del Bambino" è stato
riconosciuto in base a questi parametri.
Per quanto riguarda il personale, l'azienda gestisce il proprio
personale secondo i propri profili e, per quanto riguarda il
personale della cooperativa, è chiaro che non ci sono competenze
aziendali in merito. Quello che posso ribadire quindi è che stiamo
lavorando per mantenere la ludoteca al Beauregard, cercando una
gestione che vada nel senso della gestione di tipo volontaristico.
Grazie.
Président
- La parole à la Conseillère Carmela
Fontana.
Fontana (PD)
- Ringrazio l'Assessore, ma non riesco
veramente a seguirlo. Mi ha detto:
"stiamo valutando per tenere
in piedi la ludoteca"
, si sta valutando adesso... come mai non
si è pensato prima? Qui c'è scritto... leggo quello che ha detto la
Direttrice generale Stefania Riccardi dopo questa interrogazione:
"l'azienda sta affrontando un complesso percorso di
razionalizzazione con l'obiettivo di mantenere i livelli essenziali
di assistenza garantiti alla popolazione. È evidente che ci si
trova di fronte a scelte a volte dolorose, ma sempre consapevoli,
che impongono una definizione della priorità di intervento; in un
periodo in cui si deve stringere la cinghia, l'azienda ha deciso di
eliminare tutti i servizi utili, ma non indispensabili"
. Le ho
chiesto diverse volte sia in commissione, sia l'altra settimana che
abbiamo discusso del bilancio... mi sono sentita dire che eravamo
catastrofici, che viviamo in un'isola felice, che non venivano
tagliati i servizi...
(interruzione dell'Assessore Albert Lanièce, fuori
microfono)
...no, non può dire che è vero, perché questo è un servizio che
è stato tagliato. Noi allora avevamo proposto che venissero
tagliati gli sprechi e ci era stato promesso che si andava in
quella direzione. Non capisco quindi... è vero, costa 42.500 euro,
perché prima avevo letto sui giornali che era sui 20.000, mi chiedo
allora perché... mi rivolgo alla dirigente come donna, non dico
come dirigente...
(nuova interruzione dell'Assessore Albert Lanièce, fuori
microfono)
...ma dal 1° gennaio c'è questo servizio o non c'è? Viene
gestito? Va bene, allora non vado avanti, non voglio dire altre
cose, perché non è polemica davvero. Mi auguro che questo servizio
venga mantenuto, staremo a vedere, altrimenti presenterò un'altra
interpellanza. Grazie.
Presidente
- Sarebbe più opportuno che le risposte
venissero date al microfono, altrimenti... quindi si prende atto
che il servizio, per dichiarazione dell'Assessore, sarà
mantenuto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK