Consiglio Regionale della Valle d'Aosta - Oggetto del Consiglio n. 2255 del 5 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2255 del 5 giugno 1991 - Resoconto
OGGETTO N. 2255/IX Disegno di legge: "Integrazione alla legge
regionale 5 aprile 1990, n. 12, recante testo unificato delle norme
regionali per il personale addetto ai servizi a favore delle
persone anziane ed inabili".Errore. L'origine riferimento non è
stata trovata.
Presidente Il Consigliere Trione ha chiesto la parola per
illustrare il disegno di legge n. 284, iscritto al punto 38
all'ordine del giorno; ne ha facoltà.
Trione (DC)
Il disegno di legge n. 284, che è
stato esaminato dalla V Commissione il 14 maggio, concerne appunto
l'integrazione alla legge regionale che istituisce gli assistenti
domiciliari per le persone anziane ed inabili e rende possibile
l'effettuazione di un concorso riservato a quelli che al 30 aprile
1991 hanno già prestato almeno trentasei mesi di attività nelle
mansioni di assistente domiciliare tutelare.
Questo concorso, che potrebbe interessare 25 persone, dovrà
svolgersi prima dell'espletamento di quello previsto dall'articolo
4 della legge 5 aprile 1990, che istituisce la normale pianta
organica.
La presente legge è stata esaminata con le organizzazioni
sindacali, che hanno espresso il loro parere favorevole, ed è stata
approvata all'unanimità in sede di Commissione consiliare.
L'articolo 2 prevede l'urgenza, in considerazione
dell'impellente necessità di reperire questo personale.
La relazione viene svolta oralmente perché il disegno di legge è
stato approvato all'unanimità in Commissione.
Presidente
Ha chiesto la parola il Consigliere
Voyat; ne ha facoltà.
Voyat (UV)
Per non far perdere del tempo al
Consiglio e prima di esprimere una valutazione sul disegno di
legge, vorrei sapere se è già stato fatto quanto previsto
dall'articolo 4 della legge n. 12 del 5 aprile 1990, perché il mio
intervento sarà articolato sulla base di questa risposta.
Presidente
Ha chiesto la parola il Consigliere
Trione; ne ha facoltà.
Trione (DC)
No, perché lo stesso articolo 1 bis di
questa legge dice:
"Prima dell'espletamento dei concorsi
pubblici di cui all'articolo 4, è bandito un concorso riservato a
coloro che...".
Del resto, il senso della legge è proprio
quello di far partecipare le 25 persone interessate a questo
concorso che è riservato a loro, dopodiché verrebbe espletato il
concorso di cui all'articolo 4.
Chiedo conferma all'Assessore, ma credo che questo sia il senso
della legge.
Presidente
Ha chiesto la parola l'Assessore alla
Sanità ed Assistenza sociale, Beneforti; ne ha facoltà.
Beneforti (DC)
Infatti il disegno di legge n. 12 del 5
aprile 1990 non è stato approvato nel suo insieme, proprio per
consentire lo svolgimento di questo concorso interno per le
assistenti domiciliari che hanno superato i tre anni di anzianità
al 30 aprile 1991.
Poiché l'ultimo concorso per l'ingresso in ruolo è stato svolto
nel 1986, ora ci sono delle persone con una certa anzianità di
servizio che sono rimaste in attesa di essere sistemate in
ruolo.
D'accordo con le organizzazioni sindacali, come abbiamo già
detto in sede di Commissione consiliare, si è trovata l'intesa per
far svolgere questo concorso interno e per dare una sistemazione
alle persone che hanno un'anzianità di servizio superiore ai tre
anni.
Presidente
Ha chiesto la parola il Consigliere
Voyat; ne ha facoltà.
Voyat (UV)
Sì io volevo solo sapere se il concorso
previsto al punto 6 dell'articolo 4 era già stato svolto. Senza
dilungarci troppo, dobbiamo dire che quel concorso era stato
previsto per le persone che non avevano ancora raggiunto una certa
anzianità e che non avevano nemmeno i titoli idonei. Infatti i
comuni, non avendo persone in graduatoria, per non trascurare quel
servizio avevano assunto delle persone in via temporanea, tant'è
che il punto 6 dice chiaramente:
"In deroga al limite massimo di
età ed al possesso del titolo di studio...",
laddove consente a
queste persone di partecipare al concorso per l'immissione in
ruolo.
Ora, con un nuovo articolo, che io non sto a contestare e che
credo sarà votato dal Gruppo dell'Union Valdôtaine, non solo si
dice che quelle persone vengono ammesse al concorso, ma che per
loro se ne bandisce uno
"ad hoc".
C'è però una cosa che non mi convince ed in merito presenterò un
apposito emendamento, ovviamente per agevolare le persone che
lavorano e non certo per penalizzarle. Mi riferisco esattamente al
punto in cui si condiziona la partecipazione al concorso con il
raggiungimento dei trentasei mesi di servizio al 30 aprile 1991,
mentre il punto 6 dell'articolo 4 parla di diciotto mesi.
Se a questi diciotto mesi aggiungiamo i tredici dal 5 aprile
1990 al 30 aprile 1991, abbiamo un totale di trentuno mesi, mentre
qui si parla di trentasei, che mi possono anche stare bene.
Tuttavia io presenterò un emendamento per sostituire le parole "del
30 aprile 1991" con le parole "di entrata in vigore della presente
legge", procrastinando la data di un mese.
Non ho esaminato l'anzianità del personale interessato, ma
piuttosto che trovarci di fronte ad uno che matura i trentasei mesi
di anzianità al 29 aprile e ad un altro che non li matura neanche
al 5 maggio, io proporrei che si dicesse "al momento dell'entrata
in vigore della legge", spostando di un mese la data di
riferimento, così più dipendenti avrebbero la possibilità di
maturare i trentasei mesi richiesti. Così facendo il periodo di
tempo utile ai fini del concorso sarebbe più lungo e sarebbe solo
una questione di "area" la possibilità di rientrare o meno nei
termini previsti dalla legge: chi c'è dentro e chi non c'è
dentro.
Infatti, stabiliamo fin d'ora una data ben precisa, corriamo il
rischio di favorire qualcuno e di penalizzare qualche altro, mentre
la dizione "all'entrata in vigore della legge" fa sì che quella
data non sia scelta dal Consiglio, ma discenda casualmente da tutta
una serie di circostanze (approvazione della legge da parte della
Commissione di Coordinamento, pubblicazione...).
Se l'Assessore non intende accettare l'emendamento, potrà
votargli contro, ma io credo che la dizione "all'entrata in vigore
della presente legge", al posto delle parole "30 aprile 1991",
sposti la scadenza al massimo di un mese, ma lasci noi liberi dal
sospetto di voler favorire alcuni o penalizzare altri.
Non si tratta quindi di voler boicottare la legge o di ritardare
l'espletamento di eventuali concorsi, visto che la procedura
concorsuale inizia dal momento dell'entrata in vigore della legge e
che fino ad allora non è possibile presentare alcuna domanda di
partecipazione. Che la scadenza prevista sia quella dell'entrata in
vigore della legge o quella del 30 aprile, non ha alcuna importanza
quindi per i candidati al concorso.
Presidente
Ha chiesto la parola l'Assessore alla
Sanità ed Assistenza sociale, Beneforti; ne ha facoltà.
Beneforti (DC)
Noi abbiamo scritto
"...è
bandito un concorso riservato a coloro che alla data del 30 aprile
1991 hanno prestato la propria attività, con rapporto di lavoro a
tempo determinato, per un periodo di almeno trentasei mesi",
perché, stando ai calcoli che abbiamo effettuato insieme alle
organizzazioni sindacali, quella data consente a tutte le persone
interessate di rientrare nelle condizioni di ammissibilità al
concorso. Per questo ritengo che si debba lasciare la data del 30
aprile 1991, altrimenti commetteremmo un'ingiustizia... no, non
un'ingiustizia, ma sicuramente dovremmo ridiscutere tutta la
legge.
Se volete rinviare la legge, io la ritiro, perché non ho di
questi problemi; però dico e confermo che ciò sarebbe un grosso
errore, perché il meccanismo è stato concordato in sede
sindacale.
Consigliere Voyat, rimane poi sempre valido il comma che dice:
"I candidati che abbiano assolto all'obbligo... e che abbiano
prestato la propria attività per un periodo di almeno diciotto
mesi, quali addetti al servizio in favore delle persone
anziane...".
Pertanto, prima si fa questa sanatoria-concorso
interno che non era stata fatta in precedenza e si immettono in
ruolo le persone che hanno più di tre anni di anzianità, poi si
farà il concorso per le persone che hanno più di diciotto mesi di
anzianità ed infine si espleterà il concorso pubblico generale.
Pertanto, ritoccando la scadenza del 30 aprile 1991, si dovrebbe
rinviare tutto. Noi abbiamo fatto un esame generale di tutte le
situazioni e solo dopo abbiamo concordato con i sindacati la
scadenza del 30 aprile 1991, proprio perché quella scadenza ci
sembrava la più logica. Se volete modificare quella data, io rinvio
la legge, perché, dopo aver assunto degli impegni con le
organizzazioni sindacali ed averli dichiarati in Commissione
consiliare, non mi sento di modificare la legge.
Presidente
Ha chiesto la parola il Consigliere
Viérin; ne ha facoltà.
Viérin (UV)
Je n'arrive pas à comprendre quel est
le sens de la justice de l'Assesseur Beneforti. De plus nous
n'acceptons pas la logique du chantage, à savoir que si nous
essayons d'améliorer les dis-positions d'une loi que l'on nous dise
que, en ce cas, le projet de loi doit être retiré. C'est une
décision qui revient à l'Assesseur. Il peut retirer le projet de
loi s'il le désire, mais il ne peut pas nous en adosser la
responsabilité.
Pour justifier notre requête, nous faisons référence à des lois
précédentes, approuvées également pour faire face à des situations
d'émergence, voire la loi n° 270 pour le personnel enseignant. La
loi fixait une échéance, mais elle avait été approuvée après cette
échéance en créant ainsi une disparité entre personnes qui
remplissaient les mêmes conditions, provoquant une série de recours
qui avaient par la suite même entraîner la modification de la loi.
Nous voulions donc simplement vérifier s'il était possible, aussi
pour cette loi, changer le texte, modifier l'échéance du 30 avril.
Evidemment on ne pouvait, à l'époque, fixer une échéance différente
vu que la loi a été présentée par le Gouvernement le 10 du mois
d'avril. Nous sommes maintenant au mois de juin, et l'échéance
fixée n'a plus aucun sens.
A mon avis, il vaut mieux préciser "à la date d'entrée en
vigueur de la présente loi". Je ne vois pas quels accords avec les
organisations syndicales nous allons modifier, en acceptant cet
amendement. Si nous avions discuté cette loi au mois d'avril, le
problème ne se posait pas. Nous sommes aujourd'hui au mois de juin.
Il me semble donc normal présenter cet amendement et j'espère que
l'Assesseur et le Conseil voudront bien l'approuver.
Presidente
Ha chiesto la parola il Consigliere
Voyat; ne ha facoltà.
Voyat (UV)
Prima ho detto che, a nostro avviso,
l'emendamento da noi proposto è migliorativo, nel senso che offre
agli attuali dipendenti maggiori possibilità di partecipazione al
concorso.
Mi preoccupa l'Assessore quando dice che si commetterebbero
delle ingiustizie. In proposito vorrei chiedere se si commettono
più ingiustizie verificando le persone in servizio, la loro data di
assunzione e la scadenza per ciascuna di esse dei trentasei mesi di
anzianità di servizio o inserendo nella legge la dizione
"all'entrata in vigore della legge". L'entrata in vigore della
legge non dipende dal Consiglio regionale, ma dall'approvazione
della legge da parte della Commissione di Coordinamento, dalla
promulgazione e dalla sua pubblicazione.
Caro Assessore, come ho già detto, se uno matura i trentasei
mesi il 29 aprile ed un altro il 5 maggio, l'ingiustizia la
facciamo noi...
(...Interruzione...)
...No, io non metto la data, ma parlo di entrata in vigore della
legge, per cui non compio alcuna ingiustizia, perché in questo caso
la data di entrata in vigore della legge non dipende da me e non si
può neppure dire ch'io abbia intenzione di inserirne qualcuno,
privando magari altri, che maturano i trentasei mesi di anzianità
due mesi dopo, della possibilità di partecipare al concorso. No,
caro Assessore, questo io non l'accetto.
Se voi lasciate la data del 30 aprile, siete voi, non noi, a
dovervi assumere la responsabilità di chi potrà partecipare o meno
al concorso. Noi comunque presenteremo l'emendamento "all'entrata
in vigore della legge" e lo voteremo. Poiché l'entrata in vigore
della legge cadrà presumibilmente verso il 10 luglio, con tale
emendamento si procrastina la scadenza dal 30 aprile al 10 luglio,
e si offre anche ad altri la possibilità di partecipare al
concorso. Tale data non sarà comunque scelta dal Consiglio.
Sarebbe grave, invece, se il Consiglio, o meglio se l'Assessore,
magari con l'ausilio di una Commissione, fosse andato ad accertare
chi rientra o meno nella scadenza del 30 aprile, perché così si
sarebbero effettivamente commesse delle vere e proprie ingiustizie
nei confronti dei dipendenti. Inserendo invece nel testo della
legge la dizione "all'entrata in vigore della legge", tale data non
dipende più da noi.
Presidente
Colleghi Consiglieri, vi pregherei di
evitare questa specie di "ping pong" sui trentasei mesi e sulla
data di entrata in vigore della legge.
Ha chiesto la parola l'Assessore alla Sanità ed Assistenza
sociale, Beneforti; ne ha facoltà.
Beneforti (DC)
Forse la parola ingiustizia è stata
usata in modo improprio...
(...Interruzione...)
...Quando si parla può anche scappare qualche parola impropria.
Del resto visto che ne scappano a tanti, che farebbero meglio a
tacere, credo che possa capitare anche a me.
Quando ho usato il termine ingiustizia, intendevo dire che la
scadenza del 30 aprile 1991 era stata fissata d'accordo con le
organizzazioni sindacali, ma non intendevamo affatto escludere
quelli che non rientrano in tale scadenza, perché essi possono
comunque partecipare al concorso previsto per quelli che hanno
un'anzianità di servizio di diciotto mesi ed eventualmente a quello
generale.
Caro Voyat, in realtà il vero discorso è quello di andare
incontro alle richieste avanzate in sede sindacale dagli assistenti
domiciliari che, dopo cinque anni che erano dipendenti... Ascolti,
Consigliere Voyat; per cortesia, può ascoltare?
La richiesta di questa sanatoria è venuta dai diretti
interessati che operano nelle microcomunità e dalle organizzazioni
sindacali, perché le persone che hanno quattro o cinque anni di
anzianità non se la sentono di concorrere alla pari in una
selezione concorsuale con i giovani che parteciperanno al concorso
pubblico che sarà indetto successivamente.
Dopo aver valutato la situazione, abbiamo concordato che nessuna
responsabilità era imputabile a questi assistenti domiciliari,
visto che l'ultimo concorso è stato fatto nel 1986. Noi abbiamo
avuto bisogno di loro nelle microcomunità, abbiamo usufruito delle
loro prestazioni, per cui oggi dobbiamo cercare di dar loro una
sistemazione.
Vi assicuro che cercheremo - come del resto abbiamo sempre fatto
- di favorire queste persone che in questo lasso di tempo hanno
dato un grosso contributo alle microcomunità ed alle
amministrazioni comunali. Quando ho detto che avrei ritirato la
legge, intendevo dire che non me la sentivo di modificare una data
che era stata concordata in sede sindacale, perché credo che le
intese debbano essere rispettate.
Presidente
Colleghi Consiglieri, si sono chiarite
le posizioni e possiamo passare all'esame dell'articolato?
Il faut trancher quand même; à un moment donné on va
décider.
Passiamo all'esame dell'articolato. Do lettura dell'articolo
1.
Articolo 1 1. Dopo il comma uno dell'art. 10 della legge
regionale 5 aprile 1990, n. 12, recante Testo unificato delle norme
regionali per il personale addetto ai servizi a favore delle
persone anziane ed inabili è aggiunto il seguente comma
1-bis:
"1. bis - Prima dell'espletamento dei concorsi pubblici di cui
all'articolo 4, è bandito un concorso riservato a coloro che alla
data del 30 aprile 1991 hanno prestato la propria attività, con
rapporto di lavoro a tempo determinato, per un periodo di almeno
trentasei mesi in qualità di assistenti domiciliari e tutelari, al
fine di sopperire alle vacanze d'orga-nico esistenti presso i
servizi a favore delle persone anziane ed inabili".
Presidente
Do lettura dell'emendamento
all'articolo 1 presentato dal Consi-gliere Voyat.
Emendamento All'articolo 1, punto 1-bis, sostituire le parole
"del 30 aprile 1991" con le parole "di entrata in vigore della
presente legge".
Presidente
Ha chiesto la parola il Consigliere
Voyat; ne ha facoltà.
Voyat (UV)
Mi permetto di controbattere quanto è
stato detto dall'Assessore Beneforti.
Capisco che egli abbia assunto un impegno con i sindacati ed
abbia verificato con i suoi funzionari i nominativi delle persone
che possono rientrare o meno nel concorso riservato.
Con i sindacati è stata concordata la data del 30 aprile 1991,
ma io sono convinto che i sindacati non sarebbero contrari a
prolungare la scadenza del 30 aprile sino alla data di entrata in
vigore della legge, perché così facendo si darebbe forse anche ad
altri - io non lo so, perché non ho verificato chi è in servizio e
chi non lo è - la possibilità di partecipare al concorso
riservato.
Non accetto, invece, che l'Assessore mi dica: "Tanto hanno la
possibilità di partecipare all'altro concorso, insieme a quelli che
hanno venti, venticinque o trent'anni...". Allora solo quelli che
hanno maturato i trentasei mesi di anzianità al 29 aprile possono
partecipare al concorso riservato, mentre quelli che, per ipotesi,
maturano i trentasei mesi alla data del 5 maggio, devono
partecipare al concorso insieme a quelli che hanno venti,
venticinque o trent'anni.
Caro Assessore, quando il Consiglio mette una data, è
praticamente lo stesso Consiglio che dice: "Tu entri, tu non
entri...". Se invece nella legge si scrive la dizione: "Alla data
di entrata in vigore della presente legge", non è più il Consiglio
a scegliere, ma si corre un'alea: se la legge ritorna indietro dopo
venti giorni, sarà promulgata prima; se tornerà indietro dopo
trenta giorni, sarà promulgata dopo, però il Consiglio non esprime
alcuna volontà di stabilire una data fissa e quindi di precisare:
"A entra, B non entra".
Caro Assessore, io credo che i sindacati non si offenderebbero
se la Giunta e la maggioranza accettassero l'emendamento da noi
proposto, che tende sicuramente ad aiutare il servizio di
assistenza agli anziani, senza andare a vedere chi ha maturato o
meno i trentasei mesi di anzianità di servizio alla data del 30
aprile 1991.
Del resto, se poi andiamo a vedere il punto 6 dell'articolo 4,
scopriamo che vi si parla di diciotto mesi. Ora, se proprio
volessimo aiutare tutti, dovremmo modificare anche questi diciotto
mesi, ma questo è un altro argomento.
Io accetto la legge così come mi è stata presentata, facendo
ancora presente però che il Consiglio non può indicare la data del
30 aprile 1991, perché così facendo sceglie chi ha o meno la
possibilità di partecipare al concorso riservato. Inserendo invece
la dizione "alla data di entrata in vigore della legge", la data
non sarebbe più scelta dal Consiglio, ma sarebbe casuale.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
J'espère pouvoir expliquer en deux
minutes les raisons de ce débat qui dépasse, à mon avis, le sens
des mots. Au moment où on présente une loi, article unique, qui
veut être un système pour régler des situations particulières, la
chose est évidente. On dit:
"Prima dell'espletamento dei
concorsi pubblici di cui all'articolo 4, è bandito un concorso
riservato a coloro che alla data del 30 aprile 1991 hanno prestato
la propria attività, con rapporto di lavoro a tempo determinato,
per un periodo di almeno trentasei mesi...".
La situation est claire. Il faudrait pouvoir affirmer, dès
aujourd'hui, qu'il n'y a pas des cas qui seront exclus pour un mois
ou deux, car cette loi est un système de
"sanatoria".
N'oublions pas qu'on l'avait déjà fait. Il faudrait donc être sûr
qu'il n'y aura pas des cas d'exclusion pour un ou deux mois. Les
forces syndicales ainsi que l'Assesseur ne peuvent qu'être d'accord
sur ce point.
Il y a donc deux possibilités: ou bien l'Assesseur est à même de
nous dire qu'il n'y a pas des cas de ce genre, mais d'après ce
qu'on sait il y aura peut-être un ou deux cas qui s'ajouteront à la
situation actuelle, si on maintient l'échéance du 30 avril 1991 -
voilà la raison pour laquelle on demande d'accepter l'amendement -
si l'Assesseur le veut, on suspend la discussion. Ce serait un
absurde d'exclure quelqu'un d'un système qui est déjà fait
ad
hoc
pour résoudre certaines situations. Ceci va même contre les
intentions de l'Assesseur, car il vient de nous dire qu'il s'agit
de faire un concours réservé pour certaines personnes. S'il vaut le
principe que les mêmes personnes pourront participer au concours
public, cet article unique est inutile.
Je demanderais vraiment à l'Assesseur, compte tenu des
réflexions qu'on a faites et du fait que nous sommes tous d'accord
sur les principes, qu'il nous garantisse au moins qu'il n'y aura
pas d'exclus à cause de ce système. Ce serait vraiment absurde! Il
faudrait alors reprendre le discours et présenter un autre article
unique pour un ou deux mois.
Je ne comprends pas la raison pour laquelle on insiste pour ne
pas changer l'échéance. Si l'Assesseur est à même d'exclure qu'il y
aura des cas particuliers qui ne pourront pas jouir de cette loi,
alors on est tranquille. Mais d'après ce qu'on a appris, il y a des
cas d'exclusion. Alors ou bien on renvoie ce système ou bien on
accepte de le modifier en réduisant à trente mois la période de
travail déjà effectuée ou en acceptant l'amendement. Je crois qu'il
est inutile de faire une bataille pour un cas.
Presidente
Ha chiesto la parola l'Assessore alla
Sanità ed Assistenza sociale, Beneforti; ne ha facoltà.
Beneforti (DC)
Va bene, accetto l'emendamento
proposto dal Consigliere Voyat.
Presidente
Visto che l'emendamento è stato
accettato, do lettura dell'articolo 1 comprensivo dell'emendamento
proposto dal Consigliere Voyat.
Articolo 1 1. Dopo il comma uno dell'art. 10 della legge
regionale 5 aprile 1990, n. 12, recante Testo unificato delle norme
regionali per il personale addetto ai servizi a favore delle
persone anziane ed inabili è aggiunto il seguente comma
1-bis:
"1. bis - Prima dell'espletamento dei concorsi pubblici di cui
all'articolo 4, è bandito un concorso riservato a coloro che alla
data dell'entrata in vigore della presente legge hanno prestato la
propria attività, con rapporto di lavoro a tempo determinato, per
un periodo di almeno trentasei mesi in qualità di assistenti
domiciliari e tutelari, al fine di sopperire alle vacanze
d'organico esistenti presso i servizi a favore delle persone
anziane ed inabili".
Presidente
Se nessuno chiede la parola, pongo in
votazione l'articolo 1 emendato testé letto.
Esito della votazione:
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 2.
Articolo 2 La presente legge è dichiarata urgente ai sensi
del comma tre dell'art. 31 dello Statuto Speciale ed entrerà in
vigore il giorno successivo a quello della sua pubblicazione nel
Bollettino Ufficiale.
Presidente
Se nessuno chiede la parola, pongo in
votazione l'articolo 2 testé letto.
Esito della votazione:
Presenti, votanti e favorevoli: 29
Il Consiglio approva all'unanimità
Presidente
Il Consiglio è chiamato ora a
pronunciarsi sul complesso della legge.
Esito della votazione:
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK