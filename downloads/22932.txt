Consiglio Regionale della Valle d'Aosta - Oggetto del Consiglio n. 2290 del 22 novembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2290 del 22 novembre 2006 - Resoconto
OGGETTO N. 2290/XII - Concessione al Comune di Aosta del
parcheggio sotterraneo di Via Carrel. (Interrogazione)
Interrogazione
Preso atto che sta ultimandosi la procedura di cessione da
parte della Regione dell'autoparcheggio sotterraneo di Via Carrel
al Comune di Aosta;
Appreso che nel corso del procedimento amministrativo sono
sorte alcune problematiche relative ai costi ipotizzati e allo
stato di manutenzione della struttura stessa;
il sottoscritto Consigliere regionale
Interroga
Il Presidente della Regione per sapere:
1) a quanto ammontano i canoni annui in favore della Regione
nei periodi 1995-1999, 2001-2002, 2002-2006 e se sono stati
regolarmente versati;
2) se sono sorti problemi e criticità circa l'adempimento
degli obblighi reciproci delle parti contraenti così come
specificato nel capitolato speciale d'oneri per la gestione del
parcheggio e se presenti, attraverso quali controlli e quali
interventi successivi l'Assessore regionale ha risolto le
controversie;
3) se sono previste spese straordinarie per la manutenzione
del parcheggio.
F.to: Venturella
Président
- La parole à l'Assesseur au budget, aux
finances, à la programmation et aux participations régionales,
Marguerettaz.
Marguerettaz (UV)
- Immagino che il collega Venturella
intervenga nella sua veste di ex Consigliere del Comune di Aosta,
in quanto in quella veste ha avuto modo di seguire la pratica passo
passo e oggi chiede qual è la posizione della Regione, sapendo qual
era la posizione del Comune nei confronti della Regione. Parte
dunque molto avvantaggiato, però se deve decidere e deve fare da
giudice, poi avrà qualche problema.
Al di là delle battute, il collega, partendo da una
deliberazione di Giunta che abbiamo approvato, dove si arriva a una
conclusione rispetto alla vicenda del parcheggio pluripiano, pone
una serie di domande: la prima,
"a quanto ammontano i canoni
annui in favore della Regione nei periodi 1995-1999, 2001-2002,
2002-2006"
, dall'analisi che ho avuto modo di fare mi risultano
pagati tutti gli importi fatturati dal 1995 al 2004, ho 2 fatture
sospese: una emessa il 7 luglio 2006 di 57mila euro e una del 2
ottobre 2006 di 5.702 euro. Rispetto a tutti i periodi indicati
nell'interrogazione, quindi questo è quanto mi risulta, in buona
sostanza le sole fatture del 2006. Ripeto: il totale è 62.727 euro
più IVA di 12mila.
Seconda domanda:
"se sono sorti problemi e criticità circa
l'adempimento degli obblighi..."
e qui chiedo l'aiuto del
collega Venturella perché, quando si parla di "criticità fra le
parti contraenti", si intende Comune-Regione, Regione-conduttore,
quindi il gestore? Rispetto a questo sappiamo, perché siamo stati
chiamati in causa, che vi è una vertenza che coinvolge la società
"Euro Edilservice", che è l'attuale gestore, con il precedente
gestore che è rappresentato dalla società "Luciano Serini & C.
S.n.c.". È un contenzioso che nasce nel periodo dove di fatto sono
state passate le consegne, ovvero per delle tessere prepagate
emesse dal precedente gestore, che avevano poi riflessi economici
di competenza nel periodo successivo, riconducibile al nuovo
gestore, che non hanno trovato una corretta soddisfazione. A suo
tempo, per evitare... il corretto avvicendamento delle 2 società...
è stata fatta una consegna del parcheggio al nuovo gestore, con
l'impegno da parte del precedente gestore di regolare... ma questo
non è avvenuto e il nuovo gestore ha citato in causa il precedente
gestore e ha chiesto un risarcimento di 17.526 euro per quelle
tessere a scalare vendute dal precedente gestore. Noi quindi siamo
stati chiamati in causa, ma era una vicenda fra i 2; per il resto
sappiamo che vi sono quelle 2 fatture, che non ci sono state pagate
e che le ho detto prima, per le quali stiamo coltivando il recupero
del credito e non mi pare vi siano altri contenziosi con il
gestore, perlomeno gli uffici non mi hanno dato altri
riscontri.
Rispetto all'ultima domanda:
"se sono previste spese
straordinarie per la manutenzione del parcheggio"
, come ha
potuto apprezzare dalla deliberazione, vi sono una serie di
interventi riconducibili, da un lato, alla normativa antincendio e
quindi al certificato di prevenzione incendi, così come altri
problemi: interventi di protezione attiva sugli impianti di
spegnimento, interventi di protezione passiva consistenti in
compartimentazione di zone, interventi sugli impianti elettrici
parzialmente obsoleti e sul sistema di controllo degli accessi. A
fronte di tali manutenzioni, per evitare di portare nel tempo il
trasferimento del parcheggio pluripiano, si è scelto il percorso
condiviso dal Comune, di identificare esattamente tutti questi
interventi, monitorarli, cioè condividerli e trasferire il
parcheggio con una dotazione finanziaria corrispondente
all'esecuzione di quei lavori che si rendono necessari per avere il
parcheggio pluripiano conforme alle normative di prevenzione.
Questi interventi manutentivi straordinari, quindi, sono stati
evidenziati nella nostra deliberazione, per cui, da un lato,
consegniamo il bene e, dall'altro, consegniamo la dotazione
finanziaria, affinché il Comune a quel punto titolare del bene
possa gestirlo o comunque predisporre gli atti per individuare un
gestore, così come fare i lavori manutentivi. Nella speranza di
aver dato le informazioni richieste dall'interrogazione, avrei
finito.
Si dà atto che dalle ore 15,55 presiede il Vicepresidente
Lanièce.
Presidente
- La parola al Consigliere Venturella.
Venturella (Arc-VA)
- Ringrazio l'Assessore per la sua
chiarezza di esposizione e per il fatto che ci ha detto che mancano
all'appello circa 2 anni o poco meno: 2005-2006. Assessore, però mi
permetta di fare una piccola osservazione: ho apprezzato nella
deliberazione dell'8 novembre, deliberazione nata circa 2 giorni
prima... quindi non ho avuto tempo perché l'interrogazione l'ho
fatta 2 giorni dopo...
(interruzione dell'Assessore Marguerettaz, fuori
microfono)
... no, perché l'8 novembre... ma più o meno ne conoscevo il
contenuto.
Marguerettaz
(fuori microfono)
- ... ah... prima
che uscisse...!
Venturella (Arc-VA)
- ... sapete abbiamo anche noi i
nostri "Inzerilli", capite... no, è perché l'avevamo seguita con un
altro "cappello".
Nella sua straordinaria simpatia, Assessore... le devo ricordare
che la straordinaria manutenzione in questi anni: dal 1995 a 1999,
2000-2001... ho commesso un errore di battitura: era 2000-2001...
perché avevo fatto 1995-1999, 2000-2001-2002? Perché corrispondono
ai diversi affidamenti che erano nella deliberazione del 6 agosto
2001... è stato un mio errore di battitura.
Dall'articolo 11 del capitolato speciale d'oneri per la gestione
del parcheggio sotterraneo però si fa specifico riferimento ai
compiti che devono avere in questo contratto il gerente e il
gestore e fra i compiti del gerente vi è la manutenzione ordinaria
degli idranti, dell'impianto elettrico, invece da colui che dà in
gestione il parcheggio doveva essere fatta - ma già nel 2001 - la
manutenzione straordinaria delle opere murarie di copertura... la
manutenzione straordinaria. Come mai, al momento del passaggio si
scopre che ciò non è stato fatto? Sono andato a vedere lo stato di
manutenzione di questo parcheggio, credo che sia mancato il
controllo da parte della Regione, proprietaria del parcheggio, di
ciò che doveva fare il gerente.
Assessore, lei mi è simpatico perché viene da La Coumba, però,
quando vi è un contratto fra due contraenti e una parte, che ha una
funzione di controllo, deve controllare... questo parcheggio di via
Carrel si è pian piano degradato: l'impianto elettrico, l'impianto
antincendio, la stessa manutenzione ordinaria lascia molto a
desiderare. Credo che questa interrogazione non intenda accusare
nessuno, assolutamente, però vuole essere un invito: quando si
fanno gli accordi di programma, quando si dà in gestione, sia in
forma diretta, sia attraverso una gara a licitazione privata,
attraverso un contratto di appalto e la Regione ha la
responsabilità del controllo, deve essere fatto, perché in questo
caso non è stato fatto: ecco perché vi erano dei problemi con il
Comune di Aosta, poi sul Comune di Aosta torneremo in un'altra
occasione. Grazie comunque della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK