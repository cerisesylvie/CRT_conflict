Consiglio Regionale della Valle d'Aosta - Oggetto del Consiglio n. 24 del 14 gennaio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 24 del 14 gennaio 1982 - Resoconto
OGGETTO N. 24/VII - APPLICAZIONE DELLA LEGGE REGIONALE 24
OTTOBRE 1973, N. 34 - CONCESSIONE DELLA GARANZIA FIDEIUSSORIA DELLA
REGIONE PER L'ANNO 1981 PRESSO L'ISTITUTO BANCARIO SAN PAOLO DI
TORINO - SUCCURSALE DI AOSTA - PER APERTURA DI CREDITO DI
CONDUZIONE A FAVORE DELLA "CAVES COOPERATIVES DE DONNAS" - SOCIETE'
COOPERATIVE A r.l. - DONNAS.
PRESIDENTE
:
Do lettura del testo della
delibera:
IL CONSIGLIO REGIONALE
DELIBERA
1°) di approvare, ai sensi dell'art. 10 e seguenti della L.r.
24.10.73 n. 34, la concessione della garanzia fideiussoria della
Regione, per l'anno 1981, presso l'Istituto Bancario S.Paolo di
Torino - Succ. di Aosta - nell'interesse ed a favore della "Caves
Coopératives de Donnas - Soc. Coop. a r.l. - fino alla concorrenza
massima di Lire 40.000.000 comprensive di capitale, di interessi e
oneri accessori - per operazioni di finanziamento delle spese di
esercizio e di conduzione inerenti alle finalità statutarie della
Cooperativa stessa;
2°)
di stabilire che la garanzia fideiussoria di cui
trattasi abbia carattere sussidiario a norma del secondo comma
dell'art. 1944 del Codice Civile ai fini della preventiva
escussione del debitore principale;
3°) di stabilire, altresì, che la concessione della garanzia
fideiussoria di cui sopra sia subordinata alle prescrizioni, norme
ed impegni previsti dalla L.R. 24.10.1973, n. 34;
4°) di delegare, infine, ai sensi della sopracitata L.R. alla
Giunta regionale ed al Presidente della Giunta regionale la
predisposizione e la sottoscrizione degli atti necessari per la
definizione della concessione di garanzia fideiussoria di cui alla
presente deliberazione.
PRESIDENTE
:
Ha chiesto di parlare il Presidente
della Giunta regionale, ne ha facoltà.
ANDRIONE
: (U.V.) -
E' un provvedimento ricorrente,
ogni anno lo facciamo, è utile alla cooperativa che ne ha richiesto
anche quest'anno l'erogazione, per cui penso che il Consiglio possa
votarlo.
PRESIDENTE
:
E' aperta la discussione sull'oggetto
n. 24.
Ha chiesto di parlare il Consigliere Mafrica, ne ha facoltà.
MAFRICA
: (P.C.I.) -
Sulla delibera siamo
d'accordo, ma vorrei sapere se si è verificato qualche volta che
abbiamo prestato incautamente delle fideiussioni e poi siamo stati
costretti a pagarne le spese.
PRESIDENTE
:
Ha chiesto di parlare il Presidente
della Giunta, ne ha facoltà.
ANDRIONE
: (U.V.)
- Non si è verificato mai; vi è
la discussione, ma abbiamo vinto la causa, vinceremo tutti gli
appelli.
Non so se il Consigliere Mafrica fosse già Consigliere quando si
è verificato il fatto dei 50 milioni per il Consorzio Agrario, dove
la delibera del Consiglio specificava chiaramente che venivano
prestati per l'attività di esercizio. Dopo la chiusura, vi è stato
un tentativo da parte di funzionari di trasferire questo fondo al
pagamento dell'indennità di pensionamento, e la Regione si è
costituita in giudizio ed ha potuto provare che non era possibile
fare un trasferimento perché il voto era di quel genere. Vi è stata
una prima sentenza favorevole, vi è l'appello, ma non abbiamo
dubbi.
PRESIDENTE
:
Metto in approvazione l'oggetto n.
24.
Esito della votazione:
Presenti : ventisei
Votanti : ventisei
Favorevoli : ventisei
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK