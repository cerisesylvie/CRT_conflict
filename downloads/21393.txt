Consiglio Regionale della Valle d'Aosta - Oggetto del Consiglio n. 1231 del 23 marzo 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1231 del 23 marzo 2005 - Resoconto
OGGETTO N. 1231/XII - Inserimento del massiccio del Monte Bianco
nella lista del patrimonio mondiale dell'Unesco.
(Interpellanza)
Interpellanza
Rilevato che l'iscrizione del massiccio del Monte Bianco
nella Lista del Patrimonio mondiale dell'Unesco rappresenterebbe un
importante e positivo riconoscimento del valore internazionale di
una montagna che ha un eccezionale valore naturalistico e
culturale;
Constatato che l'Assessore regionale al Territorio e quello
al Turismo hanno espresso valutazioni notevolmente contrastanti
sull'opportunità di richiedere l'inserimento del massiccio del
Monte Bianco nella Lista Unesco;
Evidenziato che la Giunta della Provincia Autonoma di
Bolzano, con la recente deliberazione n. 147 del 24 gennaio 2005,
ha aderito alla proposta di iscrizione delle Dolomiti altoatesine
nella Lista del patrimonio mondiale dell'Unesco;
Rilevato che l'iscrizione del Monte Bianco nella Lista Unesco
è un tema di dibattito nell'ambito dell'elaborazione dello "Schema
di sviluppo sostenibile" in corso di redazione su incarico della
Conferenza transfrontaliera Espace Mont Blanc;
i sottoscritti Consiglieri regionali
Interpellano
La Giunta regionale per sapere:
1) se la Regione Valle d'Aosta è favorevole all'inserimento
del massiccio del Monte Bianco nella Lista del Patrimonio mondiale
dell'Unesco;
2) nel caso di risposta affermativa al punto 1), quali
iniziative si intendono assumere per avviare la procedura di
inserimento del Monte Bianco nella citata Lista;
3) quale posizione è stata assunta o sarà assunta dalla
Regione sulla questione dell'iscrizione del Monte Bianco nella
Lista Unesco all'interno della Conferenza Transfrontaliera Espace
Mont Blanc.
F.to: Riccarand - Curtaz
Président - La parole au Conseiller Riccarand.
Riccarand (Arc-VA) - L'iscrizione del massiccio del Monte Bianco
nella lista del "Patrimonio mondiale dell'Unesco" rappresenterebbe
sicuramente un fatto positivo, un riconoscimento del valore
internazionale di una montagna che ha un eccezionale valore
naturalistico e anche culturale, ma che non ha un riconoscimento a
livello internazionale. Questo è un tema sul tappeto da diversi
anni, se ne discute, e abbiamo ritenuto opportuno che anche in
Consiglio regionale si facesse una riflessione e si esplicitassero
alcuni orientamenti rispetto a tale tema; questo anche perché
abbiamo avuto modo nei mesi scorsi di registrare delle posizioni
diversificate anche fra i componenti della Giunta su tale tema.
Recentemente "La Stampa" del 5 febbraio 2005, in un articolo che
parlava delle tematiche sull'opportunità di inserire il Monte
Bianco nel "Patrimonio dell'Unesco", ha riassunto due posizioni che
sono molto differenti: una posizione espressa dall'Assessore Caveri
quando abbiamo discusso sulla funivia del Monte Bianco... aveva
espresso una valutazione negativa sull'opportunità di inserimento
del Monte Bianco, ritenendo questo strumento del "Patrimonio
mondiale dell'Unesco" uno strumento obsoleto e non adatto a
svolgere un'azione di valorizzazione adeguata; un'altra posizione
riassunta da alcune affermazioni dell'Assessore Cerise, in cui,
riferendosi ai lavori della "Conferenza transfrontaliera Mont
Blanc", esprimeva un giudizio positivo rispetto a questo tipo di
procedura, comunque un giudizio che sembrava andare in quella
direzione.
Sarebbe importante capire quindi se all'interno della Giunta
regionale esiste un orientamento in questo senso, se vi sono delle
iniziative che si intende assumere, anche perché è compito anche
delle amministrazioni locali e regionali assumere un ruolo in tale
vicenda. Qui abbiamo citato il caso della Provincia di Bolzano, la
cui Giunta, il 24 gennaio 2005, ha espresso l'adesione alla
proposta di iscrizione delle Dolomiti nella lista del "Patrimonio
mondiale dell'Unesco". Sappiamo che attualmente il massiccio del
Monte Bianco è iscritto nella lista indicativa per l'inserimento
nel "Patrimonio mondiale dell'Unesco" sul versante francese. La
Francia ha ipotizzato questo inserimento, ma non è avvenuto niente
di simile né sul versante svizzero, né sul versante italiano,
quindi abbiamo una situazione di volontà che sono state espresse,
che sono molto diversificate. Sappiamo anche che è in corso di
elaborazione uno "Schema di sviluppo sostenibile" riguardante tutto
il territorio del Monte Bianco, che è pilotato dalla "Conferenza
transfrontaliera Mont Blanc" e finanziato con fondo Interreg, e
all'interno di questo "Schema di sviluppo sostenibile" ci dovrà
essere una proposta relativamente al fatto di decidere di
promuovere o meno tale inserimento del massiccio del Monte Bianco
nella lista del "Patrimonio mondiale dell'Unesco". Vorremmo quindi
capire quali sono gli orientamenti della Giunta regionale,
evidenziando che da parte del nostro gruppo l'orientamento rispetto
a tale iscrizione è favorevole, perché sarebbe un riconoscimento
internazionale del valore ambientale e culturale di questo momento
naturale, sarebbe inoltre uno strumento di valorizzazione molto
potente perché tale lista ha una rinomanza internazionale. È chiaro
che da questa iscrizione derivano anche degli impegni di adeguata
tutela del massiccio, quindi derivano anche delle scelte delicate
in materia di perimetro che si vuole inserire nell'elenco del
"Patrimonio mondiale dell'umanità", di piani di gestione di questa
area che avrebbe un riconoscimento internazionale e quindi una
serie di ricadute anche di una certa rilevanza.
Il tema è quanto mai attuale, si impongono delle scelte anche di
carattere politico in questa materia, quindi con tale interpellanza
vorremmo capire se la Regione è favorevole all'inserimento del
massiccio del Monte Bianco nella lista del "Patrimonio mondiale
dell'Unesco"; in caso affermativo, cosa si intende fare, perché
l'iscrizione è frutto di un "dossier" che deve essere elaborato
dagli Stati, però le regioni possono avere un ruolo di promozione,
di sostegno, di messa in moto di questo processo. Chiediamo poi
all'Assessore, in qualità di Vicepresidente della "Conferenza
transfrontaliera Espace Mont Blanc", quale posizione si intende
assumere all'interno di quell'organismo relativamente a tale
proposta.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Le processus d'inscription du Mont-Blanc dans
l'inventaire du "Patrimoine mondial de l'Unesco" est un des
dossiers que la Région gère, d'entente avec les partenaires suisses
et français, dans le cadre de la "Conférence transfrontalière Mont
Blanc". L'attribution de ce dossier à la conférence a été décidée
par les Ministères de l'environnement des 3 Pays, qui ont invité la
conférence à inscrire la démarche "Patrimoine mondial" dans le
cadre d'un "Schéma de développement durable". Il s'agit d'une
séance de la Commission permanente Hauts fonctionnaires des
Ministères, qui s'est déroulée à Chamonix le 27 février 1998. Le
"Schéma du développement durable de l'Espace Mont Blanc" en cours
d'élaboration envisage effectivement, entre autres, une analyse
approfondie ayant comme objet l'examen de l'opportunité de classer
un périmètre entourant le massif du Mont-Blanc à l'inventaire du
"Patrimoine mondial de l'Unesco" ou de celui de "Réserve de
biosphère".
Un premier document de travail a été élaboré, le rendu de cette
phase étant attendu pour le mois de juillet 2005. Des premiers
éléments ressortant de cette analyse, nous pouvons anticiper qu'il
apparaît possible de porter - voilà pour ce qui est de mes
affirmations - le massif du Mont Blanc candidat à la nomination du
"Patrimoine mondial" et/ou à la "Réserve de biosphère", mais il y a
des conditions préalables à respecter, c'est-à-dire: la définition
d'un périmètre, l'existence d'une protection légale, l'existence
d'un plan de gestion et l'existence d'une structure de gestion
commune ou de 3 structures de gestion coordonnées. Les études en
cours pour le "Schéma du développement durable" vont dans le sens
de fournir des éléments concrets pour répondre à ces
conditions.
Pour ce qui est de la définition du périmètre, par exemple, le
schéma affinera, en intégrant les élément d'analyse
socio-économique, le zonage-type déjà établi dans l'étude sur les
"Milieux sensibles", où une première proposition a été élaborée
répartissant le territoire de l'"Espace Mont Blanc" en fonction des
enjeux et des objectifs de gestion et de valorisation, et duquel il
ressort déjà un périmètre méritant un accord international.
En ce qui est du plan de gestion, dont la définition rigoureuse
devrait obligatoirement figurer déjà en phase de dépôt du dossier
de candidature au "Patrimoine mondial", la base pourra être
constituée par le cadre stratégique élaboré pour le "Schéma du
développement durable".
Pour ce qui est de la structure de gestion commune, le discours
est plus compliqué, car les possibilités offertes par le droit
international, et en particulier par les "Accords sur la
coopération transfrontalière", ne donnent pas beaucoup de
possibilités à l'état actuel, surtout pour la partie italienne, car
l'Etat italien n'a pas ratifié le protocole additionnel à la
Convention de Madrid et donc la Vallée d'Aoste n'est pas en
condition d'adhérer à un éventuel organisme transfrontalier créé
par la France et la Suisse, dans le cas particulier pour gérer le
site "Mont-Blanc Patrimoine Mondial". Par ailleurs, il faut
rappeler que l'inscription au "Patrimoine mondial" implique
l'Association des collectivités locales intéressées dès la phase de
candidature et, d'autre part, la proposition de candidature doit
être portée à l'Unesco par les Etats. Il s'agira donc, avant
d'entamer le processus de candidature, d'ouvrir une double phase de
consultation: les collectivités intéressées d'une part et le niveau
des Ministères compétents de l'autre. Il est clair donc que, en ce
moment, il semble prématuré de se positionner sur l'inscription du
massif du Mont-Blanc au "Patrimoine mondial de l'Unesco", tant que
les résultats du "Schéma de développement durable" de l'"Espace
Mont Blanc" en cours d'élaboration ne seront pas remis et dûment
soumis aux collectivités concernées.
Président - La parole au Conseiller Riccarand.
Riccarand (Arc-VA) - Non siamo soddisfatti della risposta
dell'Assessore, perché non riteniamo affatto che non vi siano le
condizioni di conoscenza per poter fare una scelta rispetto alla
candidatura del Monte Bianco nell'elenco del "Patrimonio mondiale
dell'umanità", vi sono studi che bene evidenziano il carattere
eccezionale del massiccio del Monte Bianco, la sua importanza dal
punto di vista paesaggistico, anche la sua grande rilevanza dal
punto di vista culturale, se pensiamo solo a cosa ha rappresentato
il Monte Bianco nella storia dell'alpinismo. Vi sono quindi tutte
le condizioni per chiedere che vi sia un riconoscimento prestigioso
a livello internazionale di questo ruolo del massiccio del Monte
Bianco, che è sicuramente molto più importante di altre montagne
dell'arco alpino, che già sono inserite nell'elenco del "Patrimonio
mondiale" o hanno presentato la candidatura per l'inserimento. A
nostro avviso, quindi, non bisogna più attendere. È vero che per
presentare la candidatura bisogna coinvolgere i Ministeri, definire
un perimetro, fare un piano di gestione e indicare le strutture che
gestirebbero questo territorio che viene inserito nel "Patrimonio
mondiale", è vero che ci vuole una concertazione a livello
internazionale con Francia e Svizzera, però la Francia i suoi passi
li ha già fatti, perché ha già inserito il suo versante nell'elenco
indicativo per la candidatura nel "Patrimonio mondiale". A noi
sembra che vi sia un atteggiamento eccessivamente attendista da
parte della Giunta e vorremmo invece che vi fosse una scelta
precisa; questo non significa che poi si ottiene l'inserimento, che
è invece subordinato a una serie di condizioni, ma il fatto di dire
che la Valle d'Aosta vuole inserire il massiccio e, quando parlo di
"massiccio", non parlo del fondo delle vallate, parlo della parte
vera e propria della montagna, il fatto di farsi promotore come
Valle d'Aosta di questa proposta a noi sembra che sarebbe una
scelta molto forte, una scelta di coinvolgimento a livello
internazionale, una scelta di attenzione a questo importante
monumento che abbiamo e che viene invece costantemente
sottovalutato.
Pensiamo che siano già oggi riunite tutte le condizioni per
andare in questa direzione, ci auguriamo che dall'elaborazione di
questo "Schema di sviluppo sostenibile" vengano delle indicazioni
precise in questo senso, anche se qui la scelta è di tipo politico.
È ovvio che le collettività locali vanno coinvolte, ma bisogna
coinvolgerle a partire da una proposta. Come ha fatto la Provincia
di Bolzano, che ha detto: "sì, vogliamo che le Dolomiti siano
inserite nel Patrimonio mondiale", secondo noi la Regione dovrebbe
dire: "vogliamo che il Monte Bianco sia inserito nel "Patrimonio
mondiale dell'umanità dell'Unesco", è un bene di enorme valore
internazionale e quindi ci spendiamo in questa direzione". Ci
auguriamo che le titubanze e le reticenze che vi sono in questo
momento nella Giunta vengano superate e ci riserviamo di
sollecitare questo con successive iniziative a livello
consiliare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK