Consiglio Regionale della Valle d'Aosta - Oggetto del Consiglio n. 911 del 6 ottobre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 911 del 6 ottobre 2021 - Resoconto
OGGETTO N. 911/XVI - Interrogazione: "Attuale ruolo della
struttura "Programmazione e governo delle attività sanitarie"
dell'Azienda USL".
Bertin (Presidente) -
Punto n. 16. Risponde l'assessore
Barmasse.
Barmasse (UV) -
Le domande sono le seguenti: "quale ruolo
ha, a oggi, la struttura "Programmazione e governo delle attività
sanitarie" per l'Azienda USL", "quante e quali risorse sono a oggi
destinate alla struttura di Programmazione e governo delle attività
sanitarie", "quali sono le motivazioni che hanno portato l'Azienda
USL della Valle d'Aosta a promuovere l'avviso di cui in oggetto",
cioè l'assunzione a tempo determinato di un medico per la Direzione
strategica. La Struttura semplice dipartimentale di Programmazione
e governo delle attività sanitarie è una struttura in
staff
alla Direzione strategica aziendale, in particolare alla Direzione
sanitaria. Si occupa di governo della domanda dei bisogni di salute
con particolare riferimento all'erogazione dei Livelli Essenziali
di Assistenza (LEA), di accreditamento istituzionale, di
miglioramento continuo della qualità, dei Percorsi
Diagnostico-Terapeutici Assistenziali (PDTA), di assistenza
integrativa e protesica, di coordinamento nella valutazione delle
tecnologie di vigilanza e controllo sulle strutture private
accreditate con l'Azienda USL. Attualmente è composta da un
dirigente medico a tempo indeterminato con funzioni direttive, un
dirigente medico in aspettativa non retribuita e un collaboratore
amministrativo di livello D. La struttura si occupa altresì di
ausili e dell'assistenza protesica a cui afferiscono cinque
dipendenti amministrativi. L'assunzione di un dirigente medico da
assegnare alla Direzione strategica dell'Azienda USL della Valle
d'Aosta era un'esigenza già manifestatasi negli anni precedenti,
nel corso del 2020 era stata bandita una selezione interna, ma
nessuno dei candidati partecipanti era risultato idoneo.
Nel maggio 2021 è stato bandito un avviso pubblico per titoli e
colloquio a cui ha partecipato un solo medico risultato idoneo. Nel
bando in oggetto veniva richiesta una figura di medico con
esperienza non solo in ambito di programmazione e organizzazione
sanitaria, ma anche di innovazione e ricerca con un particolare
riguardo alla telemedicina. Il nuovo sanitario medico non sarà
necessariamente assegnato alla SSD Programmazione e governo delle
attività sanitarie, ma collaborerà direttamente con il Direttore
sanitario in stretta sinergia con l'Ufficio Progetti innovativi, al
fine di indirizzare e sviluppare ulteriormente all'interno della
Direzione strategica le tematiche di innovazione e ricerca.
Visto il profilo del medico vincitore del bando e l'ottima
padronanza della lingua francese, il medico lavorerà
particolarmente sulla gestione e il coordinamento dei progetti
europei già in essere, quali il Progetto Cime e il Progetto
Cinquemila Genomi, nonché alla proposizione di nuovi progetti
comunitari nell'ambito della nuova programmazione europea 2021-2027
e del Piano nazionale di ripresa e resilienza, ciò nella
consapevolezza che innovazione, ricerca e formazione di avanguardia
rappresentano strategie indispensabili per l'attrattività di tutte
le professionalità sanitarie.
Presidente -
Per la replica, ha chiesto la parola il
consigliere Aggravi.
Aggravi (LEGA VDA) -
Il dubbio che veniva e con il quale
si cercava di fare chiarezza con questa interrogazione, e in parte
lo si è fatto, ma in parte devo dire che il dubbio permane... è
che, al di là della composizione della struttura, che lei
giustamente ha descritto... e il fatto che comunque l'esigenza era
un'esigenza vecchia e l'avviso interno non aveva avuto seguito...
il fatto che l'assunzione è a tempo determinato. Se è avvalorato
ancora di più il dubbio dai campi nei quali questo soggetto dovrà
operare, giustamente lei rilevava per le competenze che ha questo
soggetto, parlava di progetti di ricerca, soprattutto Innovazione,
i Cinquemila genomi, parlava anche del PNRR e di altri aspetti
legati all'innovazione e alla ricerca, ma tutte queste attività con
un contratto a tempo determinato o, meglio, molto probabilmente
questa struttura o a questo punto il Direttore sanitario ha la
necessità di un supporto più strutturale perché sappiamo che anche
i progetti europei non hanno - e lo ricordava anche questa mattina
un suo collega di Giunta - una scadenza breve, quindi il dubbio che
permane è: c'è la necessità di avere queste competenze e di avere
un soggetto che si occupi di questi temi? Sì, perché c'è stato il
bando e c'è stata l'assunzione ma mi dico: questo supporto limitato
a un tempo determinato e comunque a una posizione che per sua
stessa natura non sembra definitiva o comunque stabile nel tempo è
sufficiente ed è necessaria per l'Azienda USL? Il dubbio
permane.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK