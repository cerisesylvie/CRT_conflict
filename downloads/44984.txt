Consiglio Regionale della Valle d'Aosta - Oggetto del Consiglio n. 1807 del 21 settembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1807 del 21 settembre 2022 - Resoconto
OGGETTO N. 1807/XVI - Interrogazione: "Progetti terapeutici e
riabilitativi per soggetti con patologie psichiatriche e
procedimenti penali in corso".
Bertin (Presidente) -
Punto n. 22. Risponde l'assessore
Barmasse.
Barmasse (UV)
Le domande che ha fatto il consigliere
Perron sono: "Quale sia l'iter organizzativo per la realizzazione
di un progetto terapeutico di un soggetto con procedimenti penali
in corso e contemporaneamente in carico al Dipartimento di salute
mentale per motivi sanitari", "Quali siano i costi giornalieri di
un eventuale suo inserimento in struttura riabilitativa
psichiatrica e chi, nel dettaglio, debba farsene carico" e "Chi e
quali soggetti vengono coinvolti nel processo decisionale di
eventuali progetti riabilitativi e con quali funzioni".
Le anticipo, consigliere Perron, che io ovviamente, essendo
un'interrogazione, le darò una risposta abbastanza accorciata,
dopodiché le posso fornire una relazione che ci è stata data dal
Dipartimento di salute mentale; sono ventisei pagine, quindi direi
che se le leggo oggi, facciamo un po' tardi.
Per quanto riguarda la prima domanda: il percorso per un
paziente in carico con provvedimenti penali può differenziarsi in
base alla sua patologia, cioè patologie prettamente psichiatriche o
di dipendenza patologica. I percorsi possono essere differenziati,
inoltre, anche in base a criteri quali: la gravitàmINELLI del reato
e la pericolosità sociale dell'ammalato e, nei casi di pazienti
psichiatrici molto gravi, purtroppo anche dalla disponibilità di
posti nelle residenze per l'esecuzione delle misure di sicurezza,
le cosiddette REMS; la coscienza o meno di malattia da parte del
paziente; l'adesione del paziente a un progetto terapeutico
alternativo alle misure di restrizione e le scelte che il Giudice
titolare, infine, dispone, poiché esiste un principio di
discrezionalità.
In tutti i casi occorre trovare e concordare con il Tribunale un
equilibrio tra la tutela e la cura del paziente ammalato, la
riabilitazione dai crimini commessi e per i quali è stato
condannato e la tutela sociale.
L'iter, in buona sostanza, prevede, da parte dell'équipe
multidisciplinare che ha in carico il paziente, la redazione di un
progetto di cura, presa in carico e riabilitazione.
Questo progetto è redatto in collaborazione anche con il
paziente, il suo avvocato, gli enti giudiziari preposti e, nei casi
previsti, i suoi familiari. Vengono eventualmente individuate
strutture accreditate e convenzionate che rispondono ai bisogni e
agli obiettivi previsti dal progetto e in grado di accogliere il
paziente.
Possono esserci progetti, invece, che prevedano la cura e la
riabilitazione ambulatoriali.
Per quanto riguarda i costi giornalieri, qui c'è una tabella di
strutture regionali, per esempio presso La Svolta il costo
giornaliero è di 135 euro, di 114 euro per altre strutture, alla
cooperativa Bourgeon de Vie 109... questa è una tabella che, se per
lei va bene, le fornisco.
Per quanto riguarda il terzo interrogativo, "Chi e quali
soggetti vengano coinvolti nel processo decisionale di eventuali
progetti riabilitativi e con quali funzioni": i processi
decisionali sono regolati da norme, cioè dalla legge 81/2014 e
dalla legge 49/2006 e prevedono il coinvolgimento e la
collaborazione tra gli enti di cura, il Dipartimento di salute
mentale e SERD, che sono dotati di équipe multidisciplinari
composti da: medico specialista, psicologo, educatore
professionale, infermiere e assistente sociale, che predispongono
il progetto terapeutico e di presa in carico alternativa alla
carcerazione.
Gli enti giudiziari - nel caso delle dipendenze patologiche,
l'ufficio per l'esecuzione della pena esterna - l'avvocato del
paziente e i familiari del paziente - nel caso in cui lo stesso sia
minorenne, tutelato o con una diminuita capacità di esercitare la
sua volontà - qualora siano inseriti all'interno del progetto di
cura e riabilitazione. Coloro stessi che abbiano necessità delle
cure e del sostegno degli operatori del Dipartimento di salute
mentale e le strutture accreditate e convenzionate.
Presidente -
Per la replica, il consigliere Perron ne ha
facoltà.
Perron (LEGA VDA) -
Leggerò con attenzione i documenti
che mi fornirà su quest'interrogazione.
Presidente -
A questo punto dell'ordine del giorno,
interrompiamo i lavori di oggi del Consiglio regionale che
riprenderanno domani mattina alle ore 09:00.
---
La seduta termina alle ore 19:51.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK