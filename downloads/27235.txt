Consiglio Regionale della Valle d'Aosta - Oggetto del Consiglio n. 284 del 2 dicembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 284 del 2 dicembre 1971 - Resoconto
OGGETTO N. 284/71 - Disegno di legge regionale concernente:
"Norme per la sottoscrizione di capitale azionario di società
italiane per trafori stradali alpini e di società autostradali".
(Rinvio trattazione)
Fosson
(U.V.)
- Relatore l'Assessore alle
Finanze.
Siggia
(P.C.I.)
- Ah, alle Finanze! Assessore
Chantel.
Chantel
(P.S.I.)
- Dunque per, diciamo così, le
sottoscrizioni di capitale azionario delle diverse Società italiane
dei trafori Società... si provvide in passato mediante
provvedimenti legislativi del Consiglio, con imputazione di spese
ad un apposito capitolo dei bilanci preventivi aventi in dotazione
rilevanti previsioni di spese annuali non basate su norme
legislative sostanziali.
Ad evitare tale lacuna, nel bilancio preventivo della Regione
per il corrente anno, il predetto capitolo di bilancio 245 venne
iscritto senza dotazione di spese da rinviare ad una apposita e
mandata (?) legge regionale con le necessarie modificazioni di
bilancio.
A tale fine, al n. 8 dell'allegato F della legge regionale 6
maggio 1971, n. 4, concernente l'approvazione del bilancio di
previsione della Regione per l'anno finanziario 1971 "Elenco
dimostrativo della gestione del fondo speciale per oneri derivanti
da provvedimenti legislativi in corso di perfezionamento", spese in
conto capitale cap. 271 venne iscritta la spesa di 125 milioni per
mansionato emanando provvedimento legislativo.
La Giunta propone quindi all'approvazione del Consiglio
l'allegato disegno di legge regionale recante norme sostanziali per
l'autorizzazione e la liquidazione di spese di cui si tratta.
La Regione Valle d'Aosta è attualmente azionista delle seguenti
Società Trafori stradali Alpini di Autostrade;
Società Italiana per Traforo stradale del Monte Bianco;
Società Italiana per Traforo stradale del Gran San Bernardo;
Società Autostrade Valdostane;
Società Autostrada Torino-Ivrea Valle d'Aosta, cioè SAV, ATIV,
IST, ISTRAT, ENTRA ecc.
Disegno di legge regionale Regione Autonoma Valle d'Aosta,
ecc.
Per la sottoscrizione del capitale azionario di Società italiane
per Trafori stradali alpini e di Società Autostradali è autorizzata
la spesa annua massima di Lire 125 milioni a decorrere dall'anno
finanziario 1971.
La sottoscrizione di capitale azionario delle Società di cui al
precedente art. 1 è autorizzata con delibera del Consiglio
regionale su proposta della Giunta regionale e sentito il parere
della Commissione consiliare permanente per gli Affari Generali,
Finanze, Programmazione e Urbanistica, con imputazione di spesa
all'apposito capitolo 245 della spesa del bilancio preventivo della
Regione per l'anno 1971 al corrispondente capitolo di spesa dei
bilanci preventivi della Regione per gli anni seguenti.
L'Assessore regionale alle Finanze provvederà alla liquidazione
delle spese di cui ai precedenti articoli ai sensi degli statuti
delle Società di cui si tratta in conformità delle deliberazioni
delle Assemblee degli azionisti dei Consigli di Amministrazione
delle Società stesse.
Del finanziamento delle coperture della spesa annua di lire 125
milioni di cui ai precedenti articoli, è approvato lo stanziamento
annuo di lire 126 milioni al capitolo 245 della parte SPESA del
bilancio preventivo della Regione per l'anno 1971 a al
corrispondente capitolo dei bilanci preventivi della Regione per
gli anni seguenti.
Per il finanziamento della Spesa di Lire 125 milioni relativi
all'anno 1971 è approvato...
(voce
) ...e allora io non ho
altro da dire. Io non ho più nulla da dire.
Fosson
(U.V.)
- Io chiedo scusa alla Commissione
Affari Generali, ma ho anche qualche chiarimento da chiedere in
merito a questa legge.
Stavo appunto dicendo prima che, effettivamente l'Assessore
Chantel poteva fare a meno di leggere la legge perché ci siamo
premurati di leggerla e in base a questo io vorrei chiedere i
motivi che portano, che hanno dettato la presentazione di questa
legge, perché alcuni li posso capire, altri non li capisco; si può
capire di mettere un fondo per le sottoscrizioni di azioni. Io
chiederei prima di tutto in questo momento, siccome parliamo di
quattro Società, almeno primo chiarimento. Interessa questa legge
solo queste quattro Società o interessa anche altri eventuali
finanziamenti, sottoscrizioni azionarie e spiegherò dopo il motivo
per cui faccio questa domanda, perché nella relazione si parla di
Società italiana per il Traforo del Monte Bianco, Società italiana
per il Traforo stradale del Gran San Bernardo, Società Autostrade
valdostane, Società italiana Autostrade Torino-Ivrea Valle
d'Aosta.
Ora, ci sono delle sottoscrizioni in vista in questo momento per
queste Società? Prima domanda precisa, cioè se nel 1971 dobbiamo
sottoscrivere per queste Società.
Secondo: all'articolo 1 si dice: "Per la sottoscrizione - adesso
leggo io, chiedo io scusa all'Assessore se leggo l'art. 1 della
legge - per la sottoscrizione di capitale azionario delle Società
Italiane per Trafori stradali Alpini e di Società Autostradali è
autorizzata la spesa annua massima di Lire 125 milioni a decorrere
dall'anno finanziario 1971". Quindi questo mi confermerebbe che chi
fa questo stanziamento annuo di 125 milioni non solo per il 1971 e
avanti per queste quattro Società, però nell'art. 4, nella seconda
parte dell'art. 4 dove si parla dei capitoli, si dice per il
finanziamento della spesa di Lire 125 milioni relativo all'anno
1971 è approvato lo stanziamento di Lire 125 milioni al sopracitato
capitolo 245 della Parte SPESA del bilancio, spese per la
sottoscrizione di titoli azionari di Società di Funivie e Seggiovie
locali e di altre Società, mediante prelievo della corrispondente
somma.
Ora si potrebbe anche capire - mi darete la spiegazione - ma
però si potrebbe dire si mette su questo capitolo e poi faremo la
sottoscrizione azionaria delle Società.
A un certo momento, si potrebbe anche dire questo capitolo è
rimpinguato di 125 milioni, non abbiamo delle sottoscrizioni da
fare per le quattro Società e quindi abbiamo la possibilità di
destinarle ad altre Società.
Io questo voglio saperlo, cioè desidero saperlo molto
chiaramente, prima di approvare una legge di questo genere, perché
mi sembra strano, non conosco in questo momento se c'è la necessità
di sottoscrivere alle Società Autostrade o ai Trafori, quindi
chiedo spiegazioni, eventualmente riprendendo la parola dopo,
riservandomi di riprendere la parola dopo, quando avrò avuto queste
spiegazioni.
Montesano (P.S.D.I.)
- Gli altri... un attimo Chantel,
vediamo se ci sono degli altri che chiedono delucidazioni, che
vogliono intervenire. Nessun altro? Allora la parola all'Assessore
Chantel.
Chantel
(P.S.I.)
- Eventualmente noi avremmo
ancora da sottoscrivere i 125 milioni di seconda rata sui 250 del
Traforo del Gran San Bernardo, quest'anno e per gli anni futuri se
si mette in bilancio, siccome tanto è sempre il Consiglio che
decide e mai la Giunta in fatto di spese, se si dovesse presentare
su questo capitolo delle necessità, le abbiamo a portata di mano,
tanto è sempre il Consiglio che deve decidere, la Giunta non può
decidere che su 1.500.000 da ratificarsi poi dal Consiglio con la
delibera eventuale.
Perciò non vedo questa preoccupazione. Quest'anno eventualmente
ci sarebbe la seconda rata di cui si erano impegnati un anno fa e
in sede di Consiglio di dare la nostra quota di 250 milioni per
aumento di capitale alla SITRASB di cui l'anno scorso abbiamo dato
125 milioni come prima rata. È il Consiglio che deve decidere
questo, però il Consiglio, se il capitolo non c'è, non può decidere
niente.
Germano (P.C.I.)
- In Commissione è già stata spiegata, è
una questione più tecnica che... cioè è una legge quadro. Siccome
noi nel bilancio abbiamo la legge per le sottoscrizioni, ecc.,
nella... nel capitolo, nell'allegato F e quindi dovremmo ogni anno
fare la legge se vi sono bisogni su questo terreno, mettendolo
invece come capitolo del bilancio, noi se c'è bisogno si può
prendere anche solo con deliberazione del Consiglio, sentita la
Commissione, e se non ce n'è bisogno non si utilizzano.
Quindi non è che questa ipoteca quello che si vorrà fare, sarà
sempre il Consiglio a decidere, agevola sul piano tecnico, diciamo
così, che, invece di dover fare ogni anno una legge o due leggi o
tre leggi, si potrà fare semplicemente con una deliberazione.
Fosson
(U.V.)
- Io posso anche capire la questione
di una legge in questo senso, l'ho detto prima, però mi sembra che
se in questo momento noi abbiamo da sottoscrivere 125 milioni per
la Società del Gran San Bernardo, se le dobbiamo sottoscrivere...
(Voce:
Non c'è...)
...Cosa non c'è? Non c'è appunto,
ma, un momento, allora qui se io chiedo... L'Assessore Chantel ha
detto che noi adesso avremmo da sottoscrivere 125 milioni...
Chantel
(P.S.I.)
- ... e avevamo lasciato in
sospeso la discussione. Eh, no l'anno scorso abbiamo
sottoscritto...
(Germano:
nel 1971 mi pare 125
milioni
)
Montesano (P.S.D.I.)
- Sentiamo le spiegazioni
dell'Assessorato alle Finanze.
Chantel
(P.S.I.)
- Guardate che noi l'anno scorso
abbiamo dato la quota in ritardo, la dovevamo pagare a luglio del
1970, l'abbiamo già rimandata avvertendo che non avremmo pagato
nessun interesse di mora anche se ritardavamo nel pagamento, perché
era una decisione che doveva prendere il Consiglio e doveva essere
ponderata.
Quando il Consiglio di Amministrazione ha deliberato e il nostro
rappresentante allora ha dato consenziabilità perché credo che
l'Assessore alle finanze di allora così abbia dato il mandato, e
quando quelli mi hanno chiesto, al mese di luglio, di far fronte
all'impegno, io ho risposto nel 1970 credo e noi quest'anno abbiamo
votato l'impegno dell'anno prima, tant'è vero che ho detto noi non
pagheremo nessuna mora sul ritardo di pagamento della quota.
In ogni modo, se lei vuole io chiedo gli atti all'Ufficio e
faccio più in fretta. Ecco allora li chiedo subito, facciamo
così...
Fosson
(U.V.)
- No perché io dico questo, perché
se noi dobbiamo sottoscrivere nel 1971, se vogliamo fare una legge
quadro la possiamo fare con il 1972 la legge quando e con il 1971
decidiamo come è demandato al Consiglio regionale lo stesso di
decidere volta per volta e questa decisione deve essere del
Consiglio, per mille e una ragione, ecco, allora... ma allora se
c'è questo impegno, siamo alla fine di dicembre e tanto vale di
farlo adesso.
Germano (P.C.I.)
- Quando andremo a fare il bilancio, noi
metteremo di nuovo nell'allegato F, come abbiamo messo in bilancio
di questo anno, la possibilità di una legge per il versamento dei
125 milioni perché non abbiamo una legge che ci autorizza a
metterlo in un capitolo. Quindi è bene farla adesso nel senso che
ci servirà per il bilancio. Ora, se ci sono - io non credo, perché
in base alla memoria, mi pare che sia versato nel 1971, ma può
darsi che non sia così che dobbiamo fare un'altra legge - è a
nostra scelta fare una legge o fare una deliberazione, però per il
bilancio siamo già a posto e abbiamo la possibilità di inserire il
capitolo perché il Consiglio ha approvato una legge che autorizza
questo, cosa che non potremmo fare al prossimo bilancio se non c'è
questa legge.
Montesano (P.S.D.I.)
- Vogliamo attendere che ci porti
questa documentazione.
Fosson
(U.V.)
- ...sulla seconda parte della mia
domanda.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK