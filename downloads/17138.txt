Consiglio Regionale della Valle d'Aosta - Oggetto del Consiglio n. 398 del 10 febbraio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
EDILIZIA
Edilizia residenziale
Precedente
Successivo
Resoconto integrale del dibattito dell'aula
Oggetto del Consiglio n. 398 del 10 febbraio 1999 - Resoconto
SÉANCE DU 10 FÉVRIER 1999 (MATIN)
OGGETTO N. 398/XI Ritardi nell'attivazione del fondo sociale a
sostegno delle fasce più povere degli assegnatari delle case di
edilizia residenziale pubblica. (Interrogazione)
Interrogazione Preso atto degli impegni assunti dall'Assessore
regionale ai LLPP in merito all'attivazione del fondo sociale a
sostegno e tutela delle fasce più povere degli assegnatari della
case dell'edilizia residenziale pubblica, previsto dalla legge
regionale 26 maggio 1996, n. 36;
Constatato che, a tuttora, non sono stati emanate norme al
riguardo;
Considerate l'importanza sociale e l'urgenza della
questione;
I sottoscritti Consiglieri regionali
Interrogano
L'Assessore competente per conoscere
a) i motivi per cui non si è ancora provveduto ad emanare le
norme per l'attivazione di tale fondo;
b) i tempi entro cui si pensa di attivare tale fondo.
F.to: Squarzino Secondina - Beneforti
Président La parole à l'Assesseur au territoire, à
l'environnement et aux ouvrages publics, Vallet.
Vallet (UV) In occasione della discussione di una mozione
riguardante l'emergenza abitativa e riguardante anche in parte
questo aspetto, avevo detto che il fondo sociale per l'abitazione
sarebbe stato attivato entro il 31 dicembre; purtroppo sono qui a
spiegare perché il fondo sociale non è stato attivato e spero di
dire oggi date che si rivelino poi concretamente attuabili.
Come i Consiglieri sanno, per l'attivazione del fondo sono
preliminari alcune definizioni che dovranno essere fatte con atto
della Giunta regionale. Il responsabile del servizio competenze mi
scrive confermandomi che gli uffici hanno definito a questo punto
tutta l'attività necessaria preliminare, perché la Giunta possa in
una delle prossime riunioni nel mese di febbraio approvare quanto
previsto dagli articoli 4 e 6 rispettivamente commi 2 e 12 della
legge regionale, e cioè possa definire le modalità per
l'ottenimento dell'erogazione dei contributi, le modalità
concernenti la domanda e la documentazione allegata; le condizioni
e i termini verranno stabiliti con provvedimento della Giunta ed
inoltre, sempre con provvedimento della Giunta, devono essere
definiti i criteri di priorità nell'ammissione all'erogazione dei
contributi.
Con l'inizio del mese di marzo potrà essere data informazione al
pubblico e potranno essere messi a disposizione dei comuni e degli
enti gestori gli stampati necessari alla compilazione e alla
presentazione delle domande, quindi con due mesi di ritardo, e di
questo mi scuso soprattutto con i futuri utenti rispetto a quanto
avevo annunciato.
Président La parole à la Conseillère Squarzino Secondina.
Squarzino (PVA-cU) Ringrazio l'Assessore per queste
precisazioni, anche perché si tratta semplicemente di prendere atto
di una situazione che si è verificata. Anche a noi spiace che
l'impegno preso dall'Assessore di dare una risposta entro il 31
dicembre non sia stato ottemperato, perché se pensiamo che il
regolamento è del 26 maggio 1998, già la data del 31 dicembre
consentiva di avere sei mesi abbondanti dall'entrata in vigore del
regolamento.
Ora con altri due mesi si giunge a otto mesi, e prima che tutto
sia messo in cantiere si arriva a nove mesi. Spero soltanto che
l'impegno che oggi l'Assessore si assume in questo Consiglio possa
questa volta essere seguito da un fatto reale, altrimenti ci
troviamo di fronte a un continuo rinvio.
Mi dispiace che gli uffici non abbiano considerato questo come
uno dei problemi prioritari. Le confesso la mia difficoltà, che è
anche quella degli utenti, nel vedere come da parte degli uffici,
questo problema, che incide nella vita quotidiana di persone
appartenenti alle fasce più deboli, che non hanno dietro di sé
alcuna lobby che continuamente telefoni, chieda e pretenda che una
legge sia ottemperata, sia stato messo un po' in secondo piano.
Sento con soddisfazione che oggi l'Assessore ha assunto
formalmente questo impegno, quindi spero che l'Assessore diventi
lui il responsabile della priorità di questo intervento. Comunque
noi continueremo a controllare e a verificare la veridicità delle
affermazioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK