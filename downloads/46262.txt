Consiglio Regionale della Valle d'Aosta - Oggetto del Consiglio n. 2722 del 28 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2722 del 28 luglio 2023 - Resoconto
OGGETTO N. 2722/XVI - Interrogazione: "Notizie circa la
deliberazione con la quale la Giunta regionale ha designato il
Consiglio di Amministrazione della società C.V.A.".
Bertin (Presidente) -
Punto n. 16. Risponde il presidente
della Regione.
Testolin (UV) -
La Consigliera Minelli chiede di
conoscere la data e gli estremi del contenuto della deliberazione
di Giunta di designazione del Consiglio di Amministrazione di
C.V.A..
Su quest'argomento le competenti strutture dell'Amministrazione
regionale hanno già fornito le informazioni in loro possesso il 5
luglio scorso, in riscontro ad una richiesta di documentazione ai
sensi dell'articolo 116 del Regolamento interno del Consiglio.
Molto sinteticamente, quindi, si conferma che non ha potuto
trovare una deliberazione della Giunta per la designazione
dell'attuale Consiglio di Amministrazione di C.V.A. semplicemente
perché non esiste nessuna deliberazione, in quanto questa procedura
di designazione è stata introdotta dalla legge regionale 20/2016
solo con la legge regionale 11 del 30 maggio 2022, entrata in
vigore il 22 giugno 2022.
La nomina dell'attuale Consiglio di Amministrazione di C.V.A. è
avvenuta da parte dell'assemblea della società stessa tenuta il 29
giugno del 2022, sulla base dell'ordinaria disciplina del Codice
Civile e del procedimento vigente prima della citata legge
regionale 11/2022, avviato ben prima dell'approvazione della
stessa, come peraltro dettagliatamente illustrato nel riscontro
fornito alla sua richiesta ai sensi dell'articolo 116.
Per quanto riguarda la seconda domanda: "sapere se per tale
nomina si sono dovute affrontare problematiche particolari", non
risultano, a nostra conoscenza, esserci state problematiche
particolari relative ad una nomina che le strutture competenti
dell'Amministrazione regionale hanno seguito con l'attenzione
necessaria per il rispetto della relativa normativa, come spiegato
nella documentazione già in suo possesso.
Presidente -
Per la replica, la parola alla consigliera
Minelli.
Minelli (PCP) -
Come lei ha ricordato giustamente, noi
abbiamo fatto un 116 perché non riuscivamo a trovare la
deliberazione, e poi l'abbiamo ottenuta.
Sulla normativa regionale riguardante il rapporto tra Regione e
C.V.A., sono state fatte delle leggi contraddittorie. Dapprima, con
la legge 20/2016, C.V.A. è stata assoggettata alla stessa
disciplina di tutte le società partecipate della Regione; poi, con
l'articolo 22 della legge 12/2018, è stata sottratta pressoché
interamente dall'applicazione della legge 20. Infine, con la legge
11 del 2022 che lei ricordava poco fa, promulgata il 30 maggio,
sono state ripristinate le procedure di controllo anche per
Finaosta, compresa la disciplina delle modalità per le nomine degli
amministratori.
La legge 11 è stata approvata dal Consiglio regionale il 25
maggio, promulgata il 30: a me risulta un po' incomprensibile come
mai si sia atteso praticamente un mese, cioè fino al 21 giugno
2022, per la pubblicazione sul Bollettino ufficiale, e l'effettiva
entrata in vigore era il giorno successivo, quindi il 22.
Comunque, è un dato di fatto che fin dal momento in cui è stato
scaricato il disegno di legge (era aprile se non ricordo male), e a
maggior ragione da quando la legge è stata approvata il 25 maggio
in Consiglio, era chiaro a tutti quale fosse la procedura da
seguire per le nomine. Procedura che prevedeva la designazione con
delibera di Giunta e poi la formalizzazione nella cosiddetta
assemblea dei soci, cosiddetta perché in realtà il socio, lo
sappiamo tutti, è uno solo. Eppure, le nomine fatte da Finaosta
nell'assemblea ordinaria dei soci il 29 giugno (quindi
assolutamente sette giorni dopo l'entrata in vigore della legge), a
nostro avviso non sono corrette, non sono conformi, perché
mancavano di un presupposto indispensabile previsto dalla legge,
quello cioè della preventiva designazione con delibera regionale,
come sancito da quella legge approvata dal Consiglio più di un mese
prima.
Lei mi dirà che è una questione di forma e non di sostanza,
perché il procedimento era già avviato, eccetera... Ma io rilevo
che il rispetto delle regole e delle procedure non è una cosa
secondaria in una pubblica Amministrazione.
Comunque, qui c'è anche qualche cosa di più. È incomprensibile
per noi il motivo per cui non è stata seguita la procedura
corretta: potevate deliberare in Giunta la designazione, poi
Finaosta faceva la sua parte, oppure, se proprio c'era un problema
di tempistica, perché l'avviso per le candidature era già stato
mandato precedentemente, si poteva rimandare di qualche giorno
l'assemblea dei soci per le nomine, anche perché - e questa è una
cosa che voglio sottolineare - quando si parla di assemblea dei
soci di C.V.A., la gente forse pensa ad un organismo di decine di
persone che devono riunirsi - quindi che la convocazione sia
complessa - ma C.V.A. ha un socio unico che è Finaosta, e Finaosta,
a sua volta, che cosa ha? Ha un socio unico che è la Regione.
Quindi, in assemblea c'è un solo socio che è il presidente o un suo
delegato, di conseguenza, non credo che sia cosa complicata
rinviare di qualche giorno un rito, più che un'assemblea, che ha
soltanto un attore.
La legge che è stata approvata da questo Consiglio non è stata
rispettata, perché non si è voluto far precedere l'assemblea dei
soci con la designazione di Giunta.
Perché? Ci chiediamo. C'era forse un imbarazzo politico? Non si
voleva magari sottolineare che C.V.A. è una società pubblica che
deve sottostare a delle regole di trasparenza e di controllo che
dipendono proprio da questa sua natura pubblica?
Qui ovviamente il discorso si potrebbe allargare ad un tema di
cui abbiamo già discusso e continueremo a discutere, cioè il
rapporto tra Regione e C.V.A..
Noi non crediamo che possa esistere una sorta di zona franca che
sottrae la partecipata dal controllo regionale, anche perché
bisogna che segua determinate regole nei rapporti con la proprietà,
che siamo noi, sostanzialmente, sono i Valdostani.
Non siamo d'accordo che la società partecipata proceda quasi in
solitaria sulle nomine, così... - e l'abbiamo già detto, poi c'è
anche una mozione sul piano strategico -, ma sono questioni su cui
certamente torneremo anche alla ripresa di settembre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK