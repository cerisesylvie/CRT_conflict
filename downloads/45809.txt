Consiglio Regionale della Valle d'Aosta - Oggetto del Consiglio n. 2421 del 10 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2421 del 10 maggio 2023 - Resoconto
OGGETTO N. 2421/XVI - Ampliamento dei confini territoriali
del Parco naturale Mont Avic, in comune di Fénis, ai sensi della
l.r. 16/2004.
Bertin (Presidente) -
Punto n. 7.1. Ha chiesto la parola
l'assessore Sapinet, ne ha facoltà.
Sapinet (UV) -
La Giunta regionale con deliberazione 346
dell'11 aprile 2023 ha approvato la proposta al Consiglio regionale
di deliberazione concernente: "Ampliamento dei confini territoriali
del Parco naturale del Mont Avic in comune di Fénis, ai sensi della
l.r. n. 16/2004". Tale proposta prevede l'inserimento dei terreni
di proprietà dei privati cittadini che hanno avanzato un'apposita
richiesta delle particelle deliberate dal Comune di Fénis per un
totale di 1.549 ettari, di cui 1.458 di proprietà privata e 91 del
Comune indicato. Un Parco quindi che si amplia, un parco che passa
dai 5.744 ettari a una situazione di 7.293 ettari. La procedura
prevede appunto che l'ampliamento sia stabilito con decreto del
Presidente della Regione, previa deliberazione del Consiglio
regionale appunto su proposta dell'Assessore competente. Un iter
che ha preso il via verso la fine del 2018 con la costituzione di
un comitato promotore per l'ampliamento del Parco.
Ricordo anche che il Consiglio regionale, nella seduta del 14
dicembre 2022, ha approvato all'unanimità un ordine del giorno: il
n. 4, che impegnava il Governo regionale a procedere entro il 31
marzo 2023 all'ampliamento del Parco naturale del Mont Avic. Con
questo procedimento si è dato poi seguito all'iter avviato ai tempi
dall'ex assessore Chatrian, successivamente poi portato avanti dai
colleghi Minelli e Lavevaz.
Un allargamento che definirei adeguato, che contempera gli
interessi dei vari territori e per cui sono stati fatti anche i
giusti ragionamenti non solo sull'aumento di organico e sulla
relativa spesa che questo comporterà al Parco, ma anche le giuste
istanze di altri portatori di interessi, il mondo agricolo, il
mondo venatorio, gli Enti locali, tutti coloro che in qualche modo
sono coinvolti.
L'interesse delle comunità limitrofe al Parco è un aspetto
positivo, vuol dire che la sua
mission
viene svolta bene e
che l'interazione con il territorio è buono, il Parco è diventato
un interlocutore credibile, un soggetto che, oltre ad assicurare la
conservazione di un ambiente naturale di pregio, può contribuire
anche alla valorizzazione e alla crescita economica del territorio
secondo principi di sostenibilità.
Certamente bisogna ponderare tutto, con tutti i portatori di
interesse come detto e con i territori. Le richieste avanzate in
sede di assemblea del Celva possono essere sicuramente valutate e
non è mai mancato già nel mio ruolo precedente, in quanto la
tematica è stata più volte oggetto di confronto con i Comuni
interessati, non è mai mancato un dialogo, portato avanti anche in
queste ultime settimane dove con gli amministratori abbiamo
condiviso le prospettive e le perplessità comuni e mi riferisco in
particolare a coloro che non sono coinvolti da questo ampliamento,
quindi Châtillon, Pontey e Chambave, che ad oggi non hanno ancora
elementi sufficienti per potersi esprimere a favore di un ulteriore
ampliamento, elementi che forniremo così da proseguire un confronto
che dovrà essere rispettoso delle varie sensibilità. Enti locali
che richiedono inoltre di proseguire e incentivare un'azione di
coordinamento e valorizzazione delle aree di quei territori
attualmente compresi in siti di particolare interesse. Certamente
un ulteriore allargamento dovrà essere coerente territorialmente e
condiviso anche con i due Comuni, che, fin dalla sua creazione nel
1989 con la legge 66 dell'ottobre del 1989, rappresentano il cuore
e ne hanno condiviso oneri e onori.
Allo stesso modo è importante assicurare il coordinamento dei
vari soggetti gestori di parco, riserve e zone "Natura 2000", da
tempo l'Amministrazione regionale lavora secondo quest'ottica, che
potrà essere ulteriormente sviluppata così com'è emerso appunto
durante l'assemblea degli Enti locali. Una visione che vuole veder
valorizzato l'intero territorio regionale, territorio che ad oggi
vede una percentuale di aree protette del 12 percento, dato
importante e significativo e dato che raggiunge il 30 percento
considerando anche le aree "Natura 2000".
L'attuale Consiglio di amministrazione è in scadenza, appena vi
sarà il rinnovo e sarà nuovamente operativo, si riprenderà un
percorso che vuole essere una continua evoluzione, tenendo conto
delle esigenze dei territori ma anche un ragionamento complessivo
su tutta la Regione, che sappia coniugare tutti i suoi
atouts
turistici, naturalistici, agricoli e paesaggistici.
Un passaggio quindi significativo quello odierno e una
collaborazione con Ente Parco che continua, un Ente Parco che sta
affrontando inoltre il percorso che porterà al marchio di qualità e
che sta lavorando al fine di sopperire alle attuali criticità
presenti nella struttura, quindi un momento strategico, un momento
importante per l'ente interessato ma anche per tutti i territori
coinvolti per l'intera Regione.
Presidente -
Ha chiesto la parola il consigliere
Chatrian, ne ha facoltà.
Chatrian (AV-VdA Unie) -
Quelques considérations d'ordre
général après avoir écouté l'Assesseur. Nous croyons important cet
acte. Je voudrais remercier les structures régionales, les
Dirigeants du Parc parce qu'on a abordé le thème depuis quelques
années et aujourd'hui on va... comment on peut dire? donner une
première réponse au territoire, mais pas seulement au territoire,
la réponse la plus importante, nous croyons à l'environnement, pour
nous la première ressource, la plus importante.
Quelques considérations d'ordre général. Le Parc naturel du Mont
Avic a été créé en 1989 dans le but de conserver et de mettre en
valeur les ressources naturelles présentes dans la haute vallée du
torrent Chalamy dans la commune de Champdepraz. On a déjà fait un
premier élargissement en 2003 et concerne le territoire de la Haute
vallée du torrent Ayasse dans la commune de Champorcher, pour une
extension totale d'environ 5800 hectares. Le passage qu'on va faire
aujourd'hui c'est un passage extrêmement important parce qu'on va
augmenter la surface à peu près du 30 pour cent, donc c'est quelque
chose de vraiment intéressant et important. Les principales
fonctions exercées par l'établissement gestionnaire du Parc visent
à la conservation, à la valorisation des aspects naturels,
territoriaux et culturels de son espace protégé, extrêmement
intéressants, également à travers des activités d'information
réalisées par les centres d'accueil de Champdepraz et Champorcher,
donc dans les derniers 30 années on a, comme public, fait vraiment
un parcours extrêmement important. La gouvernance du Parc traite
également des aspects concernant la planification, la formulation
d'avis, la surveillance et le suivi environnemental, l'activité
scientifique, l'éducation et la communication.
Le Parc du Mont Avic est la première aire protégée enregistrée
EMAS, cela c'est quelque chose d'extraordinaire, en Italie et en
Europe, ce qui permet la définition et la mise en
œuvre d'un système de gestion environnementale
visant à l'amélioration continue de l'état de conservation et la
mise en valeur du territoire, des écosystèmes et de la
biodiversité. Ce système de gestion a également été transféré aux
18 opérateurs qui ont obtenu le label de qualité "Parc naturel du
Mont Avic" grâce à leur engagement pour la durabilité
environnementale de leur activité. En plus des communes de
Champdepraz et de Champorcher le label a également attribué aux
opérateurs qui exercent leur activité dans les communes d'Issogne,
Hône et Pontboset, donc on a fait vraiment un joli parcours.
Au-delà des centres d'accueil, le Parc s'est occupé au fil des
années de la récupération, de l'entretien des biens immeubles
régionaux, donc d'autres éléments importants, parmi lesquels
l'alpage de Prà-Oursie, la Maison de l'Anglais dans la Vallée de
Champorcher, qui accueille une activité d'hébergement
agrotouristique gérée par des particuliers, le bivouac du Grand
Lac, du Grand Gelé, de Pana (incompréhensibile) de Champdepraz,
Champorcher et Covarey, ces derniers destinés à accueillir les
chercheurs et stagiaires engagés dans des activités d'études dans
l'aire protégée. Cela c'est pour dire que, d'un côté, on aborde la
question de l'environnement, de l'autre la partie sociale et, de
l'autre, même la partie économique, donc la possibilité pour les
gens de la Basse Vallée d'avoir du travail. Nous croyons que cela
soit extrêmement important et le pas qu'on va faire aujourd'hui
c'est un autre pilier pour bien aborder pas seulement le premier
thème de l'environnement, mais surtout la partie sociale et la
partie économique :
posti di lavoro
. Nous croyons cela
extrêmement intéressant.
L'autre partie, le réseau des sentiers de randonnée pédestre
s'étend sur plus de 100 kilomètres - donc des numéros extrêmement
importants - dont certains peuvent être parcourus avec des VTT et
des animaux de selle. Il est signalé dans la même manière que les
panneaux officiels des sentiers de la Région autonome vallée
d'Aoste. L'entretien est assuré entièrement par l'Autorité du Parc
avec son propre personnel. Afin d'informer les usagers des
contraintes et des limitations à respecter sur le territoire du
Parc, des panneaux d'information ont été installés aux principales
entrées piétonne, à peu près, je crois, 11 portes d'entrée, donc
sont des numéros extrêmement valides. Après sur le territoire du
Parc se trouvent également des structures d'hébergement détenues et
gérées par des particuliers, donc, d'un côté, l'adresse politique,
l'adresse du public, mais, de l'autre côté, le pilier le plus
important, la partie privée, donc gérée directement par des
particuliers. Quand je disais environnement, partie sociale, mais
surtout même la partie économique, donc la possibilité pour des
particuliers de travailler à l'intérieur et tout près du parc, donc
deux refuges, de Barbustel, autour du Lac Blanc, de Champdepraz et
Miserin, près du lac du même nom dans la zone de Champorcher, une
petite buvette près du lac Muffé, dans la commune de Champorcher,
très agréable jolie, bien gérée. L'activité pastorale, encouragée
pour préserver les typologies de grande valeur environnementale et
paysagère, est exercée dans les 14 alpages - donc des numéros
extrêmement intéressants, comme on peut dire - dont 8 avec des
bâtiments habitables en partie propriété de la Région et confiée à
la gestion directe de l'Autorité du Parc et en partie propriété
même des particuliers. Donc toujours les deux choses : la partie
publique et, de l'autre côté, la partie privée.
Dans le Parc il existe des nombreuses espèces animales d'un
grand intérêt pour la conservation, surveillées périodiquement par
les gardes forestiers. L'Autorité du Parc collabore, celui-ci est
l'autre thème important, avec la Structure régionale de la
biodiversité, espace naturel protégé de l'Administration régionale,
en particulier avec le Musée régional des sciences naturelles de
Saint-Pierre, donc les deux choses ont une belle liaison, et avec
différents départements universitaires, d'autres parcs naturels -
donc le niveau, on disait avant, culturel extrêmement important -
et des groupes de recherche internationaux en contribuant au
développement des projets de recherche et d'études. L'éducation à
l'environnement est organisée grâce aux visites éducatives et aux
stages d'études pour les lycéens et les universitaires italiens et
étrangers, tant pour les stages que pour les mémoires de maîtrise
et les thèses de doctorat. Ils sont donc des thèmes toujours à la
une et que maintenant ils sont encore, nous croyons, plus délicats,
importants, mais surtout nous croyons important d'accompagner le
parcours de l'éducation, de recherche et d'organisation avec les
universités européennes et pas seulement européennes.
Après un autre pilier important où nous croyons on puisse encore
investir dans le futur, aller à mettre des éléments encore plus
importants est l'activité didactique, qui est réalisée par les
gardes forestiers avec des classes primaires et secondaires aussi
bien dans les centres d'accueil que sur le territoire. Différentes
initiatives ont été réalisées grâce à des financements européens,
je le disais avec mes copains ici ce matin, la possibilité
d'interpréter et surtout employer l'argent de la Communauté
européenne pour des thématiques de niveau est extrêmement
importante. Différentes initiatives ont été réalisées grâce à des
financements européens : le Parcours Découverte dans la commune de
Champorcher, l'itinéraire nocturne avec audioguide dans la commune
de Champdepraz, le sentier illustrant les planètes du système
solaire, le (incompréhensible) pour reconnaître les étoiles du
firmament, le Jardin du ciel et du temps qui présente, avec ces 12
cadrans solaires différents, comme lire le passage du temps. J'ai
voulu mettre en évidence la force, l'importance et même le niveau
culturel du défi qu'aujourd'hui on va voter parce qu'aujourd'hui on
va décider comme Conseil régional d'approuver, donc le fait qu'on
va augmenter du 30 pour cent les limites du Parc. À l'intérieur de
cette partie... comme on peut dire? architectonique et naturelle il
y a une vision tout à fait politique de l'environnement, de notre
territoire, des ressources et surtout de l'enjeu, nous croyons cela
important. C'est un premier pas qu'on va faire aujourd'hui. On a
même abordé en commission la possibilité après d'aborder avec les
Communes de Pontey, Châtillon, Chambave si on peut même faire un
deuxième pas, on va l'étudier, on va se confronter, on va essayer
de voir si on peut même et surtout mieux gérer ce qui est le bien
le plus important : notre territoire.
Presidente -
Ha chiesto la parola la consigliera Minelli,
ne ha facoltà.
Minelli (PCP) -
Arriviamo oggi alla conclusione di una
vicenda che è iniziata quasi cinque anni fa, precisamente l'8
luglio del 2018 quando alcuni cittadini proprietari dei terreni
siti nel comune di Fénis si costituirono formalmente in Comitato
con lo scopo di chiedere l'inserimento delle loro proprietà nel
perimetro del Parco del Mont Avic. Un comitato anomalo agli occhi
di molti in quel momento nel nostro contesto regionale, un gruppo
di cittadini che chiedeva di sottoporre i propri terreni a quello
che per tanti altro non è che un sistema di regole e divieti, di
vincoli e di prescrizioni, ma che nella mentalità di altri è invece
una forma di tutela e di protezione strettamente però collegata a
una precisa volontà di valorizzazione e di promozione del
territorio.
Io mi sono anche chiesta, perché ho sentito alcuni commenti in
questi anni, sono dei visionari questi cittadini? Io direi proprio
di no, visionari no, perché il termine ha spesso sicuramente
un'accezione negativa, ma sicuramente possiedono una visione o,
meglio, una convinzione, e ce lo hanno detto anche in audizione la
settimana scorsa, quella dell'importanza che l'ampliamento di un
territorio protetto può avere per la salvaguardia dell'ambiente,
per la qualità dei terreni e degli alpeggi, ma anche per l'offerta
turistica regionale attraverso l'implementazione della rete
sentieristica, questa sì che deve essere curata in modo
particolare, in una zona che ha molto da offrire a residenti e a
turisti. Lo dimostrano le numerosissime attività e iniziative che
in questi trent'anni ci sono state nel Parco, gli interventi che si
sono eseguiti grazie in modo particolare ai finanziamenti europei,
e lo dimostra anche l'integrazione che si è saputa creare con
l'agricoltura e con le attività agropastorali del territorio.
Per ripercorrere però brevemente quelle che sono state le tappe,
ci sono alcune cose che vorrei precisare. Qualche mese dopo la sua
costituzione, quindi a novembre del 2018, il Comitato aveva
comunicato alla Regione il proprio interesse a entrare nel Parco e
quasi immediatamente, circa un mese dopo, il Comune di Châtillon
aveva segnalato la volontà di inserire alcuni territori. Di lì era
iniziato un percorso e un iter che tra il 2019 e il 2020 aveva
visto una serie di incontri tra la Regione, l'Ente Parco, il
Comitato e le Amministrazioni comunali di Châtillon, Pontey,
Chambave, Fénis, ma anche Champorcher e Champdepraz con lo scopo di
ragionare sull'ampliamento, anche con l'inserimento di terreni
comunali, però l'input era proprio venuto da quei cittadini che si
erano costituiti in Comitato, quindi è un'iniziativa che ha un
carattere marcatamente popolare. Gli incontri erano continuati nel
febbraio del 2020, c'erano state riunioni congiunte dei Consigli
comunali di Fénis, Chambave, Châtillon e Pontey, a luglio del 2020,
con una lettera indirizzata al Comitato l'assessore Chatrian
formalizzava l'interesse della Regione al progetto, sottolineando
anche che c'era un'espressione precisa di volontà da parte di chi
popola quella zona e le persone erano state anche definite
lungimiranti e coraggiose come lo erano stati i primi fondatori del
Parco. Sappiamo che poi il Consiglio era decaduto e ci sono state
le elezioni del 2020.
Il programma della nuova legislatura, siglato dalla defunta
maggioranza insediatasi a ottobre 2020, riprendeva questo progetto
e al punto relativo all'ambiente il programma recitava: "Iniziative
come l'ampliamento del Parco del Mont Avic, il cui percorso è stato
avviato grazie all'iniziativa di privati cittadini al sostegno
della Regione, saranno valutate con attenzione e cura poiché
espressione della cultura e della promozione di quel turismo
ambientale che sa apprezzare la vera essenza del patrimonio
naturale della Valle d'Aosta e lo rispetta". Nel periodo in cui ho
ricoperto il ruolo di Assessore all'ambiente, in ottemperanza a
quel punto programmatico, sono proseguiti gli incontri sia con il
Comitato dei cittadini, sia con le nuove Amministrazioni comunali,
perché nel frattempo c'erano state anche le elezioni amministrative
ed era cambiata la composizione di alcuni Consigli comunali, quindi
era logico interpellare tutte le nuove e le vecchie Amministrazioni
per ripartire. Spiace che di questa parte del percorso non sia
rimasta alcuna traccia, non ci sia alcuna traccia nella delibera e
nell'atto che si approva e lo dico per i Comuni, perché lo ha
sottolineato nell'assemblea del Celva la scorsa settimana il
Sindaco di Pontey anche con un po' di fastidio dicendo: "sembra che
noi siamo stati completamente dimenticati, eppure un'interlocuzione
c'era stata".
Aggiungo che proprio in quella discussione al Celva, sul parere
per l'ampliamento, è emerso l'interesse, oltre che di Pontey, anche
del Comune di Châtillon per un ulteriore allargamento, segno che
questa cosa era comunque rimasta nei
desiderata
dei Comuni.
Credo che sia una buona notizia, una notizia da valorizzare e su
cui lavorare.
Tornando un attimo indietro, a gennaio del 2021, con la riunione
istruttoria che aveva dato il formale assenso all'ampliamento si
erano inseriti i terreni esclusivamente di proprietà privata.
Successivamente il Comune di Fénis aveva aggiunto due sue
particelle nella perimetrazione e si era deciso, con i soggetti
coinvolti: Parco, strutture della Regione, Comitato dei cittadini,
ma anche con il Comune di Fénis e con gli altri, di procedere a un
primo ampliamento che riguardasse solo ed esclusivamente quei
terreni privati e del Comune di Fénis per un totale - è stato
ricordato dall'Assessore e dal collega Chatrian - di 1.549 ettari
di cui la più gran parte di proprietà privata e 91 del Comune di
Fénis. Sono gli stessi ettari che noi troviamo oggi nell'atto
amministrativo e nella delibera, sono le stesse superfici che erano
state decise due anni fa, poco prima delle mie dimissioni.
Per gli altri Comuni, come ho detto, si era deciso di dare un
pochino più di tempo, ma certi ragionamenti erano stati portati
avanti, in particolare la valorizzazione che sarebbe derivata al
Comune di Pontey con l'inserimento della Valmeriana e del percorso
delle macine, l'inserimento nel Parco.
La necessità poi c'era stata di avviare un confronto con il
Comitato caccia per quello che riguarda l'ampliamento alla zona di
Châtillon e di Chambave. Credo che l'assessore Sapinet ricorderà
bene quello che mi aveva detto a suo tempo, cioè che, per discutere
dell'inserimento dei terreni di questi Comuni nel Parco, era
opportuno aspettare l'elezione del nuovo Direttivo del Comitato
caccia perché si era a ridosso della scadenza del mandato.
Quell'elezione del Comitato caccia è poi stata fatta a febbraio del
2021, quindi parliamo di oltre due anni fa. Nel primo assestamento
di bilancio del 2021, al quale avevo ancora lavorato nelle fasi
preparatorie come Assessore, c'erano stanziati 100 mila euro per
quell'annualità, 60 mila per il 2022 e altrettanti per il 2023. Da
lì in poi tutto si è praticamente fermato, ecco perché in un anno e
mezzo noi abbiamo presentato cinque iniziative per chiedere di
sbloccare la situazione che si era creata, che era di stallo. Ci è
stato risposto che c'erano altre priorità, che bisognava
approfondire e valutare, verificare la sostenibilità, vederci
chiaro... è stata usata anche quest'espressione!
Io credo che sicuramente c'erano, e ci sono, delle questioni,
dei progetti, degli atti, delle leggi che sono più urgenti e
importanti dell'ampliamento del perimetro di un Parco regionale,
però qui tutto era pronto da tempo, l'istruttoria era terminata, le
risorse erano stanziate, i documenti erano preparati, tant'è vero
che sono gli stessi identici di due anni fa. C'è voluto poi anche
un ordine del giorno in fase di manovra di bilancio con una
scadenza precisa, che si voleva portare a sei mesi, quindi ne
avremmo discusso probabilmente dopo l'estate, per chiedere di
concludere una vicenda che dura, come dicevo, da cinque anni.
Sinceramente noi non abbiamo ancora oggi, ma non importa, del
tutto capito quelle che sono state le ragioni di un così lungo
ritardo, forse le possiamo anche intuire, ma, come dicevo, oggi
arriva in Consiglio un provvedimento importante che noi voteremo
convintamente e con altrettanta convinzione chiediamo all'Assessore
competente di riprendere il progetto di allargamento del Parco agli
altri Comuni e di riavviare subito, immediatamente, quelle
interlocuzioni, che, come è stato rilevato nei giorni scorsi dai
Sindaci, si sono interrotte, non sono state portate avanti, proprio
perché c'è questo interesse, c'è un interesse manifesto che va
coltivato.
Noi quindi veramente siamo contenti che si arrivi finalmente
alla parola "fine" di una parte della vicenda dell'ampliamento del
Parco del Mont Avic, ma su questa effettivamente non possiamo non
sottolineare che si sarebbe potuto fare tutto almeno un anno e
mezzo fa.
Presidente -
Ha chiesto la parola il consigliere Cretier,
ne ha facoltà.
Cretier (FP-PD) -
Inizialmente il Parco è nato solo sul
territorio comunale di Champdepraz, poi esteso in parte nel comune
di Champorcher, come già ricordato dal collega Chatrian, e ora
verso il comune di Fénis. Tre Vallate collegate in quota da confini
comunali, da una fitta rete sentieristica di alta quota, collegata
già storicamente attraverso colli e passi. Il Parco ha fatto da
volano a uno sviluppo del turismo escursionistico della zona per
gli amanti della montagna da sempre, in crescita con il periodo
pandemico e ora la ricerca di conferme per un turismo lento in un
ambiente naturale protetto.
Sia il Parco con il nuovo centro visitatori e il recupero delle
strutture d'alpeggio e le Amministrazioni comunali che con i
privati hanno investito al miglioramento di strutture ricettive
tipo albergo,
dortoirs
e altro, all'interno dei confini del
Parco ma anche ai confini inferiori. Negli ultimi anni con la
certificazione di qualità di aziende e prodotti che rispettano un
protocollo si è potuto dare un'ulteriore spinta alle attività
economiche collegate al Parco, quindi un complesso di iniziative
per creare comunque uno sviluppo imprenditoriale ed economico di
attività e aziende dentro ma anche attorno al Parco. Le zone
attualmente già inserite non hanno altre occasioni di sviluppo, non
sono così famosi i pascoli d'alpeggio della zona di Champdepraz, le
caratteristiche botaniche degli stessi non sono paragonabili ad
altre zone: ad esempio, storicamente non si produceva fontina
proprio per la tipologia del pascolo magro in un ambiente piuttosto
secco. Qualche tentativo di diversificazione si sta facendo ma
puntando ad altre produzioni casearie, quindi qui non ci sono
alternative, non ci sono altri obiettivi possibili, l'aspetto
economico, il sostegno al Parco e alla gestione territoriale dello
stesso.
La politica ambientale, anche questo già ricordato dal collega
Chatrian, è certificata con UNI EN ISO 14001, EMAS con un impegno
affinché sia - leggo testuali parole - "perseguito, ove possibile,
un ragionevole e costante miglioramento delle proprie prestazioni
ambientali e, di conseguenza, allo stato di conservazione e
valorizzazione del territorio, degli ecosistemi e della
biodiversità". Con questo atto amministrativo di oggi si approva
l'ampliamento dei confini territoriali del Parco naturale Mont Avic
nell'area denominata Val Clavalité in comune di Fénis per circa
ulteriori 1.500 ettari, bene che per esigenze economiche, connesse
a un ampliamento del Parco, vengono implementate con un
trasferimento triennale, funzionale agli adeguamenti della pianta
organica, sia in senso amministrativo che di vigilanza, ma anche
soprattutto di personale per il recupero e il mantenimento della
rete sentieristica in sicurezza, oltre che all'adeguamento del
nuovo piano di gestione del Parco e relativo ampliamento.
Sicuramente i nuovi confini necessitano di pari natura
cartellonistica, attrezzature e strumentazione; una compensazione
necessaria per mantenere l'alto livello ambientale, segnalando che
con l'ampliamento sarà possibile accedere al Parco da tre punti
diversi, da tre Vallate diverse che dovranno essere percorse per
raggiungere i confini inferiori del Parco.
Ricordo che l'entrata storica è a Champdepraz dove vi è la sede
del Parco e il centro visitatori a Chevrère e dove deve rimanere
perché qui si è dato vita al percorso iniziale e dove si è
investito tanto. L'allargamento a Fénis sarà una gestione complessa
ma dettata dalla volontà espressa dai proprietari dei referenti del
Comitato promotore in audizione, ma per i Comuni che sono posti a
confine devono fare dei ragionamenti, poiché il flusso turistico
necessita di una serie di servizi, ma anche una valutazione legata
ai
team
della Protezione civile, alla ricerca di persone a
volte inesperte in un territorio ampio, in alta quota e senza
strade di accesso e, come è stato detto in audizione, fatto da zone
boscate e pietraie immense. Un impegno e un sostegno all'iniziativa
in un contesto naturale, che non offre quindi altre opportunità, ma
i cittadini, gli operatori, i turisti che ci sono devono sapere che
ci sono dei vincoli e limitazioni, in particolare con la gestione
dei pascoli e degli alpeggi, in particolare sui carichi d'alpeggio
e la gestione degli stessi e anche sulla percorribilità della rete
sentieristica, anche ai limiti del confine del Parco. Bene quindi
l'iniziativa ma è necessaria la comprensione e l'informazione a
tutti e questo l'Ente Parco sta facendo molto bene con la sua
attività comunicativa.
Presidente -
Altri? Chiudiamo la discussione. Per il
Governo ha chiesto la parola l'assessore Sapinet per la replica, ne
ha facoltà.
Sapinet (UV) -
Solamente due brevi considerazioni,
ringraziando i colleghi che sono intervenuti per i preziosi
contributi, un confronto, come detto, su un ulteriore ampliamento
che andrà fatto tenendo conto delle diverse sensibilità, l'ho detto
prima ma lo ribadisco, perché anche negli Enti locali, soprattutto
analizzando in modo dettagliato dati, opportunità ed eventuali
limiti. Lo dico espressamente anche riferendomi agli Enti locali
perché poi anche in questi giorni, in seguito un po' a quelle tesi
che sono emerse da quest'assemblea CELVA dove per altri impegni non
ho potuto partecipare, volevo avere un po' di chiarezza su quanto
espresso, infatti i Comuni interessati mi hanno confermato la loro
volontà di conoscere e di capire. Comuni, come dicevo, con
sensibilità diverse dove in certe realtà c'è probabilmente una
volontà più spiccata di andare verso un ampliamento, mentre in
altre c'è un po' più voglia di prendersi una pausa e di fare alcuni
ragionamenti. Interlocuzioni che non si sono interrotte e che ho
portato avanti anche nelle mie precedenti deleghe dove nell'ambito
delle risorse naturali si è parlato spesso con questi territori di
questo ampliamento, quindi ovviamente interlocuzioni che
proseguiranno, magari analizzando congiuntamente con i Sindaci, i
dati richiesti. Soprattutto un'attenzione sia al mondo venatorio,
come ricordato dalla collega Minelli, ma anche al mondo agricolo,
andando a capire e soprattutto tutelare anche le peculiarità di
queste attività. Lo pensavo prima e lo penso tuttora, ho mutato le
deleghe ma sicuramente non le mie idee. Un ampliamento quindi che
ho vissuto e ho potuto apprezzare sui due fronti ma soprattutto ho
apprezzato da parte di questi territori una visione diversa
rispetto al passato, di quello che rappresentano e di quello che
potranno rappresentare le aree protette.
Termino ringraziando i colleghi ma soprattutto ringraziando gli
enti e le strutture regionali che hanno lavorato a questo iter,
quindi l'Ente Parco nelle figure del Presidente e del Direttore del
Dipartimento ambiente, la struttura Biodiversità sostenibile aree
naturali protette, il Dipartimento risorse naturali, la struttura
Flora e Fauna e il Corpo forestale della Valle d'Aosta con cui ci
si coordina e si coordina tutta la gestione del territorio naturale
regionale.
Presidente -
Possiamo mettere in votazione? Ha chiesto la
parola la consigliera Minelli per dichiarazione di voto, ne ha
facoltà.
Minelli (PCP) -
In dichiarazione di voto per ribadire che
sarà un voto positivo e per fare un'annotazione ancora, a margine
di quanto è stato detto dall'Assessore. Io condivido l'idea per cui
ci debba essere un confronto franco e completo sulla possibilità di
un ulteriore ampliamento, che ovviamente deve tenere conto, come è
stato detto, delle varie sensibilità. Questa necessità che è emersa
dal CELVA è anche dettata dalla volontà di conoscere e di capire
sicuramente attraverso dati, che evidentemente non sono stati
ancora forniti, ma anche attraverso un confronto diretto con chi la
realtà del Parco a vari livelli la vive, quindi ovviamente chi lo
gestisce ma anche chi ha all'interno delle attività di vario
tipo.
C'è poi da aggiungere un'altra cosa, secondo me: nel momento in
cui vengono creati parchi regionali come quello del Monte Avic,
oasi di protezione naturale, piccole o grandi, c'è un intervento
della Regione che ovviamente vota un provvedimento perché ci crede,
perché vuole mandarlo avanti; poi c'è anche un investimento di
responsabilità che è dei Comuni, nel senso che certamente non è
sufficiente riuscire ad avere formalmente una zona di protezione,
un parco: poi bisogna occuparsene, bisogna attivarsi perché questo
atout
- e io sono profondamente convinta che sia un
atout
- possa dare i suoi frutti. In questo senso la
collaborazione tra la Regione, le sue strutture e gli Enti locali è
fondamentale e deve essere continua. Certo è - e questo lo dico
perché da amministratore ho vissuto in maniera molto intensa
l'esperienza della creazione dell'area regionale di protezione del
Mont Mars - che bisogna che i Comuni si attivino e che siano gli
attori principali di una valorizzazione del loro territorio, grazie
a questa possibilità, certamente in collaborazione con la Regione
ma anche investendo poi risorse, energie, tempo proprio.
Presidente -
Ha chiesto la parola il Presidente della
Regione, ne ha facoltà.
Testolin (UV) -
Solo per esprimere alcune considerazioni
finali in coda a questo confronto che c'è stato sulla tematica del
Parco del Monte Avic. Credo che siano emerse alcune valutazioni
interessanti e ho apprezzato il lavoro svolto dall'Assessore
competente che oggi ci porta a questa chiusura del cerchio. Un
lavoro che è stato di sensibilità nei confronti delle varie
comunità. Io arrivo da una realtà che è quella toccata dal Parco
nazionale del Gran Paradiso, che a suo tempo era stato visto dagli
abitanti e dalle popolazioni come qualcosa di imposto e assai
difficile da gestire: questo perché probabilmente non c'erano gli
approcci corretti da parte di chi aveva ipotizzato, seppur con
lungimiranza, di avere delle zone di valorizzazione ambientale di
un certo tipo. In questo momento quindi credo che i passaggi fatti
e che si stanno facendo e le attenzioni che l'Amministrazione,
tramite l'Assessorato competente, sarà in grado di fare in
confronto ai timori, alle necessità e ai bisogni di rassicurazione
delle Amministrazioni che oggi non sono ancora disposte a fare
questo allargamento... penso che sia un percorso virtuoso e non un
rallentamento dei lavori. Credo che dall'altro punto di vista, per
dare un'altra lettura di questo passaggio, abbiamo fatto un
ampliamento che è stato metabolizzato da chi lo ha proposto,
quindi, da una parte, il Comune di Fénis e, dall'altra, i privati
che si sono resi disponibili a questo ampliamento con, da parte
dell'Amministrazione, la possibilità di chiudere questo percorso
anche per le risorse finanziarie che sono state investite sulle
attività di guardiania, del personale e di manutenzione del
territorio che oggi ci permettono di affrontare con serenità un
percorso di gestione del Parco anche di dimensioni più ampie.
Queste considerazioni vanno sempre prese un po' in maniera
complessiva, perché altrimenti si rischiano di fare dei passi
avanti per certi versi per cercare di dare una situazione più
ampia, più interessante e più spendibile e poi magari non si è in
grado di gestirla da un punto di vista quotidiano e di dare quelle
attenzioni e quei servizi che invece questo tipo di percorsi
richiedono.
Oggi questo è un provvedimento importante da portare avanti, che
fa parte di un percorso, come dicevamo prima: ci sono dei passi che
devono essere fatti e vanno fatti con le dovute cautele in tutti
gli ambiti, e questo è uno di quelli, lo facciamo con la serenità e
l'entusiasmo di chi trent'anni fa o più di trent'anni fa ha
iniziato questo percorso, chi ha avuto la possibilità, l'onere e
l'onore di seguire anche la gestione di questo Parco ne ha
apprezzato le possibilità, le qualità e le opportunità che dà al
territorio, dall'altra parte è comprensibile che ci siano ancora
delle Amministrazioni che possano e debbano fare delle valutazioni
e che si approccino poi a una scelta conclusiva, ben coscienti di
quello che potrà dare al loro territorio e ai loro cittadini.
Presidente -
Se non vi sono altre dichiarazioni di voto,
metto in votazione l'atto: l'ampliamento del Parco del Mont Avic.
La votazione è aperta. La votazione è chiusa.
Presenti, votanti e favorevoli: 35
L'atto è approvato all'unanimità.
Vi sarebbe da iscrivere una risoluzione ma la iscriviamo nel
pomeriggio. Ci aggiorniamo alle ore 15:00.
---
La seduta termina alle ore 13:04.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK