Consiglio Regionale della Valle d'Aosta - Oggetto del Consiglio n. 3285 del 7 marzo 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3285 del 7 marzo 2018 - Resoconto
OGGETTO N. 3285/XIV - Interpellanza: "Percorsi
promo-pubblicitari e di tutela dei prodotti agroalimentari
tradizionali della Regione".
Grosjean (Président) -
Point n° 16 à l'ordre du jour. La
parole au collègue Restano pour l'illustration.
Restano (AC-SA-PNV) -
Vogliamo porre l'attenzione del
Consiglio sull'importante produzione di prodotti agroalimentari
tradizionali.
In Valle d'Aosta l'aspetto della gastronomia locale è molto
importante, come ben sappiamo. I produttori locali, le Pro loco e
gli Enti pubblici intervengono nella promozione di questi prodotti
che sono nati dalla tradizione locale: a volte sono piatti poveri,
a volte sono delle elaborazioni di questi piatti. Come
intervengono? Attraverso le sagre paesane, ma anche attraverso
iniziative come quelle di inserire questi prodotti in appositi
elenchi del Ministero dell'agricoltura: gli elenchi dei prodotti
agroalimentari tradizionali. Vi sono poi altri riconoscimenti,
quali la denominazione comunale di origine, altri attestati invece
di qualità che tutelano la produzione di questi prodotti, come i
DOC e i DOP; in alcuni casi molti prodotti, come per esempio la
fontina, hanno una valenza internazionale. È quindi molto
importante il percorso di promozione e di valorizzazione del
territorio, che noi sosteniamo, per accompagnare questi prodotti
nella loro commercializzazione. A tal proposito, si chiede come si
comporta la nostra Regione in occasione delle manifestazioni
televisive di pubblicazioni che potrebbero anche assumere un
rilievo promozionale, pubblicitario del territorio e dei singoli
prodotti, vale a dire se vi è un coordinamento e un controllo da
parte degli Assessorati competenti e, in caso di risposta
affermativa, come avviene questa regia da parte
dell'Amministrazione regionale. Soprattutto chiediamo quali siano
gli intendimenti futuri dell'Amministrazione regionale in merito a
questi percorsi promo-pubblicitari e di tutela dei prodotti, perché
- come viene sovente richiamato in quest'aula - è sempre più
importante la gastronomia locale, ha sempre una valenza maggiore
nell'economia valdostana la pubblicità di questi prodotti e la
produzione e la commercializzazione degli stessi.
Président -
La parole à l'Assesseur Marguerettaz pour la
réponse.
Marguerettaz (UV) -
Rispondo io, anche se a rigore
l'attività di presidio e chiamiamola "di controllo" sui prodotti
gastronomici e agroalimentari è di competenza dell'Assessorato
dell'agricoltura. Rispondo io perché probabilmente si fa
riferimento ad una serie di eventi televisivi a cui abbiamo dato
un'assistenza logistica. Sono anche a ringraziare coloro che hanno
voluto dare particolare attenzione alla nostra Regione, in
particolare le varie
troupe
della RAI. Da dicembre ad oggi
abbiamo avuto una serie di eventi molto importanti: il 30 dicembre
abbiamo avuto su Raiuno
Linea Bianca
con 1,959 milioni di
telespettatori (con uno
share
dell'11,5 percento);
Linea
Verde va in città
con 2,301 milioni di telespettatori nella
puntata del 10 febbraio; una puntata del 25 febbraio di
Linea
Verde
con 3,722 milioni di telespettatori (un
record
).
Abbiamo poi avuto una serie di puntate dell'anteprima de
La
Prova del cuoco
- dove mediamente ci sono due milioni di
telespettatori - che si sono svolte il 29, il 30, il 31 gennaio e
il primo febbraio e il 2 febbraio con prodotti interessanti: il
Valle d'Aosta Lard d'Arnad DOP, la tisana di rosa canina, polenta e
brossa
, la fonduta con fontina d'alpeggio e dei dolci (la
torta Veneranda). Inoltre abbiamo avuto altre trasmissioni dal 19
al 23 febbraio in cui sono state valorizzate le mele della
Cofruits, le frittelle di mele renette, il dolce del Monte Bianco,
i formaggi di capra, la trota affumicata allo zafferano e via
discorrendo. In più, il 10 marzo ci sarà un'altra trasmissione di
Linea Bianca
.
Per dirvi che tutte queste trasmissioni, se avete avuto modo di
vederle e se vedrete anche quella del 10 marzo, attengono anche e
soprattutto alla sfera agroalimentare. Queste trasmissioni però non
sono a regia regionale, vengono scelte dalle redazioni, le quali
fanno e scelgono esattamente quello che ritengono sia più
interessante. Forse nel passato - qualcuno magari confonde -
avevamo delle convenzioni, e nel passato, siccome pagavamo un
corrispettivo per queste trasmissioni, era l'Amministrazione
regionale che indicava gli argomenti da promuovere. Non le
nascondo, collega Restano, che anche in Assessorato qualche
telefonata è arrivata dicendo: ma come avete scelto quel cuoco
oppure come è stata proposta la ricetta di quel ristorante?
Assolutamente in totale autonomia e nessuno ha potuto intervenire,
perché ovviamente ogni cuoco, ogni ristorante propone la sua
ricetta. Laddove, al contrario, viene chiesto un intervento
dell'Amministrazione, a quel punto si crea una collaborazione con
l'Assessorato dell'agricoltura (con i funzionari e i dirigenti
dell'Assessorato) per dare le indicazioni giuste, quindi quando c'è
un coinvolgimento istituzionale c'è un presidio. È vero che possono
esserci delle inesattezze su alcune attività, ma purtroppo non
dipendono dall'Amministrazione regionale.
Per entrare nel vivo della sua domanda, quando ci chiedono un
intervento che non sia semplicemente logistico - a volte a noi
Amministrazione regionale, ma soprattutto alle Amministrazioni
comunali - e ci chiedono per esempio di mettere a disposizione
delle ore di elicottero, questo non vuol dire che abbiamo il
controllo di cosa viene detto sull'elicottero. Per intenderci,
quando Cognetti viene caricato sull'elicottero rappresenta
ovviamente il suo pensiero, non è un pensiero riconducibile
all'Amministrazione regionale. Pertanto, laddove siamo intervenuti
e c'è stato un coinvolgimento, come nel momento in cui si sono
recati alla Cofruits, questa ovviamente ha dato tutta una sua
rappresentazione precisa e puntuale sulle mele.
Devo dire che da un certo punto di vista dovremmo essere molto
soddisfatti per l'attenzione che ha voluto riservarci la RAI,
perché veramente abbiamo avuto una presenza massiccia e, dall'altra
parte, laddove possiamo intervenire cercando di dare delle
indicazioni, lo faremo ben volentieri. Non dobbiamo però
dimenticarci - torno a dire - che l'autonomia redazionale della RAI
non è messa in discussione: rappresentano e trasmettono quello che
ritengono più opportuno.
Président -
La parole au collègue Restano pour la
réplique.
Restano (AC-SA-PNV) -
Assessore, la ringrazio per la
risposta, soprattutto per essersi fatto carico di una risposta che
anch'io credo competesse all'Assessore all'agricoltura, perché i
prodotti agroalimentari tradizionali fanno parte di quel comparto e
anche perché recentemente abbiamo avviato una struttura specifica
per la promozione dei prodotti dell'agroalimentare. Speravo però in
un intervento dell'Assessore assieme al suo e dico questo perché
sono stati fatti tanti sforzi e tanti investimenti; ancorché solo
investimenti logistici, sono comunque investimenti da parte
dell'Amministrazione.
La nostra richiesta non voleva assolutamente essere una critica
nei confronti dell'Assessorato, tantomeno nei confronti della RAI,
e neppure nei confronti dei cuochi che intervengono e che hanno il
diritto/dovere di proporre le loro ricette. Pare solo il caso di
sottolineare - faccio due esempi che toccano noi due, così non
andiamo a toccare nessun altro - che appare quantomeno inopportuno
e forse un pochino offensivo di chi lavora dietro la produzione
dello
Jambon de Bosses
sentire che si è comprato un prodotto
in un negozio in una ridente località turistica della Valle d'Aosta
- avrà anche avuto dei richiami in questo senso - anziché
valorizzare il prodotto che abbiamo in mano, far vedere le
etichette e dire: questo è l'orgoglio della nostra vallata, della
nostra regione. Lo stesso vale per
la seuppa valpellinentse
.
Se vengono storpiati il nome e la ricetta non fa piacere alle
tantissime persone che si adoperano per la produzione e la
promozione di questo prodotto. Sicuramente non vi è colpa e grossa
responsabilità di nessuno, però, visto che esiste un ufficio della
promozione di questi prodotti, dare una regia e convogliare queste
informazioni lo ritengo - e penso che lo ritenga anche lei - una
buona cosa, anche perché - per il prosciutto per esempio lo è già,
ma per la
seuppa
non lo è ancora - possono rappresentare
veramente una risorsa perfino in prospettiva commerciale, non solo
di
marketing
territoriale. L'auspicio è che vi sia un
impegno dell'Assessore competente all'agricoltura e foreste ad
andare in questo senso e di far lavorare questa struttura
importantissima in tale direzione.
Dalle ore 12:10 riassume la presidenza il Presidente
Farcoz
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK