Consiglio Regionale della Valle d'Aosta - Oggetto del Consiglio n. 1064 del 11 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Associazionismo - volontariato
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1064 del 11 marzo 2015 - Resoconto
OGGETTO N. 1064/XIV - Interpellanza: "Regolamentazione
dell'utilizzo dei locali destinati a sede del polo
francofono".
Presidente -
Per l'illustrazione, chiede la parola il
Consigliere Guichardaz; ne ha facoltà.
Guichardaz (PD-SIN.VDA)
- Grazie Presidente.
Con questa interpellanza, che si inserisce nel solco delle altre
iniziative presentate dal nostro gruppo sul patrimonio immobiliare
regionale, vogliamo sollevare una questione già affrontata in
termini generali quando parlammo della cessione in comodato ad uso
gratuito di locali di proprietà regionali ad Associazioni ed Enti
no profit
. In quell'occasione l'Assessore Perron ci consegnò
un dettagliato elenco di Enti che, conformemente alla legge
regionale 12 del '97, legge che si intitola: "Regime dei beni della
Regione autonoma Valle d'Aosta", usufruiscono di questa
agevolazione, cioè del comodato ad uso gratuito. Il 6° comma
dell'articolo 10 della citata legge regionale dice testualmente:
"I beni immobili del patrimonio disponibile della Regione
possono
- e ribadisco 'possono' -
essere concessi in
godimento a titolo gratuito esclusivamente a favore di enti che non
perseguono fini di lucro per lo svolgimento delle loro attività
istituzionali qualora riconosciute dalla Regione di interesse
pubblico in ambito sociale, culturale ed educativo"
. Non c'è
l'Assessore Perron, comunque l'Assessore Perron ci fornì in
quell'occasione un elenco dettagliato delle associazioni che
usufruiscono di queste agevolazioni e noi - non so se vi ricordate
- anticipammo in qualche modo che avremmo intrapreso una
discussione più dettagliata e più circostanziata giusto per non
lasciare incompiuto o parziale un ragionamento sulla delicata
tematica dell'uso gratuito del patrimonio regionale.
Oggi cominciamo ad affrontare il problema della
compartecipazione ai costi e ai canoni di locazione entrando nel
dettaglio attraverso un caso specifico che attingiamo direttamente
dall'elenco che ci avete consegnato. Perché l'
Alliance
française
? Ma intanto l'Alliance è uno di quegli Enti che da
tempi immemorabili usufruisce di locali della Regione in comodato
d'uso gratuito (mi riferisco alla storica sede di via Porte
Pretoriane n. 19). E recentemente l'Alliance ha sottoscritto una
nuova convenzione che la vede capofila - non so se la si può
definire così - del cosiddetto
"pole francophone"
,
un'aggregazione di soggetti che si occupa, a vario titolo, della
diffusione della promozione della cultura francofona in Valle
d'Aosta. A titolo informativo, oltre all'Alliance compare
nell'elenco di questi soggetti del
pole
la rivista
École
valdôtaine, la Communauté française Wallonie-Bruxelles, l'UPF, cioè
l'Union internationale de la presse francophone
. La convenzione
che regolamenta i termini del partenariato tra la Regione e
l'Alliance française è stata sottoscritta credo a luglio dello
scorso anno tra la Presidente dell'Alliance e la ex Sovrintendente
alla scuola Giovanna Sampietro e prevede - lo dico in sintesi - che
a breve il polo francofono si trasferirà nei locali che mi pare un
tempo fossero occupati dal Servizio beni architettonici e
storico-artistici della Sovrintendenza, locali siti in via Promis
n. 3, in quell'edificio noto come "palazzo Valbruna", per capirsi è
il palazzo che si trova dirimpetto all'Assessorato delle opere
pubbliche. Parliamo, colleghi, di oltre 220 metri quadrati di
uffici e locali accessori al netto dei terrazzi, quindi non proprio
di una piccola unità immobiliare, comunque non parliamo della sede
storica dell'Alliance.
L'Assessore Perron ci raccontò, durante la sua replica, della
difficoltà di poter definire l'effettiva consistenza economica
delle
no profit.
L'Assessore fece un corretto ragionamento
sulle caratteristiche dei cosiddetti
no profit
dicendo che
tale qualificazione non dipende tanto dal fatturato, quanto dal
fatto che gli eventuali utili, cioè le eccedenze dei ricavi
rispetto ai costi, non vengano redistribuiti individualmente.
L'Assessore Perron ci voleva spiegare, in buona sostanza, se ho ben
capito, che un
no profit
può, sì, produrre degli utili, ma
che non li può ridistribuire tra i soci. E noi facemmo notare
all'Assessore che, volendo, si può anche eludere questo principio,
magari fissando modalità di retribuzione sovradimensionate o
prevedendo
benefit
o rimborsi di varia natura, anche solo
assumendo personale in extra numero o personale non proprio
necessario, e non mi riferivo all'Alliance, perché all'epoca non
sapevo neanche che l'Alliance fosse tra gli Enti beneficiari del
comodato gratuito.
La nostra iniziativa voleva aprire un primo ragionamento sulle
diverse tipologie di
no profit
, cercando di far comprendere
che ai fini dell'uso gratuito di beni e attrezzature della Regione,
cioè di proprietà pubblica, di proprietà nostra, non dovrebbe
bastare, Assessore, la dicitura
no profit
nello statuto o
nella denominazione sociale, ma ci dovrebbe essere invece la
capacità da parte dell'amministrazione pubblica di valutare se
l'Ente fa attività esclusivamente divulgative, esclusivamente
culturali, sociali, o se prevale una qualche componente
imprenditoriale, seppur sempre sotto l'etichetta del
no
profit
. A nostro parere, quando un'associazione, un Ente entra
nel mercato delle prestazioni e introduce concetti economicistici
nella propria gestione, l'amministrazione pubblica ha il dovere di
valutare se sia opportuno prevedere una qualche forma di
compartecipazione, e non solo alle spese vive, Assessore Rini, ma
anche in forma di quota di canone.
Peraltro l'Alliance française - lo voglio ricordare - percepisce
dalla Regione un contributo fisso annuale per il suo funzionamento,
previsto in legge finanziaria, di 40 mila euro (fino all'anno
scorso erano 50 mila). Ho fatto un po' di ricerche sul sito
dell'Alliance e devo dire che non siamo proprio in presenza di un
Ente di beneficenza; giustamente l'Alliance si fa pagare per le sue
prestazioni, tariffe che, direi, non sono proprio tariffe
agevolate. Ad esempio, un corso collettivo di 30 ore con un minimo
di 5 partecipanti costa 261 euro, più 20 euro di quota di
iscrizione e 31 per il manuale, e quindi parliamo di almeno 45 euro
l'ora; introito che tra l'altro aumenta all'aumentare del numero di
componenti e quindi, se sono 10, sono 90 euro l'ora. Poi leggo di
corsi individuali o a coppie o a 3 alla volta con quote che variano
dai 45 euro l'ora ai 90 euro l'ora, quest'ultima cifra nel caso di
gruppi di 3 persone, cioè ciascuno paga 30 euro l'ora.
Una cosa simpatica che voglio raccontare, giusto per far capire
lo spirito imprenditoriale di Alliance, è che anche a noi
Consiglieri è stata fatta una proposta - non so se vi ricordate
colleghi - di lezioni di conversazione in lingua francese ed
eventualmente anche
sur place
, cioè l'insegnante sarebbe
pure venuto nei nostri uffici per farci lezioni private, con
condizioni, secondo il proponente, cioè secondo l'Alliance,
raisonnables
, solo per noi 60 euro l'ora, quindi talmente
raisonnables
che se li facessimo
à la carte
(come
chiamano loro le lezioni individuali), li pagheremmo 45 euro l'ora,
raisonnables
perché ovviamente noi diamo in comodato ad uso
gratuito e in cessione ad uso gratuito i locali, quindi non possono
che farci queste agevolazioni.
Non voglio entrare nel merito della questione delle
certificazioni linguistiche, tra le quali i DELF, di cui mi risulta
che Alliance sia l'unico Ente accreditato in Valle e anche in
questo caso, Assessore Rini, sono previste tasse di iscrizione che
variano dai 45 euro per i DELF A1 agli 80 per i DELF B2 più la
quota di Alliance di 20 euro per l'adesione appunto ad Alliance;
poi quote ripartite un po' tra la famiglia, un po' tra
l'istituzione scolastica, ma comunque quote che vengono richieste
per questo tipo di servizio. Insomma, come vedete colleghi, siamo
in presenza di una vera e propria attività imprenditoriale che, a
differenza di altre della stessa tipologia, usufruisce di
condizioni di vantaggio, sia di tipo fiscale, essendo
un'associazione non lucrativa, sia per le entrate dirette e
indirette, quindi il mancato pagamento per esempio di un canone è a
carico dell'amministrazione pubblica.
Tornando all'interpellanza, dicevo che a breve l'Alliance,
insieme ad alcuni soggetti che però useranno marginalmente i locali
perché il referente dell'École valdôtaine mi pare tra l'altro che
sia ormai piazzato in Palazzo regionale, quindi non credo che userà
questi locali, le dicevo che Alliance a breve traslocherà in un
immobile in buona posizione, centrale, in un condominio di pregio e
soprattutto in spazi a nostro parere sovradimensionati, considerato
tra l'altro, Assessore Rini, il fatto che difficilmente potranno
essere usati come aule, visto che la destinazione d'uso di quei
locali mi risulta essere ad ufficio. Tra l'altro mi ci sono recato,
ieri mi sono infilato, ho pure fatto delle fotografie e mi pare che
ci siano insormontabili ostacoli di tipo strutturale, cioè barriere
architettoniche incompatibili con qualsiasi uso didattico. La scala
è larga 1 metro, l'ascensore è largo 90 centimetri, non ci entra di
sicuro una carrozzina, non c'è una via di fuga, non c'è nulla,
quindi io penso che questo tipo di locali così sovradimensionati,
questa grossa aula da 55 metri quadrati rimarrà lì eventualmente
come biblioteca, ma non potrà mai essere usata per ospitare
comunque dei ragazzi.
Concludo chiedendole, Assessore, se non sia il caso di rivedere
la convenzione, magari prevedendo un canone o quanto meno una quota
parte proporzionata all'entità degli spazi occupati da Alliance. In
più le chiediamo una serie di dati che possano infine definire un
valore di tale compartecipazione, ma anche che possano aiutare
l'avvio di un ragionamento sull'opportunità di destinare questi
locali ad altri usi di tipo pubblico. Le ricordo - e qui concludo -
che noi continuiamo a pagare a privati affitti per uffici.
Grazie.
Président
- Merci Conseiller Guichardaz. Per la risposta,
ha chiesto la parola l'Assessore Rini; ne ha facoltà.
Rini (UV)
- Grazie Presidente.
Innanzitutto, in apertura di questa risposta, pare giusto
precisare che il polo francofono, come peraltro lei collega ha
molto ben ricordato, composto dall'Assessorato dell'istruzione e
cultura e rappresentato in quella sede dalla Sovrintendenza agli
studi, comprende, oltre all'
Alliance française della Vallée
d'Aoste
, la
Communauté française Wallonie-Bruxelles e
l'UPF,
ed è stato costituito appunto con delibera n. 1039 della
Giunta regionale del 25 luglio 2014, con l'unico obiettivo e scopo
di creare un centro di documentazione, di diffusione della cultura
francofona in Valle. Non tornerei in questa sede, anche se forse
sarebbe opportuno farlo, sull'estrema attualità e importanza,
soprattutto nel particolare momento storico che stiamo vivendo,
dell'implementazione, dell'importanza del sostenere la divulgazione
della cultura francofona nella nostra regione.
Tornando alla risposta, tale centro raccoglie i beni documentali
delle biblioteche dei succitati Enti, i fondi documentali usati
dagli Enti stessi, nonché l'archivio e le pubblicazioni, come lei
ricordava, dell'
École valdôtaine
, quindi non la sede
propriamente dell'addetto, ma tutta la varia documentazione,
unitamente a supporti di diverso tipo, videoregistrazioni e ancora
altro, al fine di promuovere la diffusione della lingua francese e
della cultura francofona e di fornire un supporto - ecco questa è
una parte molto importante - ai docenti, agli insegnanti della
nostra regione. Ancor più questo diventa importante in un'ottica di
incremento di quelli che saranno gli insegnamenti non solo della
lingua, ma anche in lingua, quindi un reale supporto ai docenti
stessi. Inoltre il polo si pone l'obiettivo di promuovere
l'insegnamento della lingua francese attraverso corsi generali di
lingua su obiettivi specifici, preparazione a concorsi,
preparazione per l'acquisizione delle certificazioni che lei
ricordava, oltre al DELF anche il DALF, il TCF général e il TCF
Québec. Inoltre prevede l'attivazione di diversi atelier anche per
bambini. Si precisa che l'Alliance française en Vallée d'Aoste è
l'unico Ente certificatore sul territorio regionale delle
competenze in lingua francese attraverso il rilascio dei diplomi
ufficiali DELF e DALF del Ministero francese dell'educazione
nazionale, nonché sede dell'Associazione regionale di docenti di
francese. Per dare corretto riscontro a questi obiettivi è stato
individuato un locale situato nel centro cittadino, in prossimità
di parcheggi e di mezzi di trasporto pubblici, proprio perché
questo possa diventare un reale luogo di ritrovo e non come era
prima. Effettivamente questa dislocazione sul territorio di diversi
organismi che poi alla fine perseguono il medesimo obiettivo
risultava poco opportuno e poco ottimale per raggiungere
soprattutto i fini. L'immobile precedentemente utilizzato
dall'Alliance sarà destinato ad uffici dipendenti
dall'Amministrazione regionale che devono essere delocalizzati;
sono in corso gli accertamenti proprio per individuare quelli che
saranno i nuovi utilizzatori, quindi non so darle una risposta
precisa, ma sarà mia premura fornirgliela appena ne avremo
contezza.
Per quanto riguarda la sua seconda domanda, "il valore di
mercato dell'immobile", al fine di determinare il valore di mercato
dell'immobile occorre naturalmente una perizia che tenga conto
dello stato dell'immobile, del contesto condominiale, degli
impianti esistenti e altre variabili strutturali. L'esigenza di
peritare l'immobile non è sorta perché l'unità immobiliare è sempre
stata in uso all'Amministrazione e lo è tutt'oggi, essendo
l'Assessorato dell'istruzione e cultura il promotore del polo
francofono, e quindi non l'Alliance française. Quale sia "il reale
valore di mercato e quale sarebbe il giusto canone di locazione",
questi sono individuabili dopo la redazione di una perizia tecnica
che allo stato attuale non è stata redatta, ma non c'è nessuna
difficoltà a richiederla per conoscerne l'importo esatto.
Venendo alla terza richiesta, come precisato al punto 1, il
locale non è ad esclusiva disposizione dell'Alliance, bensì di
tutti i componenti del polo, e sono tutti organismi senza scopo di
lucro. È vero che forse la dislocazione, anche fisica, è diversa,
per esempio l'École occupa un grande spazio di materiale, però
fisicamente, essendo il responsabile dislocato anche in
Amministrazione, effettivamente occupa uno spazio minore. Dicevo
che sono tutti organismi senza scopo di lucro che si pongono come
unico obiettivo la promozione della lingua francese; ho precisato
infatti che anche l'Alliance française è un'associazione a scopo
non lucrativo, riconosciuta di utilità pubblica dallo Stato
francese. Ecco, qui lei diceva che ci sono altri organismi che
fanno le medesime cose...no, non ci sono altri organismi che fanno
le medesime cose e che si trovano nella stessa circostanza. Ci sono
per esempio...penso magari all'insegnamento di altre lingue nelle
scuole private, ma sono tutt'altra cosa, e in questo caso converrei
assolutamente con le sue osservazioni. Qua, invece, stiamo parlando
di un'associazione a scopo non lucrativo riconosciuta dallo Stato
francese, dotata di un Consiglio di amministrazione che ne gestisce
il bilancio e di un'Assemblea generale di soci, costituita da tutti
i membri dell'associazione, che si riunisce almeno una volta
all'anno e che regolarmente approva il rapporto delle attività. Le
attività commerciali dell'Alliance, quali per esempio i corsi di
lingua, contribuiscono esclusivamente al funzionamento
dell'Associazione e le entrate sono interamente destinate agli
emolumenti dei dipendenti, al finanziamento delle attività
culturali e ai vari oneri di funzionamento dell'Associazione
(quindi nessuna quota viene destinata appunto alla parte
lucrativa). Si precisa, infine, che l'Alliance contribuisce alle
spese di gestione del locale in uso attualmente e che contribuirà a
quelle dei locali in questione, in misura ancora da definire tra le
parti.
Per quanto riguarda l'ultimo punto, allo stato attuale
l'Alliance française ha ancora la sua sede in via Porta Pretoria
(quella che ricordava) e l'orario di apertura al pubblico è il
seguente: lunedì dalle 12,30 alle 18, dal martedì al giovedì dalle
9,30 alle 18, venerdì dalle 9,30 alle 12,30 e il sabato e la
domenica è chiuso, un locale adibito a biblioteca ed emeroteca e
uno spazio destinato alla consultazione. L'Alliance française da
anni è il punto di riferimento per docenti e studenti di ogni età e
per gli appassionati di lingua e cultura francofona. L'associazione
è partner dell'Assessorato per iniziative culturali e didattiche di
promozione della lingua e della cultura francofona alle quali
contribuisce apportando la propria esperienza, mettendo a
disposizione la rete di contatti internazionali (questo è un altro
elemento particolarmente importante) costituita proprio dal
Réseau des Alliances françaises
e dall'Ambasciata di Francia
in Italia. A titolo esemplificativo, tra le iniziative peraltro
molto recenti, vale la pena richiamare
La journée pour le
francais 2015
, la giornata di formazione gratuita per docenti
della nostra regione, il
My French Film Festival 2015
,
quattro giornate destinate alla diffusione delle opere di giovani
cineasti francofoni realizzati in collaborazione peraltro con la
Film Commission Valle d'Aosta
e la
Wallonie-Bruxelles
, quindi anche tutta la partecipazione
attiva alle
journée de la francophonie.
In conclusione, ringrazio il collega per aver portato questo
tema all'attenzione di quest'aula, perché ci ha dato l'occasione
ancora una volta per ribadire l'importanza culturale...lei prima
parlava del servizio alla comunità, dell'importanza degli elementi
culturali e sociali...ecco, noi crediamo che l'Alliance française
continui ad essere il punto di riferimento per la valorizzazione
della cultura francofona e, come le dicevo prima, credo che mai
come nel momento storico che stiamo attraversando dobbiamo
ringraziare davvero l'attività che stanno portando avanti,
nonostante le difficoltà che anche l'Alliance sta attraversando
proprio per raggiungere questi obiettivi. Grazie.
Presidente -
Per la replica, ha chiesto la parola il
Consigliere Guichardaz; ne ha facoltà.
Guichardaz (PD-SIN.VDA)
- Grazie Assessore.
Quindi tutto bene, lei ci ha fatto una spiegazione di ciò che fa
l'
Alliance française
e noi tagliamo i forestali, facciamo un
grosso ragionamento su qualsiasi ambito importante, penso a volte
magari non importante come la diffusione e la conservazione della
langue française
, ma altrettanto importante...
Assessore, io non voglio dare la sensazione di quello che a
tutti i costi tocca un
totem
, tocca il simbolo della
langue française
, assolutamente io penso che sia davvero un
valore che va preservato e va conservato, però esistono delle
Strutture pubbliche, esiste una Sovrintendenza, esistono tutta una
serie di Strutture che sono capaci, altrettanto bene come
l'Alliance, di fare azione di divulgazione, azione di
conservazione, azione di diffusione della lingua francese allo
stesso modo. Le ricordo che l'Alliance française non è una roba
valdostana, è una cosa che ha centinaia di sedi sparse nel mondo e,
solo in Italia, ne ha 45. Sono sedi che fanno attività di tipo
imprenditoriale, certo, anche promozionale attraverso le
certificazioni dei DELF e dei DALF e via dicendo, ma fanno un certo
tipo di attività. Allora, io sono d'accordo nell'individuare
nell'Alliance française il referente fondamentale anche per il
legame che ci lega attraverso le convenzioni internazionali...lei
ha raccontato che c'è un'intesa anche attraverso le
Ambasciate...tra l'altro mi risulta che l'Alliance pare che abbia
avuto dei tagli anche a livello governativo, quindi non è che lo
viene a chiedere alla Valle d'Aosta, cioè le ottimizzazioni toccano
tutti allo stesso modo, e toccano anche questi importantissimi
strumenti di divulgazione della lingua francese in giro per il
mondo, così come anche lo Stato italiano ha fatto, per esempio, con
i propri organismi.
L'unica cosa che io chiedevo qui è: è in grado l'Alliance di
compartecipare anche minimamente, anche simbolicamente...non alle
spese vive, ma al canone di locazione? Perché noi forniamo da un
sacco di tempo all'Alliance française locali ad uso totalmente
gratuito. L'Alliance française, giustamente perché rientra nel suo
statuto, fa attività di divulgazione, ma allo stesso modo fa
attività imprenditoriale. Io le ho esplicitato che basta andare sul
sito a vedere e ci si accorge che c'è un'ampia attività divulgativa
e, oltre che divulgativa, anche imprenditoriale; lei vuole far
tradurre una pagina? 35 euro. Giustamente l'Alliance française fa
anche questo tipo di attività, ma sono tutte attività perfettamente
integrate all'interno di una logica di mercato! Allora, io dico:
siccome nel Consiglio di amministrazione, tra l'altro, abbiamo
anche persone che sono quasi tutti valdostani, peraltro persone che
sono riconoscibili per attiguità o vicinanza - non le sto a fare i
nomi, persone di cui probabilmente avete anche il numero di
cellulare - vediamo qual è l'effettiva capienza del bilancio,
vediamo se...io non voglio entrare nell'autonomia dell'Alliance,
abbiate pazienza, ma quando noi beneficiamo un Ente e
un'Associazione di contributi, di 40 mila euro più tutto lo sgravio
sul canone di locazione, vogliamo capire se è possibile una sorta
di marginalità anche di tipo simbolico, in modo tale che
oggi...siccome tutti partecipano in qualche modo ai sacrifici,
anche Alliance, e continuo a dire "Alliance benemerita", nessuno
vuole assolutamente entrare in merito all'attività benemerita che
fa...è possibile definire una qualche forma di
compartecipazione?
Lei non ha fornito un dato di valore di quell'appartamento, ma
io credo che qua, centro Aosta, 220 metri quadrati più i terrazzi,
in un condominio comunque storico...vuoi che una parte sia
assorbita dall'UPF (che non mi risulta sia lì tutti i giorni), vuoi
che una parte sia assorbita dagli archivi...per il resto riusciamo
a identificare quando dovrete fare la
cotisation des frais
,
quando dovrete definire, tra l'altro - perché non l'avete ancora
definito, sulla convenzione non c'è scritto - quanta parte di spese
condominiali questi signori dovranno sostenere? Ma da quando in qua
si fa una convenzione senza dire "occuperete il 20 percento dello
spazio e pagherete quota proporzionale delle spese condominiali e
delle spese vive"?
Allora io chiedo: siccome la situazione complessiva è una
situazione che chiede a tutti dei sacrifici, che anche ad Alliance
française si chieda di contribuire, anche in maniera simbolica! Io
non ho idea di come sono i bilanci, e sa perché non ho idea di come
sono i bilanci? Perché non sono pubblicati! Se lei va sul sito di
Alliance, sa quanto le costa
à la carte
qualsiasi tipo
di...ma i bilanci non ci sono! Non c'è la
transparence
!
Allora, noi contribuiamo senza sapere che tipo di entrate hanno
queste persone. E lo dicevo prima: un'associazione può fare un po'
quello che vuole per cercare di giustificare le entrate, le può
eludere, magari assumendo più gente, abbiamo parlato di contratti
spesso e volentieri non conformi magari alla tipologia di attività,
si può fare di tutto! Vogliamo fare trasparenza anche
nell'Alliance? Io credo che sia anche per l'Alliance questa
esigenza di trasparenza, e che sia davvero una dimostrazione che
noi vogliamo fare le cose seriamente. Non ce l'abbiamo di sicuro
con l'Alliance o con gli Enti che oggi rappresentano e portano
avanti anche fortemente un discorso culturale in Valle d'Aosta.
Grazie.
Presidente
- Grazie collega Guichardaz. Considerata
l'ora, credo che possiamo chiudere i lavori della mattinata. I
lavori riprenderanno alle ore 15,30. Buon appetito a tutti.
---
La seduta termina alle ore 13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK