Consiglio Regionale della Valle d'Aosta - Oggetto del Consiglio n. 165 del 30 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 165 del 30 novembre 1988 - Resoconto
OGGETTO N. 165/IX - RITARDI NELLA REALIZZAZIONE DEL
COLLEGAMENTO FERROVIARIO COGNE CHAREMOZ (Interpellanza).
PRESIDENTE:
Do lettura dell'interpellanza presentata dai
Consiglieri Tonino e Mafrica:
INTERPELLANZA
In numerose occasioni la Giunta regionale ha presentato ad
illustri ospiti, proiettando all'uopo anche un apposito filmato, le
caratteristiche del collegamento COGNE-CHAREMOZ, per il quale sono
finora stati investiti oltre dieci miliardi.
Poiché i lavori, ormai iniziati da molti anni, non sono ancora
giunti a conclusione, i sottoscritti Consiglieri regionali del
Gruppo comunista
INTERPELLANO
la Giunta regionale per conoscere:
1) lo stato di realizzazione del collegamento ferroviario
COGNE-CHAREMOZ, i costi finora sostenuti e quelli necessari per la
sua ultimazione;
2) per quali motivi la Giunta regionale ha tollerato senza
intervenire i gravi ritardi che si sono finora accumulati nella
costruzione dell'opera in questione.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
Io inizio col fare una domanda
all'Assessore. Se cioè ci troviamo di fronte a un caso di evidente
inefficienza della Regione, o se ci troviamo di fronte a un
progetto di estrema complessità. Questa è la prima domanda che
viene in mente a uno che abbia fatto, come ho fatto io, l'analisi
dei provvedimenti che fino ad ora sono stati presi dalla Regione
per costruire questo sospirato collegamento tra la conca di Pila e
il Comune di Cogne, attraverso il riutilizzo del vecchio
trenino.
La vicenda inizia nell'84, quando si acquistano gli immobili di
proprietà della ex Cogne, e quando sempre nell'84 viene affidato il
primo incarico per il riutilizzo della ferrovia. Nell'84 il
Consiglio regionale approva una legge per il finanziamento del
collegamento ferroviario, legge che prevede, io credo non a caso,
un finanziamento articolato interno. In realtà all'appalto dei
lavori del primo lotto si arriva 118 novembre 1985, l'importo è di
11 miliardi e 220 milioni, e trascorrono circa sei mesi per
l'aggiudicazione dei lavori. Le due delibere hanno esattamente
queste date: 8 novembre 1985, l'espletamento
dell’appalto; 24 aprile 1986,
l’aggiudicazione dei lavori di un primo lotto del
collegamento ferroviario tra Cogne e Charemoz. Il secondo lotto
viene approvato come progetto due anni dopo, nell'88, e ci vogliono
altri cinque mesi per aggiudicare a trattativa privata i lavori
alla stessa ditta che aveva vinto l'appalto per il primo lotto,
perché l'aggiudicazione viene fatta il 12 agosto 1988. Stiamo
parlando del collegamento tra Cogne e Charemoz.
Nel frattempo - non sto a citare le delibere - vengono
incaricati i tecnici anche per la progettazione dell'intera tratta
che si dovrebbe fermare, come tutti sanno, a Cerise.
La documentazione a disposizione dei Consiglieri si ferma qui,
perché oltre alle delibere che riguardano le parcelle per gli
incarichi e la delibera che riguarda l'approvazione di una spesa di
85 milioni per la redazione di un filmato sui lavori della
galleria, noi a tutt'oggi non conosciamo altri provvedimenti. Ho
visto nel Bilancio che tra i fondi globali è prevista una ulteriore
cifra, se ricordo bene di circa 5 miliardi, per il completamento
dell'opera.
Questi sono i dati e la prima domanda è quella di conoscere
quali sono le cifre che finora sono state spese e quali si
prevedono di spendere per arrivare al termine dell'opera, tenendo
conto che noi non abbiamo attualmente notizie per quanto riguarda
il materiale rotabile. Credo e mi auguro che anche questa parte sia
stata definita per non dover aspettare ulteriori mesi o anni per
far circolare i mezzi all'interno della galleria.
Quali tempi occorrono per concludere tutta l'operazione? Anche
questa è una domanda che rivolgo alla Giunta regionale. A noi pare
che oggettivamente la cosa si stia trascinando da un numero di anni
notevole e non so se la Giunta è in grado di dire al Consiglio che
si arriverà rapidamente alla conclusione.
PRESIDENTE:
Ha chiesto di parlare l'Assessore ai Lavori
Pubblici Fosson, ne ha facoltà.
FOSSON (D.C.):
Non sto ad aggiungere altri commenti ai
dati forniti dal Consigliere Tonino, voglio soltanto completarli.
Il primo lotto è stato ultimato il 19 settembre 1988, per un costo
presunto netto di 8 miliardi e 129 milioni, dei quali già pagati 7
miliardi e 959 milioni. Si tratta ora di vedere con le operazioni
di collaudo l'esatta definizione della cifra; comunque gli 11
miliardi cui faceva riferimento il Consigliere Tonino sono
diventati 8 miliardi e 129 milioni al netto del ribasso d'asta.
Per quanto riguarda i tempi, effettivamente ci sono state due
proroghe per complessivi 11 mesi, una di 7 mesi del 23 ottobre
1987, deliberazione di Giunta regionale n. 9049, e una di 4 mesi in
data 30 giungo 1988, deliberazione di Giunta regionale n. 6031.
I Consiglieri Tonino e Mafrica chiedono perché la Giunta ha
tollerato i ritardi. Effettivamente la Giunta ha dato delle
proroghe a fronte di oggettive difficoltà incontrate nella fase di
allargamento della galleria e di chiodatura della volta, per disagi
e rallentamenti causati dal gelo durante la stagione invernale e
anche per disagi particolari non prevedibili intervenuti nella
rimozione del binario esistente. Erano circostanze non prevedibili
nella fase di appalto.
Voglio però far rilevare che non è mai stata concessa
all'impresa nessuna sospensione dei lavori, neanche in periodo
invernale, malgrado l'imbocco della galleria sia a 1600 m. sul
livello del mare. Quindi non ci sono stati compensi di nessun tipo,
proprio perché non erano previsti nel capitolato.
Per quanto riguarda il secondo lotto i lavori sono stati
consegnati il 29 agosto; ad oggi sono stati eseguiti lavori per 250
milioni, il costo al netto del ribasso d'asta presunto è di 4
miliardi e 926 milioni. Questo per quanto riguarda la situazione
dei lavori in corso. Per quanto riguarda le problematiche più
generali, penso che l'Assessore Lanivi sarà più esauriente nella
sua risposta.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (A.D.P.):
Mi pare che giustamente il Consigliere
Tonino ha posto una domanda pregiudiziale, cioè se si tratta di
scarsa attenzione da parte dell'Amministrazione regionale oppure di
un'opera obiettivamente complessa. Si tratta di un'opera
obiettivamente complessa e con degli interventi esterni alle
volontà regionali che hanno fatto slittare i tempi. Questi, e l'ha
detto l'Assessore Fosson, sono relativi alla realizzazione
dell’opera stessa nella prima fase del primo lotto,
cioè difficoltà oggettive hanno costretto un prolungamento dei
tempi di attuazione.
Tra parentesi, il secondo lotto prevede l'ultimazione dei lavori
al 29 ottobre 1989. La realizzazione delle due gallerie e degli
armamenti sono da quantificarsi in queste misure: in circa 8
miliardi per il primo lotto e in 4 miliardi e 925 milioni per il
secondo lotto.
Per quanto riguarda quindi le modificazioni, primo: avvenimenti
oggettivi che hanno fatto slittare i tempi di realizzazione del
primo lotto, come sottolineato dall’Assessore
Fosson. Secondo: la decisione di prolungare fino al Petit Cerise
l'opera (questo perché si è realizzato il collegamento funiviario
Aosta-Pila). Allo stato attuale sono in corso le trattative per
l'acquisizione dei terreni tra Charemoz e il punto di congiunzione
con la funivia Aosta-Pila. Questo ha come conseguenza la
modificazione della utilizzazione o meno dei punti di arrivo e di
partenza, perché in un caso vi era la possibilità di utilizzare
certi volumi edilizi esistenti, mentre in questo caso si tratta di
procedere alla costruzione di un nuovo punto di arrivo o di
partenza a seconda si consideri Pila o Cogne.
Un altro problema riguarda prevalentemente i rapporti tra
Regione e Ministero dei Trasporti. Il Ministero dei Trasporti, in
modo particolare per quanto riguarda la realizzazione delle
carrozze, dopo aver rilasciato l'approvazione per quanto concerneva
il progetto iniziale delle carrozze adibite al trasporto dei
passeggeri, ha successivamente frapposto nuove difficoltà, nuovi
limiti, nuovi standard, per cui i progetti che aveva approvato e
non aveva mai rifiutato, in sedi successive hanno richiesto delle
modifiche, per cui la ditta incaricata (si tratta della Firema) di
realizzare queste carrozze, ha dovuto modificare sostanzialmente il
progetto.
Si tratta di un progetto decisamente impegnativo e date le
caratteristiche della galleria, le sue dimensioni, le norme di
sicurezza, le autorità centrali agiscono molte volte con prudenza,
e questo è giusto, ma molte volte anche con atteggiamenti non
sempre coerenti. Mi riferisco soprattutto al materiale rotabile
(carrozze e locomotori) per il quale, dopo un assenso tecnico
iniziale, sono state pretese profonde modificazioni al sistema di
progettazione e costruzione delle carrozze. Per cui, per quanto
riguarda la definizione dei costi complessivi, il Consigliere
Tonino credo si sarà potuto rendere conto che per la realizzazione
del primo e del secondo lotto di lavori siamo al di sotto dei 12
miliardi previsti, che erano 12 miliardi considerati come primo
intervento, per la realizzazione delle due gallerie. Fuori da
questo discorso, perché non era previsto, c'è il collegamento da
zona Acquefredde fino all'incrocio con la funivia Aosta-Pila. A
questo riguardo, come ho detto, sono in corso le trattative per
l'acquisizione dei terreni, e quindi non è possibile oggi dire
ancora quanto sarà il costo, e la realizzazione delle carrozze che
sono in fase di definizione col Ministero dei Trasporti.
Al momento della prima definizione delle carrozze per il
trasporto dei passeggeri il costo previsto, cioè prima dei
successivi interventi del Ministero dei Trasporti, era di un
miliardo e 40 milioni, per quanto concerne il materia le rotabile.
Su questo potrò relazione in Commissione appena definita la pratica
per l'acquisizione dei terreni e 1a realizzazione del tronco zona
Acquefredde fino al Petit Cerise, e appena avuto
l’autorizzazione finale al progetto tecnico delle
carrozze; a quel momento potrò segnalare il costo preventivato
dell'intera operazione. Come ho detto, finora per la realizzazione
dei tronchi in galleria si superano di poco i 12 miliardi di
lire.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
Voglio subito anticipare il mio giudizio.
A mio avviso qui si è affrontata un'opera abbastanza complessa con
grandi inefficienze. Non è concepibile che un progetto di questa
portata sia affrontato in questo modo a pezzi e bocconi, per cui a
tutt'oggi non abbiamo ancora una progettazione definitiva che vada
fino al Petit Cerise; e come è possibile che non si conoscano i
costi di un progetto esecutivo?
Esprimo anche una forte preoccupazione per quanto detto
dall'Assessore relativamente ai vagoni: c'è un assenso di massima,
se ho ben capito, un assenso tecnico iniziale sulle caratteristiche
di questi vagoni, che poi è stato in parte rivisto dal Ministro.
Non so se non sia il caso di rilevare anche lì qualche leggerezza
nell'impostazione iniziale del progetto. A me pare abbastanza
strana questa parte.
Io ho colto nella risposta dell'Assessore la sua disponibilità a
discuterne anche in Commissione, a relazionare in Commissione non
appena avremo i dati relativi all’acquisizione
dell'area, perché credo che su questo progetto occorra un
po’ più di impegno affinché si realizzi. Non ho
sentito parlare di tempi per poter rendere operante l'opera nel suo
complesso.
(...Interruzione dell'Assessore Lanivi...)
Il secondo lotto si riferisce al completamento delle gallerie,
poi c'è il tratto che va a Petit Cerise, che può andare in
parallelo ...
(...
Interruzione dell’Assessore
Lanivi
... e il materiale rotabile quando sarà pronto?
(...
Interruzione dell'Assessore Lanivi
...)
Nel complesso io ripeto il giudizio che la vicenda, sia pure
complessa, sia stata affrontata in modo abbastanza pasticciato, e
quindi chiederei all'Assessore di essere più chiaro su tutti i
passaggi in una riunione della Commissione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK