Consiglio Regionale della Valle d'Aosta - Oggetto del Consiglio n. 3147 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Fiere, mostre e mercati
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3147 del 24 gennaio 2018 - Resoconto
OGGETTO N. 3147/XIV - Interrogazione: "Attivazione della
procedura per la progettazione, realizzazione e registrazione del
marchio della Fiera di Sant'Orso".
Farcoz (Président) -
Point n° 10 de l'ordre du jour. Pour
la réponse, la parole à l'Assesseur Guichardaz.
Guichardaz (PD-SIN.VDA) -
Si condividono i contenuti
della premessa dell'interrogazione, ovvero che la
Fiera di
Sant'Orso
sia uno strumento importante per la valorizzazione
dell'artigianato di tradizione valdostano, che rappresenta uno
degli elementi di qualità del sistema Valle d'Aosta e per questo
sono stati previsti a bilancio i fondi necessari allo sviluppo di
uno specifico marchio che ne tuteli l'immagine e consenta di
promuovere tutto l'anno l'evento e di diffonderlo ancora di più. Il
capitolo di spesa richiesto in sede di previsione di bilancio per
un importo di 20 mila euro è all'interno dell'unità di spesa "Spese
relative alla progettazione, realizzazione, registrazione del
marchio "Fiera di Sant'Orso"" ed è disponibile dal 1° gennaio 2018.
Per tali motivi è già stata avviata la procedura di progettazione,
realizzazione e registrazione del marchio "Fiera di Sant'Orso". Ad
oggi l'Ufficio artigianato di tradizione ha stabilito le attività
che è necessario porre in atto e ha predisposto un cronoprogramma
delle medesime attraverso un confronto con la
Chambre
e con
l'Avvocatura regionale, che si sintetizzano nelle seguenti azioni:
1. Predisposizione di una proposta di deliberazione che approvi la
realizzazione del logo-tipo marchio identificativo della
manifestazione
Foire de Saint-Ours
e la registrazione del
medesimo, previa verifica che il marchio "Foire de Saint-Ours-Fiera
di Sant'Orso" possa essere concretamente utilizzato; 2. Gara per la
progettazione del logo-tipo marchio; 3. Verifica di anteriorità
sull'esistenza del logo-tipo marchio predisposto; 4. Registrazione
del logo-tipo marchio.
Riguardo alla predisposizione della proposta di deliberazione,
considerato che, secondo quanto stabilito dalla deliberazione della
Giunta regionale n. 1853/2017 che approva il documento tecnico di
accompagnamento al bilancio e del bilancio finanziario e gestionale
per il triennio 2018/2020 e delle connesse disposizioni
applicative, gli atti di approvazione delle iniziative
pubblicitarie, divulgative e di promozione e di comunicazione delle
attività della Regione restano riservate alla Giunta: mi riferisco
al punto n. 12.7 del deliberato. L'Ufficio artigianato di
tradizione sta predisponendo, compatibilmente con le attività
necessarie a garantire un regolare svolgimento della Fiera di
Sant'Orso 2018, una proposta di deliberazione che approvi la
realizzazione del logo-tipo marchio identificativo della
manifestazione Fiera di Sant'Orso-Foire de Saint-Ours e la sua
conseguente registrazione. La denominazione della manifestazione
"Fiera di Sant'Orso" può rientrare nella categoria dei segni notori
disciplinati dall'articolo 8 del Codice di proprietà industriale,
che prevede che essi possano essere registrati e usati come marchio
solo dall'avente diritto o con il suo consenso. Si ritiene
generalmente che il soggetto avente diritto sia il soggetto
artefice della notorietà del segno e del suo valore commerciale. Il
fatto che la manifestazione sia sempre stata organizzata dalla
Regione può essere un elemento decisivo ai fini di quanto le ho
appena detto. Su questa premessa e chiarito che non vi siano altri
soggetti che hanno contribuito alla notorietà del segno, si è
concordato con l'Avvocatura regionale sull'opportunità di
registrare al più presto il logo-tipo marchio in capo proprio alla
Regione Valle d'Aosta.
Riguardo alla gara per la progettazione del logo-tipo marchio,
l'Ufficio artigianato di tradizione sta lavorando alla
predisposizione degli atti per l'indizione di una gara sotto soglia
dei 40 mila euro per la realizzazione del logo-tipo marchio
esaminando tutte le opzioni percorribili. La gara sarà espletata,
come prescritto dal decreto legislativo n. 50/2016 (il nuovo Codice
dei contratti pubblici), sulla piattaforma del mercato elettronico
della Valle d'Aosta, oppure sul mercato elettronico della pubblica
amministrazione e richiederà 60 giorni.
Riguardo poi alla verifica di anteriorità sull'esistenza del
logo-tipo marchio predisposto di cui le dicevo prima, ai fini della
registrazione, il logo-tipo marchio deve avere carattere di
originalità per non ledere i diritti di terzi. Per tale motivo e
per ridurre sensibilmente il rischio di incorrere in eventuali
contestazioni da parte di terzi, che comporterebbero un dispendio
enorme di risorse e tempo, è indispensabile eseguire appropriate
verifiche di anteriorità propedeutiche alla registrazione. Le
citate verifiche di anteriorità richiedono specifiche competenze
nel campo della proprietà intellettuale, che non sono reperibili
nell'alveo dell'amministrazione. Sarà pertanto necessario indire
una gara sotto soglia per l'affidamento del servizio di supporto
alla registrazione del marchio. Considerata la particolarità del
servizio di cui trattasi, non reperibile nei mercati elettronici,
le tempistiche per l'espletamento della gara sono quantificate in
90 giorni. Successivamente all'affidamento del servizio sarà poi
necessario avviare le ricerche di anteriorità sul marchio proposto,
che richiedono indicativamente 30 giorni. In caso di esito
favorevole, sarà possibile procedere con il deposito della domanda
di registrazione del logo-tipo marchio; in caso contrario, sarà
necessario sottoporre a ricerca di anteriorità una nuova proposta
di logo-tipo marchio.
Riguardo poi alla registrazione, che è l'atto conclusivo,
l'Ufficio artigianato di tradizione ha preso contatti con i
referenti della
Chambre valdôtaine
al fine di acquisire le
informazioni su modalità e procedure necessarie per la
registrazione, valutando in particolare se richiedere una tutela
valida solo in Italia o anche a livello europeo e internazionale.
Cambia poi anche l'aspetto economico. Si valuterà se, analogamente
a quanto fatto per il marchio di "E.VdA" della mobilità
sostenibile, si possa affidare, con il supporto alla registrazione,
anche il deposito della domanda di registrazione e ritiro della
stessa a marchio registrato.
Voglio solo puntualizzare, concludendo, che quanto le ho adesso
evidenziato è stato fatto dai nostri uffici con estrema puntualità
e determinazione malgrado in questo periodo le energie di tutta la
struttura, e non solo, come lei ben sa, sono concentrate
nell'organizzazione dell'evento Fiera, che quest'anno, a differenza
degli altri anni, ha anche una serie di aggravi dovuti alle nuove
norme sulla sicurezza. Ne approfitto quindi per ringraziare
pubblicamente tutti coloro che, pur coinvolti a pieno titolo
nell'organizzazione della nostra Fiera, hanno comunque accolto,
credo, la nostra indicazione, ma ritengo sia una necessità a questo
punto non solo del Consiglio ma di tutta la comunità che si agisca
rapidamente affinché questa partita dal marchio possa risolversi e
finalmente noi si possa diventare davvero proprietari del marchio e
quindi, anche nel caso di comportamenti di uso del marchio, del
nome della Fiera non attinenti e non idonei, si possa comunque
procedere e agire.
Président -
Pour la réplique, la parole à la
Vice-Présidente Morelli.
Morelli (ALPE) -
Abbiamo ascoltato la circostanziata e
puntuale risposta dell'Assessore Guichardaz, prendiamo atto del
fatto che il collega concorda con le nostre preoccupazioni riguardo
alla tutela, anche da un punto di vista del marchio, di un evento
che rappresenta tutta la Valle d'Aosta non solo dal punto di vista
artigianale, artistico, ma proprio culturale, storico con dei
risvolti importanti dal punto di vista economico e turistico.
Nei giorni in cui il collega Roscio ed io presentavamo questa
interrogazione uscivano sui giornali le notizie in merito - ma
presumo fosse una provocazione da parte del collega Guichardaz -
alla possibile iscrizione della
Fiera di Sant'Orso
nel
patrimonio dell'umanità. Permettetemi una battuta: siamo passati da
tempi in cui in questo Consiglio regionale si osteggiava
l'iscrizione di parti della Valle d'Aosta, come il Monte Bianco per
esempio, a patrimonio dell'umanità e adesso invece vogliamo
tutelare un po' tutto quanto ci sembra degno di interesse. È una
battuta ovviamente, così come immagino fosse una battuta quella del
collega Guichardaz. Riteniamo però che questa procedura di
registrazione del marchio vada seguita. Capiamo benissimo che in
questo periodo le strutture sono impegnate nell'organizzazione
della Fiera di Sant'Orso, aggravata dalle norme recenti sulla
sicurezza, ma è una partita assolutamente da portare avanti e da
seguire, perché fa strano che non lo si sia fatto prima in effetti.
Ci siamo occupati di registrare marchi come quello del
Tor des
Géants
e di un evento come la Fiera di Sant'Orso, così
importante, non lo abbiamo fatto prima, quindi è ora di correre ai
ripari e di farlo rapidamente.
Tra l'altro, fa un pochino specie che se si va su internet e si
digita "Fiera di Sant'Orso" o "Foire de Saint-Ours", non esce il
sito della Regione, non esce niente che faccia riferimento
all'Amministrazione regionale, ma esce un sito che non fa capo alla
Regione, ma ad un quotidiano
on line
valdostano, che
evidentemente si è accorto di questa mancanza e ha pensato di
sopperirvi in qualche modo. Nulla di male da parte sua, è evidente
che è mancante la Regione su questo lato. Pensiamo quindi che sia
necessario provvedere quanto prima a tutelare questa manifestazione
di cui tutti i valdostani sono fieri - "fieri della Fiera" potrebbe
essere uno
slogan
- e quindi ci auguriamo che si proceda con
celerità per raggiungere quest'obiettivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK