Consiglio Regionale della Valle d'Aosta - Oggetto del Consiglio n. 305 del 17 dicembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 305 del 17 dicembre 2013 - Resoconto
OGGETTO N. 305/XIV - Interrogazione: "Ripristino del
collegamento Aosta-Torino con servizio di autobus".
Président
- Pour la réponse, la parole à l'Assesseur
Marguerettaz.
Marguerettaz (UV)
- Grazie Presidente.
Prima domanda:
"a quanto ammonterebbe il costo per
l'Amministrazione regionale nell'ipotesi di accollamento da parte
degli oneri del servizio, tali da consentire la copertura dei costi
all'azienda"
. Come ben sa il collega Ferrero, trattandosi di
erogazione di servizi del trasporto pubblico, vanno applicate le
disposizioni previste dalla normativa, quindi non è possibile agire
con una copertura del disavanzo. Bisogna ovviamente fare
riferimento alla legge regionale 29 del '97, nonché al Codice degli
appalti.
Seconda domanda:
"se è stata valutata la possibilità di
ripristinare tale servizio, con costi a carico dell'Amministrazione
regionale, almeno limitatamente nei giorni di inizio e fine
settimana, in cui gli studenti o i lavoratori valdostani si recano
nel capoluogo piemontese e/o nei periodi di maggior afflusso
turistico"
. Ora, questo tema è sicuramente un tema che può
essere oggetto di una riflessione da parte del Consiglio. Dal punto
di vista procedurale, dico solo che il documento di riferimento per
poter organizzare dei trasporti è il Piano di bacino di traffico.
Allo stato attuale, il Piano del bacino di traffico non prevede
questo tipo di collegamento: il Piano del bacino di traffico, che è
il documento che ha poi permesso di fare l'appalto, prevede dei
collegamenti al massimo fino a Ivrea. Quindi, da questo punto di
vista, se vogliamo fare una riflessione per capire costi, benefici
e varie valutazioni, sicuramente bisogna mettere mano al Piano di
bacino di traffico. Dal punto di vista del costo, il dato puntuale
che può servire, è che un'andata e ritorno, Aosta/Torino, costa,
grosso modo, 400 euro, e quindi è ovvio che, una corsa
estemporanea, qua e là, non risolve il problema. Se si volesse
prendere in esame una scelta di questo genere, bisognerebbe fare un
programma di un certo tipo, però questo è l'indicatore: un'andata e
ritorno, sulla base delle valutazioni dell'appalto in corso, quindi
sulla lunga percorrenza, è, grosso modo, di 400 euro.
Presidente
- Grazie. La parola, per la replica, al
collega Ferrero.
Ferrero (M5S)
- Grazie Presidente e grazie
all'Assessore.
Bisogna sempre fare...è in quest'ottica che noi abbiamo posto il
quesito...fare una specie di bilancio costi-benefici. Abbiamo
sentito molte rimostranze sul fatto che, soprattutto nel weekend,
quindi a fine settimana in ritorno da Torino e, invece, magari la
domenica sera o il lunedì in viaggio verso Torino, i treni siano
sostanzialmente...non dico inutilizzabili, ma effettivamente il
viaggio si svolga con un disagio che è notevole, senza andare poi a
vedere la questione dei ritardi... D'altro canto, il mantenimento
di un collegamento con Torino era anche un qualcosa che poteva
essere utile in periodi di afflusso turistico, quindi ci sarebbe da
fare un bilancio complessivo su quello che è il ritorno, anche per
la Valle d'Aosta, dell'eventuale investimento.
Noi volevamo avere una quantificazione del costo, perché poi,
alla fine, siamo d'accordo che sia necessario tagliare le spese e
tagliarle il più possibile, però bisogna fare anche una
valutazione, evitare quei famosi "tagli lineari" e vedere se,
effettivamente, c'è un ritorno per la cittadinanza, anche perché
qui, alla fine, magari andando all'ingrosso, parleremmo, senza
andare a fare corse tutti i giorni, di un 150-200 mila euro. Se ci
mettessimo a un tavolo per discutere della questione, io sono
convinto che da parte nostra potrebbero arrivare anche dei
suggerimenti all'Assessore per andare a reperire i costi, senza
andare a toccare il bilancio regionale...ma direi che potremmo fare
anche le corse tutto l'anno. Ci riserviamo comunque di dare queste
indicazioni esattamente con i dati di dove si possono prendere i
soldi, nel prossimo Consiglio regionale, non quello straordinario
del 24, ma nel primo di gennaio, dove ovviamente andremo a fare una
specie di conto della spesa, e su queste cose, su questi servizi,
che sono servizi che servono ai nostri studenti, che servono per
far maturare nelle coscienze anche un'abitudine del mezzo pubblico,
e che possono essere utili al turismo, secondo noi...ecco, non
bisognerebbe risparmiare, ma bisognerebbe andare a fare tagli
altrove, e vi indicheremo decisamente dove. Grazie.
Président
- Merci. Point 5 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK