Consiglio Regionale della Valle d'Aosta - Oggetto del Consiglio n. 432 del 3 aprile 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 432 del 3 aprile 1989 - Resoconto
OGGETTO N. 432/IX - SPESE SOSTENUTE DALLA REGIONE PER LE
RIVISTE "OASIS" E "TEST". (Interrogazione).
PRESIDENTE:
Do lettura dell'interrogazione in oggetto,
presentata dai Consiglieri Riccarand e Mafrica ed iscritta al punto
6 dell'ordine del giorno.
INTERROGAZIONE
APPRESO che la Giunta regionale avrebbe deliberato una spesa di
circa 70 milioni per l'acquisto di avanzi di magazzino della
rivista "OASIS" pubblicata dalle "Industrie Grafiche Editoriali
Musumeci";
APPRESO altresì che la Giunta avrebbe erogato dei finanziamenti
alla rivista "TEST";
AL FINE di avere notizie precise ed ufficiali in materia;
i sottoscritti Consiglieri regionali
INTERROGANO
la Giunta regionale per conoscere:
1) l'ammontare complessivo delle spese finora sostenute dalla
Regione Valle d'Aosta per inserzioni Pubblicitarie sulla rivista
"OASIS";
2) il numero di copie finora acquistate e gli estremi della
Deliberazione di Giunta con cui si è provveduto a deliberare tali
acquisti;
3) l'elenco dettagliato delle scuole e delle istituzioni a cui
sono state distribuite le copie acquistate;
4) l'ammontare delle somme finora erogate alla rivista "TEST"
(per acquisti o pubblicità) con gli estremi delle relative
deliberazioni di Giunta. Si chiede, inoltre, di conoscere a chi
viene inviata la rivista in oggetto.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je voudrais avant tout souligner que cette
revue "OASIS" est la seule que notre région produit et je crois que
les résultats de sa vente sont, un peu partout, assez remarquables,
surtout si on tient compte de la concurrence qu'il y a dans le
domaine des magasins qui s'occupent des arguments se rattachant à
l'écologie (dans le sens le plus vaste du mot), à l'environnement
et à la protection des animaux.
Le choix qu'on avait fait en 1985 (la date du premier engagement
de l'Administration régionale en ce sens) était de soutenir cette
revue en prévoyant de lui confier une partie de la publicité des
Assessorats au Tourisme, à l'agriculture, de l'Industrie, Commerce
et Artisanat et de l'Instruction Publique. Je donnerai donc les
données que le Conseiller Mafrica avait demandé:
- en 1985 le montant était de 17 millions; la délibération était
la n° 9170 du 28 février 1986;
- en 1986 le montant était de 16.354.000 de lires;
- en 1987 il y eut la nouvelle convention qui prévoyait un
engagement de la part de chacun des quatre assessorats pour
78.134.000 de lires;
- pour les années 1988 et 1989 le même accord et le même
engagement ont été faits.
Si M. Mafrica est intéressé à ces données, je lui en donnerai
une copie.
Pour le point n° 2, je peux dire que depuis 1985 on a acheté,
chaque année, 1.000 copies de la revue (délibération n° 1170 du
1986). Le montant a été de:
- 47 millions en 1985
- 42 millions en 1986
- 66 millions en 1987
- pour les autres années on n'a pas encore acheté des copies de
la revues. Le pourcentage de rabais est de 22% sur le prix de vente
au public pour l'achat de ces 1.000 copies toutes les années.
Pour ce qui est du troisième point, je dois dire que les écoles
où on a distribué les copies de la revue sont les suivantes: les
écoles primaires et secondaires régionales, celles reconnues par
l'Administration régionale, l'institut "Don Bosco" de Châtillon, le
lycée linguistique de Courmayeur, l'Institut agricole régional, le
pensionnat "F. Chabod" et le pensionnat "Gervasone". Les copies
distribuées à ces derniers instituts sont 528, celles distribuées à
l'Assessorat à l'agriculture 60, au Service bibliothèques 240; le
reste a été distribué aux différentes associations.
Pour le point n° 4, la délibération du Gouvernement régional est
du 22 février 1985:
"Approvazione della convenzione tra la
Regione e l'Editrice TEST per la pubblicazione sulla rivista di un
servizio giornalistico di 16 pagine dedicato all'attività
dell'Amministrazione regionale".
Cette convention prévoyait un montant de 14.400.000 de lires;
puis il y a eu une autre publication de l'année dernière qui n'a
pas encore été réglée et dont on n'a pas encore fait la
délibération conséquente, étant donné qu'il y avait eu des
difficultés avec le CINSEDO pour l'envoi des différentes
propositions.
Je crois avoir répondu à toutes les questions mais s'il y avait
des problèmes, je donnerais la copie de l'intervention.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Chiedo al Presidente della Giunta di farmi
avere copia del testo da lui letto, perché la sua illustrazione non
mi ha chiarito alcune cose. Mi sembra, in particolare, che la
risposta del Presidente della Giunta confermi quanto avevamo
scritto nell'interrogazione, cioè che c'è una erogazione
finanziaria notevole, da parte dell'Amministrazione regionale, nei
confronti della rivista "Oasis" e che c'è un contributo finanziario
più episodico e più limitato alla rivista "Test".
Per quanto riguarda il significato ed il valore di questo
contributo finanziario alla rivista "Oasis", il Presidente della
Giunta dice che si tratta dell'unica rivista prodotta dalla Regione
in questo settore. C'è tuttavia da osservare che non si tratta di
una iniziativa dell'Amministrazione regionale, ma di un editore,
che però è foraggiata ampiamente dall'Amministrazione regionale ed
io direi anche senza una valida motivazione. Se la rivista
trattasse di problemi della Valle d'Aosta potrei anche capire, ma
essa, come taglio redazionale fondamentale, ha l'impegno di non
occuparsi di problemi della Valle d'Aosta...
(...Interruzione del Presidente Rollandin...)
... Ecco, allora da una parte c'è il contributo regionale per
l'inserto pubblicitario, e già questo è molto discutibile sia
nell'ammontare e nella continuità della cifra, sia nel tipo di
pubblicità, perché voi pagate sia l'inserto pubblicitario, che può
apparire sulla rivista "Oasis" come su qualsiasi altra rivista,
però pagate anche degli stranissimi inserti pubblicitari
redazionali, che vengono pubblicati come pubblicità, ma che nessuno
coglie come pubblicità, perché sembrano articoli di
redazione...
(...Interruzione del Presidente Rollandin...)
... è successo che in passato (e posso anche portare le copie)
siano stati pubblicati, e pagati dalla Regione come pubblicità,
degli articoli redazionali.
E' già è molto discutibile l'ammontare ed il tipo di pubblicità,
ma l'intervento della Regione non si limita solo a questo.
Nonostante si dica che questa rivista ha un così grande successo,
una così grande diffusione e così grandi vendite, ha poi tali
avanzi di magazzino da costringere la Regione ad intervenire anche
per acquistare 1000 copie di vecchie annate da distribuire a
pioggia in tutte le scuole, senza che se ne capisca bene il
significato e l'utilizzazione.
Questa rivista potrà piacere ad alcuni e magari non ad altri; ha
belle fotografie ed è una tipica rivista di estetica, ma
sicuramente non ha niente a che vedere con i problemi dell'ambiente
e dell'ecologia, anzi si è sempre ben guardata dall'affrontare
qualunque tema che è già stato affrontato da qualsiasi rivista che
si occupi di ambiente in Italia (Airone, Bell'Italia...)....
(...Interruzione del Presidente Rollandin...)
... Sì, ma non affronta i problemi della Valle d'Aosta, tant'è
vero che una volta, quando per sbaglio la rivista "Oasis" pubblicò
la foto di una discarica all'interno del Parco Nazionale del Gran
Paradiso, si levarono tali proteste per cui non è più comparso
nulla che potesse intaccare quell'immagine da cartolina della Valle
d'Aosta, che evidentemente si vuole propagandare.
Rispetto quindi ai problemi ambientali della Valle d'Aosta,
questa rivista fa proprio un'opera di mistificazione sistematica,
che io penso possa anche tornare comoda alla Giunta ed alla sua
propaganda di essere così verde, ma che fa a pugni con la realtà
dei fatti ed è esattamente il contrario di quello che qualsiasi
rivista seria ed ecologicamente impegnata potrebbe fare per la
Valle d'Aosta.
Dopodiché, mi sembra del tutto discutibile che noi andiamo
ancora a foraggiare pubblicitariamente e ad acquistare i fondi di
magazzino per disperderli nelle scuole, le quali poi, a loro volta,
non sapranno più quali armadi riempire per contenere queste copie
che sono anche voluminose e pesanti.
Per quanto riguarda "Test", si è potuto notare che tale rivista
si è specializzata nella pubblicazione a tutta pagina della
fotografia del nostro Presidente della Giunta. Io non so se lo
scopo fondamentale di queste convenzioni...
(... Interruzione del Presidente Rollandin...)
... No, no, non dico che sia stata pagata dalla Regione, ma di
fatto è così: la specializzazione è quella, tant'è che sembra il
"Times" con il personaggio dell'anno. Non sembra poi che tale
rivista abbia dato molti altri contributi oltre questo...
(...Interruzione del Presidente Rollandin...)
... all'85? Ma anche recentemente abbiamo visto di nuovo in
evidenza il Presidente della Giunta....
(...Interruzione del Presidente Rollandin...)
... Ah, ho capito, ho capito. Comunque, per quanto ci riguarda,
ribadiamo il nostro giudizio totalmente negativo su queste forme di
contributo alla rivista "Oasis" e soprattutto sull'acquisto degli
avanzi di magazzino ed esprimiamo le nostre riserve rispetto a
queste convenzioni con la rivista "Test"
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Se il Presidente mi darà copia dei dati, io
li verificherò molto attentamente, anche perché mi risulta che il
finanziamento alla rivista sia molto più consistente. Ricordo
benissimo infatti che una delibera su un contratto pubblicitario
con la rivista "Oasis" ammontava a circa 315 milioni solo per
l'anno 1989.
lo mi domando se effettivamente c'è una corrispondenza tra il
prezzo pagato per questa pubblicità e l'utenza della pubblicità
stessa, anche perché, se poi siamo costretti a comperare le copie
rimaste invendute, mi sorge qualche dubbio in proposito.
Credo che i dati fornitici dal Presidente si riferiscano solo ad
inserzioni particolari o all'acquisto delle copie rimaste
invendute, perché il contratto pubblicitario ha un ordine di
grandezza che si aggira intorno ai 300 milioni all'anno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK