Consiglio Regionale della Valle d'Aosta - Oggetto del Consiglio n. 131 del 22 ottobre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 131 del 22 ottobre 2008 - Resoconto
OGGETTO N. 131/XIII - Interrogazione: "Motivi della
decurtazione della quota di finanziamento spettante alla Regione
per l'anno 2008, prevista dal Piano di sviluppo rurale".
Interrogazione
Visto il decreto 27 giugno 2008 del Ministero dell'Economia e
delle finanze, pubblicato sulla Gazzetta Ufficiale in data 22
settembre 2008 recante "Assegnazione dell'annualità 2008 dei piani
di sviluppo rurale, nell'ambito della programmazione
2007-2013";
Rilevato che la quota a carico dello Stato per il
cofinanziamento dei Piani di sviluppo rurali delle sedici Regioni,
nell'ambito "Competitività", subisca una diminuzione di 11.204.000
€;
Evidenziato che degli 11.204.000 € di variazione in
diminuzione, ben 8.600.000 € pari a più del 76% del totale, sono
decurtati dalla quota spettante alla Regione Valle d'Aosta;
i sottoscritti Consiglieri regionali
Interrogano
l'Assessore competente per sapere:
1) quali siano le motivazioni di una decurtazione così
importante, considerata la rettifica sull'annualità 2007 già
assegnata alla Regione Valle d'Aosta pari circa il 50%;
2) quale sia il nuovo assetto finanziario del nostro Piano di
Sviluppo Rurale, quali le quote di cofinanziamento a carico
dell'Unione Europea e della Regione Valle d'Aosta;
3) quali siano le conseguenze prevedibili per i beneficiari
delle varie misure del Piano di Sviluppo Rurale.
F.to: Chatrian - Cerise Giuseppe
Président
- La parole à l'Assesseur à l'agriculture et
aux ressources naturelles, Isabellon.
Isabellon (UV)
- Grazie, Presidente. In merito
all'interrogazione in questione, risponderò sui tre punti.
Innanzitutto, per quel che riguarda il punto n. 1, al fine di
comprendere appieno gli importi della tabella finanziaria allegata
al decreto ministeriale del 27 giugno 2008 (quello citato), è
necessario conoscere le disposizioni di un omologo decreto del
Ministero dell'economia e finanze del 9 novembre 2007 - è
importante far riferimento alle date perché nel frattempo abbiamo
avuto l'approvazione del Programma di sviluppo rurale della Valle
d'Aosta -, con il quale il Ministero stabiliva per l'annualità 2007
le quote di cofinanziamento nazionale di tutti i PSR italiani.
All'epoca, novembre 2007, il PSR valdostano non era ancora stato
approvato dalla Commissione europea, pertanto il Ministero
dell'economia ha utilizzato quale riferimento le tabelle
finanziarie presenti nella bozza pseudodefinitiva del programma,
ancorché non definitive. Essendo a cavallo delle due annualità
2007-2008 (questo è importante), il Ministero assegnò in quella
sede una quota di cofinanziamento nazionale pari alla somma delle
due annualità - vi sono poi tutte le tabelle allegate, quindi, se
sono necessarie, possono essere fornite - assegnando alla nostra
Regione una cifra praticamente doppia: 17.470.297 euro rispetto
alla quota nazionale annua di cofinanziamento di circa 8 milioni di
euro annui. Conseguentemente all'approvazione da parte della
Commissione europea di tutti i PSR e dei piani finanziari in essi
contenuti, il Ministero dell'economia ha potuto definire le quote
di cofinanziamento corrette e questo è nel DM del 27 giugno 2008,
stabilendo per la Valle d'Aosta una quota 2008 pari a 8.797.891
euro, mentre la quota stanziata con il DM del novembre 2007, che
era previsionale, per lo stesso anno era di 8.620.327 euro. La
differenza fra questi due importi è di 177.624 euro e li ritroviamo
in una colonna che posso fornire come documentazione. In sintesi
non si tratta di una decurtazione di 8,6 milioni di euro a carico
del PSR valdostano, bensì di un ulteriore accredito di 177.624 a
favore della Regione Valle d'Aosta per il 2008, importo che va a
compensare la differenza fra la previsione di novembre 2007 e
l'importo definitivo del DM 27 giugno 2008, quindi bisogna vedere
insieme i due decreti.
In merito al punto n. 2, in conseguenza di questa risposta al
punto n. 1, si può affermare che l'assetto finanziario del PSR
2007-2013 non ha subito alcuna variazione rispetto alle tabelle
finanziarie in esso contenute, che sono state oggetto di
approvazione, capitoli 6-7-8 del programma, in quanto i decreti
ministeriali sopraccitati stabiliscono semplicemente le quote
annuali di cofinanziamento nazionale di competenza del Ministero
dell'economia per ciascuna Regione. Per quel che riguarda le quote,
il cofinanziamento delle misure del PSR avviene come segue: 44% a
carico dell'UE, 56% a carico dello Stato inteso come Ministero
dell'economia e finanze più Regione, per gli assi 1 "Competitività"
e 3 "Qualità della vita e diversificazione..." del PSR, questa
quota è per il 70% a carico dello Stato (Ministero dell'economia e
delle finanze) e per il restante 30% a carico della Regione,
diversamente per l'asse 2, che è quello portante del PSR, che
riguarda l'indennità compensativa e l'agroambiente principalmente
insieme ai giovani agricoltori e interventi minori, l'intero 56% è
a carico dello Stato. La Regione Valle d'Aosta, peraltro, ha
previsto ulteriori fondi regionali (cosiddetto
"Top Up"
) al
fine di garantire il pagamento di tutte le domande presentate
annualmente nelle misure 211 "Indennità compensativa per le zone di
montagna" e 214 "Agroambiente" del PSR. Infatti il solo
cofinanziamento stabilito dalle regole comunitarie, tasso di
cofinanziamento UE fissato al 44% con l'importo massimo per la VDA
pari a 52,21 milioni di euro nel settennio - questa è la
disponibilità che era già stata contrattata all'epoca - provenienti
dal Fondo europeo agricolo per lo sviluppo rurale (FEARS),
equilibrio finanziario fra gli assi, non sarebbe sufficiente a
soddisfare tutte le richieste presentate annualmente sulle due
misure.
In merito al punto n. 3, si può rispondere anche per
tranquillizzare eventuali dubbi che possono essere intervenuti: in
virtù di quanto espresso nei precedenti punti, non si ravvisa
alcuna conseguenza negativa per i beneficiari delle misure del PSR.
Naturalmente, essendo delle tematiche abbastanza complesse, siamo a
disposizione a fornire la documentazione necessaria... e gli uffici
sono a disposizione. Penso di aver chiarito questo passaggio
esaminando il contenuto dei due decreti citati.
Président
- La parole au Vice-président Chatrian.
Chatrian (VdAV-R)
- Merci, M. le Président. Grazie,
Assessore, prendiamo atto delle informazioni che ci ha fornito e
chiederemo ulteriori informazioni nel prosieguo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK