Consiglio Regionale della Valle d'Aosta - Oggetto del Consiglio n. 365 del 5 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 365 del 5 febbraio 2019 - Resoconto
OGGETTO N. 365/XV - Interrogazione: "Ritardi nell'avvio di
importanti lavori riguardanti la stazione ferroviaria di
Aosta".
Rollandin (Presidente)
- Punto n. 13 all'ordine del
giorno. La parola all'Assessore Bertschy, ne ha facoltà.
Bertschy (UVP)
- Rispetto all'interrogazione, siamo in
una fase di attenzione a riprendere le relazioni con RFI, con tutte
le sue aree territoriali, le dirigenze e ho avuto modo di conoscere
nell'incontro a Roma della scorsa settimana RFI, è una grande
azienda, molto articolata e vanno conosciute sia le funzioni, sia
le persone per diventare un po' più efficaci nel portare avanti le
iniziative. Rispetto a questa interrogazione, questo progetto, come
altri progetti, fa parte delle valutazioni che vengono fatte, dei
progetti che vengono monitorati dal tavolo tecnico che è stato
costituito; tra l'altro, questa mattina al riguardo c'è stata una
riunione. Rispetto a questo e ad altre attività che stiamo cercando
di portare avanti con RFI, la prossima settimana salirà qui ad
Aosta il Direttore dell'area territoriale commerciale del
nord-ovest e avremo modo di approfondire alcuni argomenti. Questo
importante lavoro permetterà, una volta eseguito, di eliminare le
barriere che oggi non consentono alle persone con disabilità e
anche a quelle che hanno difficoltà di deambulazione di accedere ai
servizi di trasporto ferroviario e quindi la piena fruizione. Oggi
c'è stato questo incontro che è stato opportuno per fare le
valutazioni che adesso riporteremo.
Per quanto riguarda il primo quesito: "
i motivi dei notevoli
ritardi nell'avvio degli importanti lavori alla stazione
ferroviaria di Aosta
", innanzitutto, è banale dirlo, ma è
chiaro che i lavori sono condotti da RFI e, pur essendo nostro il
compito di stimolare RFI a svolgere con puntualità e anche velocità
i suoi interventi, dobbiamo limitarci a questo e lo faremo con
sempre maggiore attenzione. Ad oggi dopo avere presentato il
progetto nel maggio del 2017, RFI ha provveduto a inoltrare
formalmente lo stesso progetto alla Regione al fine di avviare il
procedimento di intesa di cui all'articolo 30 della legge regionale
6 aprile 1998, n. 11 e, di fatto, sostituisce per le opere
pubbliche di interesse statale il permesso di costruire approvando
anche eventuali varianti urbanistiche. L'avvio del procedimento è
stato fatto il 25 gennaio, le strutture regionali competenti in
materia urbanistica, in data 26 febbraio, hanno sospeso l'iter di
intesa, richiedendo una serie di integrazioni progettuali riferite
ai vari aspetti, tra i quali la fattibilità geologica, idraulica e
geotecnica, la presenza di interferenze, i vincoli, la
compatibilità con il piano regolatore generale e comunale e la
verifica preliminare archeologica oltre al bilancio degli inerti.
Tali documenti non sono stati fino a oggi ancora prodotti da RFI e
per tale motivo l'iter autorizzativo ad oggi è sospeso.
"
Quali iniziative sono state assunte dalla Regione, anche di
concerto con il Comune di Aosta, per sbloccare tale
situazione
": come le dicevo, questa mattina si è svolto uno dei
tanti tavoli tecnici di monitoraggio, al quale ho partecipato nella
pausa pranzo, anche per conoscere le persone che siedono al tavolo
tecnico, oltre che i nostri tecnici, e alle quali ho sottoposto le
attenzioni politiche che, a nome della maggioranza e a nome dei
gruppi di opposizione, il Consiglio regionale appunto vuole
dedicare al tema del trasporto ferroviario e dei suoi servizi,
richiedendo di essere sempre più attenti a dare risposta. Questa
mattina è stata richiesta ancora una volta l'integrazione
progettuale e RFI si è impegnata a fare nel più breve tempo
possibile questa integrazione di modo che si possa poi procedere
all'autorizzazione dei lavori. Monitoreremo anche la prossima
settimana, nell'incontro con il Direttore di area territoriale, che
si proceda con le integrazioni che sono state richieste.
Punto 3: "
quando avranno inizio i lavori e in che data è
prevedibile la loro conclusione
". Intanto sarà anche
importante, visto il costo dell'intervento, che è di circa 7
milioni di euro e vista la complessità con la quale si lavora
all'interno dei progetti di investimento RFI che devono far parte
di contratti di programma e di servizio... abbiamo rivalutato la
copertura dell'investimento e questo sarà fatto anche la prossima
settimana, di modo che, una volta concluso l'iter autorizzativo, si
possa finalmente avviare la realizzazione delle opere. In questo
momento non sono in grado di dirle quando arriveremo alla fine
dell'iter autorizzativo, mi prendo l'impegno di fare tutto quello
che è possibile per accelerare le pratiche. Una volta ottenuta
l'autorizzazione, il lavoro prevede 360 giorni lavorativi per
realizzare l'investimento. Con la collaborazione del Comune di
Aosta, che inviterò la prossima settimana a partecipare
all'incontro, con il Direttore dell'area territoriale cercheremo di
stimolare RFI e concludere questa fase di autorizzazione, che sta
durando un po' troppo visto che il progetto è stato presentato nel
2017 e sospeso nel febbraio 2018, siamo nel febbraio 2019 e siamo
ancora in attesa dei documenti. Credo che dovremo andare più veloci
in questo caso di quei treni che vanno lenti e RFI deve impegnarsi
sicuramente a dare una risposta vista l'attesa che c'è per questo
lavoro che è di fondamentale importanza per tante persone.
Presidente
- La parola alla collega Minelli.
Minelli (RC-AC)
- Grazie all'Assessore per la sua
risposta. Come ci ha spiegato, questi ritardi sono ancora una volta
inaccettabili; sapevamo bene che non dipendono direttamente
dall'Amministrazione regionale, ma da RFI, che, ormai la storia ce
lo insegna, deve essere costantemente sollecitata e accompagnata
negli atti che deve svolgere. La stazione di Aosta è un biglietto
da visita per la città e per la Regione; anche recentemente, nei
giorni della Fiera di Sant'Orso, il fatto di avere una stazione che
non permette praticamente l'accesso ai disabili, è stato motivo di
segnalazioni da parte di varie persone. Questo ritardo poi è
ulteriormente esagerato, considerato che ormai quasi due anni fa,
secondo un articolo del 19 maggio 2017, si definiva l'intervento
che avrebbe dovuto essere realizzato a partire dalla fine del 2017
e durare due anni e che diceva appunto che la stazione sarebbe
dovuta diventare un moderno
hub
. Il fatto non è solo legato
solo alla stazione, che è in pessime condizioni, con la mancanza
degli ascensori e degli scivoli, - sembra che dovrebbero partire le
pensiline a breve, e questa è una piccola buona notizia - ma c'è
anche la questione dell'attraversamento della strada in via Carrel.
Apprendo con piacere dell'attenzione che l'Assessore vuole
riservare a questo argomento e, più in generale, alla questione del
trasporto pubblico e di quello ferroviario in particolare. Quello
che mi auguro è davvero che tra un anno o tra due anni non dovremo
essere ancora qui a sollecitare con un'altra interrogazione che RFI
finalmente dia delle risposte. Chiedo all'Assessore e
all'Amministrazione di mettere tutte le energie che sono
necessarie, perché nel 2019 una città, che è capoluogo di Regione,
non può essere nelle condizioni in cui è per quello che riguarda
tutta la questione del trasporto pubblico e del trasporto
ferroviario e nemmeno di una stazione che, lo ricordo, spesso non è
neanche in condizioni di pulizia del tutto accettabili.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK