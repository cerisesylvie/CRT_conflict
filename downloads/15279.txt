Consiglio Regionale della Valle d'Aosta - Oggetto del Consiglio n. 1819 del 14 febbraio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 1819 del 14 febbraio 1996 - Resoconto
SEDUTA ANTIMERIDIANA DEL 14 FEBBRAIO 1996
OGGETTO N. 1819/X Subconcessione per la durata di anni trenta
alla Società Plan Bringay di Fusinaz Leana e C. di derivazione
d'acqua dal torrente Chamois, in Comune di Chamois, per produzione
di energia elettrica e per usi civici.
Deliberazione Il Consiglio
Premesso che con domanda in data 23 ottobre 1991, a variante
dell'istanza 8 marzo 1988, la Società Plan Bringay di Fusinaz Leana
e C. s.a.s., ha chiesto all'Amministrazione regionale la
subconcessione di derivare dal torrente Chamois, in comune di
Chamois, moduli max. 1,00 e medi 0,50 di acqua, di cui 0,08 per usi
civici e 0,42 per uso idroelettrico;
Accertato che le varianti rispetto al progetto iniziale, sul
quale era già stata esperita l'istruttoria (e più precisamente
erano già avvenute le pubblicazioni ed era già stata effettuata la
visita d'istruttoria), consistono nell'aumento della portata da
derivare da moduli 0,16, di cui 0,08 per usi civici e 0,08 per uso
idroelettrico, a moduli max. 1,00 e medi 0,50, di cui 0,08 per usi
civici e 0,42 per uso idroelettrico, nello spostamento della
restituzione delle acque da quota 1740 m.s.m. a quota 1801,04,
mantenendo invariata l'ubicazione dell'opera di derivazione;
Rilevato che il tratto di torrente, sul quale era già stata
esperita l'istruttoria, rimane praticamente invariato e che le
varianti sono da ritenersi non sostanziali, ai sensi del 2° comma
dell'articolo 49 del T.U. 11 dicembre 1933 n. 1775, pertanto la
domanda 23 ottobre 1991 è stata sottoposta a breve istruttoria,
limitatamente alle varianti introdotte, a norma del citato articolo
49;
Precisato che la domanda, corredata da progetto in data 18
ottobre 1991 a firma geom. Armando Pession, prevede la costruzione
di un impianto del tipo ad acqua fluente costituito da canale di
derivazione, vasca dissabbiatrice e di carico, condotta forzata,
edificio di produzione e canale di restituzione;
Tenuto presente che:
- il Magistrato per il Po, di Parma, con nota n. 6389 in data 1
giugno 1988 ha rilasciato il nulla-osta nei riguardi idraulici per
l'ammissione ad istruttoria della domanda 8 marzo 1988;
- l'ENEL, Compartimento di Torino, con nota prot. SOR n data 12
settembre 1988 ha fatto presente di non aver alcuna osservazione da
formulare, ai sensi dell'articolo 18 del D.P.R. n. 342 del 18 marzo
1965 circa la domanda 8 marzo 1988;
- l'avviso di presentazione della domanda 8 marzo 1988 della
Società Plan Bringay s.a.s. è stato pubblicato sul Foglio Annunzi
Legali della Valle d'Aosta in data 8 ottobre 1988 n. 22 e
riprodotto nel n. 247 della Gazzetta Ufficiale della Repubblica
Italiana (foglio inserzioni) in data 20 ottobre 1988, senza dar
luogo alla presentazione di domande incompatibili e
concorrenti;
- con Ordinanza dell'Assessore ai Lavori Pubblici n. 170 in data
24 agosto 1993 è stato disposto il deposito della domanda 23
ottobre 1991 e del relativo progetto di variante presso
l'Assessorato LL.PP. della Regione per 15 giorni consecutivi,
decorrenti dal 6 settembre 1993, a disposizione di chiunque
intendesse prenderne visione nelle ore d'ufficio;
- copia dell'Ordinanza è stata affissa per il predetto periodo
di 15 giorni all'Albo Pretorio del comune di Chamois e copia della
medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, alle Associazioni Irrigue Est-Sesia di Novara ed
Ovest-Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Assessorato Agricoltura e Forestazione,
Servizio S.I.D.S., al Servizio Energia dell'Assessorato Industria e
Commercio, al Servizio Tutela dell'Ambiente dell'Assessorato
dell'Ambiente, all'Ufficio Sovraintendenza dell'Assessorato del
Turismo ed alla Società Plan Bringay;
- la pubblicazione presso il comune di Chamois, come risulta dal
referto in calce all'ordinanza, è regolarmente avvenuta ed ha dato
luogo alla presentazione, da parte dell'Associazione d'Irrigazione
dell'Agro all'Ovest del Sesia di Vercelli di un esposto datato 8
settembre 1993 con il quale, a salvaguardia delle dotazioni idriche
dei canali Naviglio d'Ivrea, Depretis e Farini, derivati dalla Dora
Baltea, della quale il torrente Chamois, tramite il torrente
Marmore è tributario, l'Associazione Irrigua chiede che nel
disciplinare di subconcessione vengano inserite le seguenti
precisazioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) il manufatto di derivazione dovrà essere dotato di apposito
edificio idoneo alla misura della portata assentita;
c) le manovre di invaso e svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblico;
Precisato che la bocca di presa, come stabilito nell'articolo 6
del disciplinare di subconcessione, dovrà essere dotata di paratoia
regolabile in modo da garantire che non entri nella derivazione una
quantità d'acqua superiore a quella di concessione; inoltre
l'impianto di cui si tratta è del tipo ad acqua fluente in quanto
la vasca di carico serve esclusivamente alla regolazione della
portata ed è di dimensioni talmente modeste per cui non sono da
temere turbamenti del regime idraulico del corso d'acqua pubblico.
Comunque, a maggior tutela delle dotazioni idriche preesistenti,
poste a valle della derivazione in oggetto, le precisazioni
richieste dalla citata Associazione Irrigua di cui ai punti b) e c)
sono state inserite nell'articolo 8 del disciplinare di
subconcessione. Per quanto riguarda invece le richieste di cui al
punto a), nessuna clausola è stata inserita nel disciplinare di
subconcessione, poiché le acque, dopo l'utilizzazione, vengono
integralmente restituite, col la sola esclusione dei quantitativi
richiesti per usi civici che, essendo di modestissima entità otto
litri al secondo) non possono influire sulla portata dei canali
demaniali;
Visto inoltre che il nulla-osta militare è stato rilasciato con
nota n. FR/857/62100/GDA in data 07 dicembre 1993 dal Comando della
Regione Militare Nord-Ovest di Torino, in quanto l'impianto di cui
si tratta non interferisce con interessi demaniali, nè con vincoli
militari concernenti la difesa del territorio;
Rilevato altresì che la visita locale d'istruttoria, come
stabilito nell'ordinanza, è regolarmente avvenuta il 1° ottobre
1993 ed alla medesima sono intervenuti i funzionari dell'Ufficio
Concessioni Acque della Regione, il sig. Attilio Ducly, sindaco del
comune di Chamois ed il sig. Sergio Pellissier, in rappresentanza
della società Plan Bringay, i quali hanno accertato che le
rappresentazioni grafiche di progetto corrispondono alla situazione
delle località interessate dalla derivazione;
Tenuto presente che:
- l'opera di presa sarà costituita da una semplice traversa
posta perpendicolarmente all'asse del torrente, ubicata poco a
valle del ponte in località Moulin, di forma trapezoidale,
costruita in cls. con uno spessore in testa di mt. 0,60 ed una
altezza media di mt. 1,00;
- la derivazione avverrà in sponda sx. tramite una tubazione che
convoglierà le acque in una vasca, da realizzare nelle immediate
vicinanze del torrente, delle dimensioni di mt. 2,60 x 1,40, con
altezza variabile da mt. 1,10 a mt. 1,21, avendo funzione di
dissabbiatore e vasca di carico, dotata di sfioratore con soglia a
quota 1875,88 m.s.m. per la restituzione al corso d'acqua pubblica
delle acque tracimanti, di scarichi di fondo e di paratoie per la
messa in esercizio dell'impianto e la periodica pulizia delle
vasche;
- la condotta forzata sarà costituita da una tubazione
completamente interrata del diametro di 125 mm., che collegherà la
vasca di carico all'edificio di produzione, all'interno del quale
verranno sistemate le apparecchiature di generazione e di
controllo;
- dopo l'utilizzazione le acque verranno integralmente
restituite con la sola esclusione dei quantitativi richiesti per
usi civici, mediante una tubazione interrata, nell'alveo del
torrente Chamois, a quota 1801,04 m.s.m.;
- il dislivello fra il pelo morto dell'acqua, nella vasca di
carico dell'impianto, a quota 1875,88 m.s.m., e quello del canale
di restituzione, a valle dei meccanismi motore, a quota 1801,04
m.s.m. è di metri 74,84. In conseguenza la potenza nominale media
annua dell'impianto, per la portata di moduli medi 0,42,
risulta:
42 x 74,84: 102 = KW. 30,82
Visto inoltre che con nota in data 12 giugno 1995, la Società è
stata invitata a ritirare la documentazione presentata presso
l'Ufficio Concessioni Acque al fine di adeguarla ai criteri fissati
dalla deliberazione del Consiglio regionale n. 1193/X in data 22
febbraio 1995 e che la medesima è stata restituita alla società
richiedente in data 29 giugno 1995;
Riferito ancora che in data 12 dicembre 1995 gli elaborati
progettuali sono stati riconsegnati all'Ufficio Concessioni Acque,
integrati dal calcolo del minimo deflusso vitale e dall'adeguamento
dell'opera di presa alle nuove disposizioni approvate, con la
specificazione che tali nuove imposizioni non comportano variazioni
a quanto richiesto con la domanda 23 ottobre 1991, in quanto il
prelievo d'acqua richiesto è compatibile con la portata minima del
torrente Chamois;
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli max.
1,00 e medi 0,50, si può subconcedere avendo riguardo delle
condizioni locali, delle utenze preesistenti e della specie di
derivazione realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione, a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque, con la sola esclusione del
quantitativo di moduli 0,08 derivato per usi civici, che
rappresenta una quantità minima rispetto a quella derivata, avviene
integralmente senza pregiudizio dei diritti dei terzi;
5) la derivazione corrisponde alla razionale utilizzazione del
torrente Chamois ed è compatibile con il buon regime idraulico
senza che occorrano, oltre a quelle inserite nel disciplinare di
subconcessione, speciali garanzie a tutela di detto regime;
6) per l'uso della derivazione non sono temibili inquinamenti e
quindi non occorrono particolari cautele al riguardo;
Visto infine che il Magistrato per il Po di Parma, con nota n.
3347 in data 29 marzo 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 del 08 novembre 1956;
Visto il parere favorevole di legittimità rilasciato dal
Dirigente facente funzioni del Servizio Assetto e Tutela del
Territorio dell'Assessorato dei LL.PP., ai sensi dell'articolo 72
della legge regionale n. 3/1956 e successive modificazioni e del
combinato disposto degli articoli 13 - comma 1 lettera e) e 59 -
comma 2 della legge regionale n. 45/1995 sulla presente proposta di
deliberazione;
Visto il parere delle Commissioni consiliari permanenti III e
IV;
Delibera
1) di subconcedere, per la durata di anni trenta successivi e
continui, decorrenti dalla da a del decreto di subconcessione, alla
Società Plan Bringay s.a.s. di Fusinaz Leana e C. con sede in
Chamois, giusta la domanda presentata in data 23 ottobre 1991, a
variante dell'istanza 8 marzo 1988, di derivare dal torrente
Chamois, in comune di Chamois, moduli max. 1,00 (litri al minuto
secondo cento) e medi 0,50 (litri al minuto secondo cinquanta) di
cui moduli 0,08 (litri al minuto secondo otto) per usi civici e
moduli 0,42 (litri al minuto secondo quarantadue) di acqua per
produrre, sul salto di metri 74,84, la potenza nominale media annua
di Kw. 30,82, da utilizzarsi per produzione di energia elettrica da
destinare ai fabbisogni dell'alpeggio di proprietà della società
subconcessionaria;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della Società
Plan Bringay di Fusinaz Leana e C. s.a.s.;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 315.400 (trecentoquindicimilaquattrocento) pari a mezza
annualità del canone, a titolo di cauzione, ai sensi dell'articolo
11 del T.U. 11 dicembre 1933 n. 1775, somma che verrà restituita,
ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui al
secondo comma dell'articolo 7 del T.U. 11 dicembre 1933 n. 1775,
somma da introitare al capitolo 08800 della parte Entrate del
bilancio preventivo della Regione per il corrente esercizio
finanziario (Provento delle concessioni e subconcessioni di acque
pubbliche e miniere);
c) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei LL.PP.) per spese di sorveglianza,
esperimenti di portata, collaudo, registrazione di atti, eccetera ,
somma da introitare al Capitolo 13500 della parte Entrate del
bilancio preventivo della Regione per il corrente anno finanziario
(Gestione di fondi per conto terzi per istruttoria domande e
pratiche varie);
5) di stabilire, come specificato all'articolo 11 del
disciplinare di subconcessione, in lire 630.795
(seicentotrentamilasettecentonovantacinque) il canone annuo da
versare anticipatamente alla Regione, anno per anno, a decorrere
dalla data del decreto di subconcessione, somma da introitare al
Capitolo 08800 della parte Entrate del bilancio preventivo della
Regione per il corrente anno finanziario (Provento di concessioni e
subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Disciplinare di subconcessione
(...omissis...)
Si dà atto che, dalle ore 11,34, presiede il Vicepresidente
Aloisi.
Presidente E' aperta la discussione generale. Qualcuno chiede la
parola? Se nessuno chiede la parola, pongo in votazione la
deliberazione in oggetto:
Presenti: 29
Votanti e favorevoli: 25
Astenuti: 4 (Chiarello, Lanièce, Linty e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK