Consiglio Regionale della Valle d'Aosta - Oggetto del Consiglio n. 2362 del 5 ottobre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2362 del 5 ottobre 2016 - Resoconto
OGGETTO N. 2362/XIV - Interpellanza: "Interventi per la
riorganizzazione della didattica museale e l'utilizzo della figura
del promotore culturale".
Rosset (Presidente) -
Punto n. 14 dell'ordine del giorno.
Prima di dare la parola al collega Bertin, ha chiesto la parola il
Consigliere Gerandin, ne ha facoltà.
Gerandin (GM) -
Solo per agganciarmi a quanto detto prima
dalla collega Certan perché sappiamo che non è colpa dell'Ufficio
di Presidenza, per cui non è un'accusa, ma noi al momento non
abbiamo ancora nessuna delibera disponibile salvo i titoli, per cui
vorremmo capire per l'ennesima volta cosa sta succedendo, perché mi
pare veramente impossibile che delle delibere della Giunta
regionale del 30, oggi è il 5 e siamo in una seduta consiliare dove
gli atti dovrebbero essere alla base del nostro ruolo di verifica
dell'attività del Governo regionale, per l'ennesima volta dobbiamo
denunciare in quest'aula che per noi questi atti non sono
accessibili.
Presidente -
Prendo atto, l'operatività è una questione
della Giunta. Ha chiesto la parola il Consigliere Bertin, ne ha
facoltà.
Bertin (ALPE) -
Torniamo con questa interpellanza
all'argomento che abbiamo affrontato in precedenza: l'attività
espositiva organizzata dall'Assessorato della cultura. Qualche
tempo fa l'Amministrazione regionale aveva istituito un profilo
professionale
ad hoc
come promotore culturale, profilo
professionale a cui era stata affidata la didattica museale delle
strutture valdostane gestite dall'Amministrazione regionale,
un'attività che nel caso specifico del Castello Gamba aveva avuto
anche dei buoni risultati, che davano un senso a quella struttura
che altrimenti francamente gran senso non ce l'ha. Un'attività
importante anche da un punto di vista culturale e divulgativo,
certamente significativo anche per il gran numero di persone
coinvolte dalle scuole e in generale i visitatori, soprattutto
quasi essenzialmente del Castello Gamba. È pertanto un argomento
che abbiamo affrontato diverse volte in questo Consiglio; questa
figura è stata istituita nel 2011-2012 se non sbaglio, durante
questi anni se n'è parlato in più occasioni qui in Consiglio, anche
in commissione, di un'organizzazione della didattica museale e
anche dell'utilizzo di queste professionalità ad hoc riguardanti la
promozione culturale e volevamo sapere cosa si era realizzato,
quali erano gli intendimenti in merito a quest'attività.
Presidente -
Ha chiesto la parola l'Assessore Rini, ne ha
facoltà.
Rini (UV) -
Grazie collega. Le risponderò innanzitutto
con una breve carrellata sugli intendimenti specifici. Nel corso
dell'anno scolastico 2016-2017 l'Assessorato dell'istruzione e
cultura proporrà una programmazione molto ampia ed articolata di
attività didattiche proprio per le scuole nei castelli, nei musei e
nei siti archeologici del territorio. Non torno sull'importanza di
quest'attività, perché abbiamo già avuto modo, sempre grazie ad una
sua iniziativa, di dire in quest'aula quanto per noi siano
importanti queste attività proprio per il riscontro concreto che
hanno sui ragazzi.
Le attività si svolgeranno presso il Castello Gamba, i Castelli
di Sarriod de la Tour e di Issogne, le esposizioni temporanee al
Museo archeologico regionale e al Centro di Saint-Bénin, presso
l'area megalitica ovviamente di Saint-Martin-de-Corléans e il Museo
archeologico regionale e saranno strutturate sulla base di un
calendario che sarà ovviamente diversificato al fine di rispondere
al meglio alla programmazione da parte proprio delle istituzioni
scolastiche stesse. Appurata la disponibilità di risorse economiche
sul bilancio regionale 2016 e previsionale sul 2017, utilizzabili
per la copertura dei servizi di didattica museale per quanto
concerne il Castello Gamba, i Castelli di Issogne e Sarriod de la
Tour, le due mostre organizzate presso le sedi espositive del Museo
archeologico e del Centro di Saint-Bénin, gli uffici del
Dipartimento della Soprintendenza per i beni e le attività
culturali, sulla base dei principi di efficacia, efficienza ma
anche di economicità ovviamente, mediante ricorso ad elenchi di
operatori acquisiti con procedura ad evidenza pubblica e
selezionando le richieste sulla base di
curricula
e di
percorsi professionali che siano percorsi professionali specifici,
stanno provvedendo all'esternalizzazione dei servizi a
professionisti con competenze nel settore proprio della didattica e
della divulgazione al pubblico. In tal modo, oltre ad avere la
garanzia di un'alta professionalità, di un'alta scientificità delle
proposte, vi sarà anche un risparmio economico per
l'Amministrazione regionale. Credo che questo sia un obiettivo
importante da raggiungere.
Per quanto concerne invece il servizio di didattica previsto
presso il Museo archeologico regionale, l'area megalitica di
Saint-Martin-de-Corléans, essendo quest'ultima in fase di
startup
, nell'ottica di un progetto complessivo del
patrimonio archeologico regionale, gli uffici stanno provvedendo
alla redazione di un avviso pubblico per le esternalizzazioni in
via sperimentale dei servizi educativi e didattici per soggetti
esterni con specifiche competenze nel settore. Questa procedura si
svolgerà nei prossimi mesi perché è ovviamente più articolata e
diversa.
Io convengo con lei che da tempo cercavamo, e glielo dico con
tutta serenità, anche di tacconare la mancanza di quella figura, io
ringrazio anche tutte le risorse interne dell'Assessorato, perché
in questi mesi - penso soprattutto alla realtà del Castello Gamba
che lei ha citato - hanno davvero fatto un lavoro notevole andando
a risolvere tutte le questioni che erano di difficile soluzione non
avendo più quella figura specifica di riferimento.
Come le avevamo detto la scorsa volta, noi crediamo
nell'importanza di questi progetti perché chi opera nella scuola sa
bene qual è poi il ritorno concreto di queste attività non solo per
i ragazzi, ma un'attività poi indiretta dei ragazzi che a casa con
entusiasmo portano ciò che hanno visto, ciò che hanno fatto e
quindi anche un tramando alle famiglie. Noi quindi vogliamo
investire e credo che oggi finalmente abbiamo potuto anche dirle a
che punto siamo e che finalmente si partirà con una situazione
stabile, che possa garantire la continuità, la serietà e la
professionalità in questo settore così importante.
Presidente -
Per la replica, chiede la parola il
Consigliere Bertin, ne ha facoltà.
Bertin (ALPE) -
È un problema di continuità, bisogna dare
seguito a queste iniziative; quella nata nel 2011 poi è finita
lì...
(interruzione di un Consigliere, fuori microfono)
...all'epoca questa iniziativa dei promotori culturali non ha
avuto il seguito dovuto. Le iniziative vanno date nel lungo periodo
perché altrimenti non ottengono dei risultati. Nel dettaglio della
questione valuteremo poi come funzionerà; è importante che si
confermi che si vuole dare la giusta importanza a quest'attività
anche in funzione della nuova apertura della struttura tipo quella
di Saint-Martin-de-Corléans, che diventa essenziale anche per la
stessa interpretazione del sito avere un supporto di questo genere,
ne dipenderà in parte anche il successo di quest'apertura.
Quest'attività, tra l'altro, poi è rivolta prevalentemente alle
scuole, crea anche un nuovo pubblico, oltre che essere un'attività
culturale e divulgativa molto importante. Come ripeto, nel
dettaglio vedremo come si svilupperanno queste iniziative. In
termini generali è importante che questo si sostenga e venga fatto
in modo continuativo, soprattutto perché altrimenti come
spot
non serve assolutamente a niente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK