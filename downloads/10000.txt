Consiglio Regionale della Valle d'Aosta - Oggetto del Consiglio n. 1287 del 26 aprile 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1287 del 26 aprile 1995 - Resoconto
SEDUTA ANTIMERIDIANA DEL 26 APRILE 1995
OGGETTO N. 1287/X Approvazione della vendita di un reliquato
stradale sito in Comune di Ayas al signor Rollandin Piergiorgio.
Introito di somma.
Deliberazione Il Consiglio
Premesso che il signor Piergiorgio Rollandin ha chiesto di poter
acquistare il reliquato stradale della strada regionale n. 5 di
Antagnod in Comune di Ayas, facente parte di un reliquato distinto
al N.C.T. al F. 55 con il n. 362, confinante con la sua
proprietà;
Visto il decreto del Presidente della Giunta regionale n. 75 in
data 30 marzo 1965 di classificazione delle strade di interesse
regionale, emesso ai sensi della legge regionale 10 ottobre 1950,
n. 1 ("Classificazione delle strade di interesse regionale");
Preso atto che l'Assessorato dei Lavori Pubblici con note prot.
n. 619/5LL.PP. in data 2 febbraio 1993 e prot. n. 1650/5LL.PP. in
data 10 marzo 1994, ha espresso parere favorevole all'alienazione
del detto reliquato, dichiarandone l'inservibilità ai fini
pubblici;
Accertato che il Signor Piergiorgio Rollandin è proprietario del
fondo, distinto al N.C.T. al F. 55 con il n. 326, confinante con il
detto reliquato, in forza di atto di donazione rogito Notaio
Giovanni Favre di Donnas in data 27 maggio 1988;
Visto il tipo di frazionamento prot. n. 3554, approvato
dalI'U.T.E., di Aosta in data 16 novembre 1993, relativo all'area
richiesta che ha assunto il n. 384 (ex 362/b) di metri quadrati
167;
Visto il decreto del Presidente della Giunta regionale n. 193 in
data 6 marzo 1995 che ha dichiarato il reliquato stradale di cui si
tratta inservibile ai fini pubblici e ne ha decretato la
sdemanializzazione;
Vista la perizia di stima dell'Ufficio patrimoniale
dell'Assessorato del Bilancio e delle Finanze in data 8 febbraio
1993 e successivo aggiornamento in data 15 novembre 1994 che ha
determinato in lire 24.000 al metro quadrato il valore del
reliquato da cedere al Signor Piergiorgio Rollandin;
Visto il parere favorevole rilasciato dal Dirigente del Servizio
Affari generali e legali della Presidenza della Giunta, ai sensi
del combinato disposto dell'articolo 72 della legge regionale n.
3/1956 e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare la vendita al Signor Piergiorgio Rollandin, nato
il 10 marzo 1948 ad Ayas (C.F. RLL PGR 48C10 A094J) di un reliquato
stradale sito in Comune di Ayas (già strada regionale n. 5 di
Antagnod), distinto al N.C.T. al Foglio 55 con il n. 384 (ex 362/b)
di metri quadrati 167, per il prezzo a corpo di lire 4.008.000=
(quattromilioniottomila);
2) di introitare la somma complessiva di lire 4.008.000=
(quattromilioniottomila) al capitolo 10200 ("Provento vendite beni
immobili") del bilancio di previsione della Regione per l'anno
finanziario 1995;
3) di onerare la parte acquirente delle spese di stipulazione,
registrazione, trascrizione ed ogni altra inerente dell'atto di cui
trattasi;
4) di conferire al Presidente della Giunta od eventualmente, in
caso di delega, all'Assessore regionale che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito;
5) di rinviare ad un successivo provvedimento deliberativo della
Giunta regionale l'approvazione e la liquidazione della spesa
relativa all'imposta sull'incremento di valore degli immobili;
6) di sottoporre la presente deliberazione ai controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK