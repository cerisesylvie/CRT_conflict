Consiglio Regionale della Valle d'Aosta - Oggetto del Consiglio n. 1457 del 27 aprile 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1457 del 27 aprile 2022 - Resoconto
OGGETTO N. 1457/XVI - Interrogazione: "Esiti del confronto
con i giudici tutelari per l'affidamento a terzi da parte della
Regione di incarichi di amministratore di sostegno".
Bertin (Presidente) -
Punto n. 20 all'ordine del giorno.
Risponde l'assessore Barmasse.
Barmasse (UV) -
La prima domanda è: "se l'istruttore
amministrativo, il cui arrivo era previsto per il mese di febbraio,
abbia preso servizio presso l'Ufficio tutele adulti". La risposta è
che l'istruttore amministrativo ha preso servizio il 21
febbraio.
Seconda domanda: "se sia stato avviato il confronto con il
Giudice tutelare per l'affidamento degli incarichi di
amministratore di sostegno a terzi quali avvocati e dottori
commercialisti e, in caso affermativo, con quali esiti". Ognuno di
noi persona maggiorenne può in tutta libertà esercitare la funzione
di tutore prevista dal Codice civile, sempre che siano stati
rispettati alcuni requisiti, come, ad esempio, gli enunciati
dell'articolo 348 sulla scelta del tutore e l'articolo 350
sull'incapacità all'Ufficio tutelare e soprattutto che il Giudice
tutelare, incaricato alla nomina del tutore, non abbia remore in
merito alla sua designazione. In base all'esperienza nei confronti
dei nostri uffici, il Giudice tutelare, come ho già detto, in
genere affida più spesso all'Amministrazione regionale, nella
persona del delegato del Presidente della Regione, ritenendo che
riguardo alla tutela...e in base a quanto previsto dall'articolo
357 del Codice civile, ovvero "il tutore ha la cura della persona,
la rappresenta in tutti gli aspetti civili e ne amministra i beni,
l'Ente Regione, per il tramite del suo delegato - possa meglio
curare, oltre alla salvaguardia del patrimonio del tutelato, il
raccordo con i servizi assistenziali, sociali e sanitari". L'arrivo
del nuovo istruttore amministrativo ha già prodotto dei
significativi risultati nella capacità di risposta all'utenza in
carico e stiamo valutando in questo momento qual è l'impatto sul
lavoro dell'Ufficio tutele del nuovo istruttore amministrativo, non
sono ancora stati presi ulteriori contatti con il Giudice tutelare
per giungere all'affidamento a terzi di incarichi di amministratore
di sostegno, ma come ho comunque giustamente già affermato, dopo
una prima valutazione di quello che sarà l'impatto del nuovo
istruttore amministrativo, se dovessero permanere le criticità, si
procederà con l'intraprendere dei contatti con il Giudice tutelare
al fine di vedere come risolvere il problema di incarichi a
terzi.
Presidente -
Per la replica, ha chiesto la parola la
consigliera Minelli, ne ha facoltà.
Minelli (PCP) -
Grazie Assessore. Una risposta positiva e
una risposta invece non soddisfacente. È bene che dal 21 di
febbraio questa figura che si aspettava, cioè l'istruttore
amministrativo abbia preso servizio; lei ci aveva anche detto che
per sostenere l'ufficio sarebbe stato poi necessario - questa era
la valutazione che aveva fatto l'Amministrazione - un assistente
amministrativo contabile e un coadiutore per i quali occorrerà
aspettare l'espletamento dei concorsi.
Sappiamo che la situazione dei concorsi non è semplice nemmeno
quella, ci vuole del tempo, abbiamo presente però molto bene anche
i dati delle persone che necessitano di queste figure e del
servizio dell'Ufficio tutela e curatela, quindi riteniamo che non
sia corretto aspettare e valutare semplicemente l'impatto che una
figura di tipo amministrativo potrà avere sulla situazione più
globale e più generale.
L'interlocuzione con il Giudice tutelare e anche
l'implementazione di quell'ufficio, così come era stato valutato
proprio da lei, è necessaria, quindi i dati parlano da sé.
Sicuramente l'istruttore amministrativo potrà aiutare, ma qui non
si tratta solo di pratiche amministrative d'ufficio, il lavoro è
molto più complesso e interloquire con il Giudice tutelare per
chiedere di poter delegare e dare l'affidamento degli incarichi a
terzi, quali appunto avvocati e commercialisti, come era stato
previsto, è sicuramente importante. Aspettiamo quindi fiduciosi che
questa interlocuzione abbia inizio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK