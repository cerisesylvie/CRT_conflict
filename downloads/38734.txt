Consiglio Regionale della Valle d'Aosta - Oggetto del Consiglio n. 2213 del 22 giugno 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2213 del 22 giugno 2016 - Resoconto
OGGETTO N. 2213/XIV - Interpellanza: "Interventi per
l'eliminazione dei benefit a favore dei dirigenti delle società
partecipate dalla Regione".
Rosset (Presidente) -
Punto n. 13 dell'ordine del giorno.
Per l'illustrazione, ha chiesto la parola il Vicepresidente
Cognetta, ne ha facoltà.
Cognetta (M5S) -
Con questa interpellanza cerco di porre
all'attenzione di questo Consiglio la situazione relativa ai costi
aziendali dei dirigenti, prendo ad esempio quelli della società
SITRASB nell'anno 2015 e metto all'attenzione anche gli eventuali
benefit
aggiuntivi che, anche se magari di contratto,
portano a delle cifre che sinceramente sono ragguardevoli. In
particolare, ci sono due dirigenti in questa società che per l'anno
2015 hanno avuto un costo aziendale il primo di 180.677 euro e il
secondo di 176.912 euro. A queste cifre poi si aggiungono una serie
di benefit quali l'auto aziendale, il carburante, l'assicurazione
auto, l'assicurazione vita, l'assicurazione infortuni, il canone
del telefono, per un totale per il primo di 11.422 euro e per il
secondo di 12.551 euro, portando così il totale del primo a 193.670
euro di costo aziendale annuo e per il secondo a 188.784 euro di
costo aziendale annuo.
Le dico subito, Presidente, che questo è solo un esempio, ho
previsto una ricognizione tra tutte le società partecipate e
controllate e molte mi hanno già risposto, quindi sarà mia cura nei
prossimi Consigli fare un quadro più ampio della situazione. Le
dirò anche che queste cifre non sono le più alte: ci sono già
dirigenti che prendono ben più di questo.
Cosa chiedo in questa interpellanza? Al di là del discorso
esclusivamente politico e dei termini con i quali è scritta
l'interpellanza, io le chiedo solamente se le sembra giusto.
Facciamo un piccolo ragionamento politico: è vero che il lavoro va
pagato ed è altrettanto vero che le professionalità debbono essere
riconosciute, su questo sono d'accordo con lei, però dobbiamo
correlare in qualche modo gli stipendi e i benefit al lavoro che si
fa, perché altrimenti diventano dei privilegi e questo lei sa
meglio di me che è uno dei casi. Siamo in una situazione economica
che non è brillante, ragioniamo sempre di tagli e io già più di una
volta le ho detto che forse dovremmo ragionare anche sulle entrate:
riuscire a far aumentare ciò che dalle società partecipate e
controllate entra nel bilancio della nostra Regione. È importante
questo perché più soldi entrano e più soldi abbiamo a disposizione
per permettere a tutti di lavorare meglio, per aiutare chi è in
difficoltà e per far funzionare al meglio la nostra macchina.
Io credo che una persona che già ha un costo aziendale di 180
mila euro e che magari abita a cinquanta metri dal luogo di lavoro
forse non ha bisogno dell'auto. Io sono il primo che, per esempio,
sui costi dei politici si batte giornalmente, però poi leggo queste
cifre e mi rendo conto che la mia è una battaglia quasi stupida,
perché, rispetto a quanto prendono i politici, a quanto prendono
certi dirigenti, c'è da fare una riflessione, perché diventa quasi
ridicolo anche per noi, anche per lei. Facciamo discorsi di tagli e
poi non guardiamo laddove c'è molto di più, perché poi c'è anche un
altro discorso da fare: mentre noi politici andiamo e veniamo,
questi Signori restano lì per sempre. Presidente, forse dovremmo
fare un ragionamento più ampio, i benefit andrebbero tolti: se uno
ha bisogno dell'auto, prende l'auto dell'azienda e fa il viaggio
che deve fare e poi torna a casa. Io mi chiedo se c'è l'autostrada
tra l'ufficio di Aosta e il Tunnel del Gran San Bernardo, non mi
sembra che ci sia, quindi quando uno prende i soldi per
l'autostrada, diventa parecchio...magari può fare il giro da
Saint-Vincent, d'altronde non spendere benzina...può farlo, però
diventa abbastanza ridicolo, lei comprenderà.
Vi è quindi da fare un ragionamento sul fatto che i dirigenti
siano a tempo indeterminato, forse dovremmo cominciare a pensare
che i dirigenti non possono essere a tempo indeterminato. Forse i
dirigenti devono avere un incarico anche loro e dopo un po'
valutare i risultati e se li avessero valutati in questa società,
magari non li avrebbero riconfermati alla luce di ciò che poi sta
accadendo. In buona sostanza quindi io le chiedo che lei possa in
qualche modo fornire un indirizzo, un qualcosa che dica di dare una
stretta a questi privilegi perché sono veramente esagerati.
Io più vado avanti a vedere certi dati e più mi rendo conto che
si è perso un po' il senso della misura in tanti posti in questa
Regione, quindi, al di là della risposta tecnica, io vorrei da lei
una risposta politica su questo, perché magari potremmo finalmente
cominciare a dire che certi ambiti sono effettivamente messi alla
luce del sole ed effettivamente si cerca di sistemarli non più
soltanto a parole o aspettando a volte interventi esterni.
Presidente -
Per la risposta, ha chiesto la parola il
Presidente della Regione, ne ha facoltà.
Rollandin (UV) -
Non credo si possa nascondere che su una
serie di considerazioni che lei ha fatto non si può che essere
d'accordo: su una serie di situazioni che si sono stratificate
negli anni e che in qualche modo hanno avuto delle posizioni, che
di fatto non sono mai state oggetto di considerazione generale,
ogni società viaggia per conto suo, facendo le proprie
considerazioni sui premi. Io adesso le dico alcune considerazioni
generali, però sulla considerazione politica che lei chiedeva, un
ragionamento va fatto, al di là di quello che adesso le dico sulla
legge, su come abbiamo impostato la questione dei
benefit
,
già ci sono state indicazioni con la legge n. 13 del 2014, che
prevede all'articolo 9 che nel momento del primo rinnovo successivo
al 1° gennaio 2015 i
fringe benefit
non possono superare il
10 percento del trattamento, però questo non elimina quei
differenziali che sono sicuramente da prendere in
considerazione.
La cosa che lei ha sottolineato è di farne anche una valutazione
di merito, nel senso che se tu sei bravissimo, è giusto che ti
riconosca anche che hai lavorato bene, che c'è un ritorno; se
invece le cose non sono così, devo anche riconoscere non solo che
non ti do di più, magari provo anche a dire che forse non sei
adatto a fare quello, cosa che non succede mai. Sono dell'idea che,
mentre facciamo la legge sulle partecipate di un certo tipo,
dobbiamo anche immaginare di fare un confronto e dire: "partiamo da
questa situazione", non dico che dobbiamo piallare tutto, ma darci
il tempo per intervenire in maniera tale che il concetto che
abbiamo appena espresso in qualche modo sia validato e
confrontabile, perché quello è l'aspetto più delicato, viceversa
non succede mai niente.
Le limitazioni che abbiamo detto di quella legge si applicano ai
titolari di incarichi dirigenziali e tutte queste cose che lei
sa...una serie di
fringe benefit
(benefici accessori) sono
una componente in alcuni casi della retribuzione e confluiscono
nella busta paga, e questo è già un aspetto diverso rispetto ad
altri che invece non lo sono; in genere esiste comunque un canone a
carico di chi li percepisce, per i lavoratori sono soggetti a
imposizione fiscale, ma non per tutti. In secondo luogo il decreto
legislativo recante "Testo unico in materia di società a
partecipazione pubblica", di cui si attende la pubblicazione,
quindi la legge Madia e così via, prevederà regole e criteri per
determinare il limite massimo del trattamento annuo onnicomprensivo
riferito alla remunerazione degli amministratori, dell'organo di
controllo, dei dirigenti e anche dei dipendenti delle società
controllate. Questo è quanto le dovevo dire e che lei sa già, però
mi sembra che la parte che interessa sia il fatto che, come le
dicevo, c'è l'intenzione di fare questo lavoro mettendo a
conoscenza tutti e facendo un ragionamento che non sia legato ad un
aspetto che sia
tranchant
, ma che possa essere in qualche
modo ragionevole e soprattutto razionale nei confronti dei
risultati che si possono ottenere.
Presidente -
Per la replica, ha chiesto la parola il
Vicepresidente Cognetta, ne ha facoltà.
Cognetta (M5S) -
La risposta politica mi sembra corretta,
Presidente Rollandin; neanche io sono a favore del taglio
indiscriminato perché non ha senso, si rischia di penalizzare chi
fa un buon lavoro e di magari tenere delle zavorre che dovremmo
invece eliminare. Presidente, però dobbiamo fare in maniera tecnica
il discorso, dobbiamo in qualche modo dimenticare, perché lei ha
detto giustamente che è una cosa che si è stratificata negli anni e
che ognuno ha viaggiato per i fatti suoi, ha ragione. Il punto però
è che, secondo me, non dobbiamo valutare le questioni politiche
quando andiamo a toccare queste persone, perché sennò diventa tutto
inutile. C'è una deficienza anche nei controlli, io sto notando:
negli organismi di controllo delle società partecipate e
controllate che ci sono in alcuni casi c'è stata un'enorme
inefficienza. Questo è un problema su un problema ancora più
grande, perché le società non devono essere controllate
direttamente da noi politici, ci sono organismi di controllo, ma se
essi non fanno il loro mestiere, qualcosa dobbiamo farla anche noi,
non possiamo semplicemente dire che va tutto bene.
Dobbiamo anche impedire il ragionamento del mantenimento dei
diritti acquisiti quando questi diritti sono diventati privilegi,
perché è vero - lei ha ragione - in alcuni contratti è previsto, ma
non è che bisogna per forza applicarli: i contratti si fanno e si
possono togliere delle cose e si firmano; se uno è d'accordo,
firma. Se vogliamo fare seriamente questo lavoro e per "seriamente"
intendo dire dimenticandoci le amicizie politiche, il gagliardetto,
lo stemmino che uno ha addosso, nessun problema, se invece lo
dobbiamo fare alla luce delle amicizie, è inutile che facciamo
questo discorso, però ormai va fatto, Presidente, perché io poi le
porterò dei dati e lei converrà con me che certe cose urlano
vendetta e dobbiamo dare una sistemata grossa: le nostre società
devono diventare più efficienti, più efficaci, i lavoratori devono
essere tutti lavoratori utili: dall'usciere al Direttore generale e
tutti devono lavorare per il bene delle società. Per anni purtroppo
non è stato così, ma avevamo tanti soldi da buttare...adesso
basta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK