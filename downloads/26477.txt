Consiglio Regionale della Valle d'Aosta - Oggetto del Consiglio n. 319 del 28 novembre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 319 del 28 novembre 1972 - Resoconto
OGGETTO N. 319/72 - Approvazione di spesa per
l'organizzazione dei Campionati europei 1973 di Bob sulla pista del
Lago Bleu, al Breuil (Valtournanche).
Milanesio (P.S.I.)
- Quest'anno, cioè quest'anno, nel
1973, nel mese di gennaio, sono stati assegnati all'Italia, e
quindi alla Valle d'Aosta in questo caso, i Campionati europei 1973
di Bob.
In questa occasione noi riteniamo che il successo che si era
verificato all'epoca dei campionati mondiali si possa ripetere,
successo che aveva posto all'attenzione dell'opinione pubblica
sportiva mondiale la nostra Regione, con riprese televisive,
trasmissione, riflesso stampa dei grandi settimanali e quotidiani.
Riteniamo che questo avvenimento ci sia di utilità anche se si
tratta di un campionato in tono minore, cioè del campionato europeo
e quindi riteniamo opportuno, d'intesa con l'Amministrazione
comunale di Valtournanche, d'intesa con lo Sci club e altri
sodalizi, tipo ASIVA, di ospitare questi campionati europei di
bob.
La cifra prevista a carico della Regione in questo caso, somma
ventidue milioni, così come da preventivo e da indicazione di spesa
che è allegata alla deliberazione.
Voglio ricordare al Consiglio, in questa sede, e quindi dare il
rendiconto ufficiale degli allora campionati mondiali di bob e la
gestione di quella manifestazione si è chiusa con 1.020.595 lire di
avanzo di amministrazione, cioè le spese che erano state
preventivate in 40 e oltre milioni si sono rivelate di 39.382.000,
per cui abbiamo avuto un risparmio di 1.020.000 su quella
manifestazione di allora.
Ricordo che allora il Consiglio regionale stanziò 27.000.000,
gli altri li abbiamo reperiti con iniziative varie a partire dalla
vendita di biglietti e abbonamenti e ai diritti televisivi dell'ABC
americana, proventi, vendita, decalcomania e manifesti, ecc. ora
questa manifestazione dovrebbe avere un rilievo analogo a quella
precedente; il costo è inferiore per quanto riguarda la
Regione.
Io mi auguro che il Consiglio sia sensibile a questa richiesta,
tenuto conto che abbiamo questa pista, è una delle più impegnative
esistenti al mondo di bob, e ritengo che questo tipo di spesa,
anche se può venire giudicata superflua da una certa ottica, è una
spesa che comunque si traduce in un vantaggio pubblicitario e anche
in presenze turistiche considerevoli nel periodo che ho citato
prima, cioè fine gennaio, che è un periodo di bassa stagione nella
Valtournanche.
Dolchi (P.C.I.)
- Ma il problema della pista del bob è
stato discusso molte volte in questo Consiglio regionale; io vorrei
ricordare che ho già avuto occasione di intervenire su questo
problema già negli anni scorsi, nel '69-'70-'71, per richiamare
l'attenzione della Giunta sulla necessità di un maggiore equilibrio
negli interventi per quanto riguarda lo sport in Valle d'Aosta e
cioè di fronte al massiccio intervento per la manutenzione della
pista del Breuil per le manifestazioni sportive che avevano luogo
anche se di carattere internazionale avevo richiamato l'attenzione
del Consiglio sulla necessità che altre somme, direi maggiormente
cospicue, fossero destinate agli sport minori, agli sport
dilettantistici.
Il problema, direi, che non è solo della Valle d'Aosta è un
problema di tutta l'Italia, è il problema dell'incremento dello
sport, a partire dalla scuola è un problema che ha fatto oggetto,
anche, nel corso del mese di ottobre, di una serie di riunioni di
cui hanno anche parlato i giornali a seguito delle olimpiadi, cioè
la necessità di passare dagli sport puramente spettacolari anche se
di richiamo turistico all'intervento diretto, per adesso affidato
solo al CONI e invece auspicato da parte delle Regioni, questo
intervento, per lo sport dilettantistico.
I giornali hanno riportato e voi avrete visto, per esempio, la
Regione Friuli Venezia Giulia ha dato un notevole esempio su questa
strada che dovrebbero seguire le Regioni, stanziando un miliardo
all'anno per lo sport dilettantistico e non solo per lo sport
dilettantistico.
Noi non vogliamo su questo voto aprire tutto il discorso: la
raccomandazione che facciamo alla Giunta è che nella preparazione
del bilancio 1973 sia fatta questa scelta, cioè se è giusto che si
spendano delle somme anche considerevoli, per delle manifestazioni
sportive ad alto livello, come campionati mondiali, come campionati
europei su questa pista che è l'unica ad essere efficiente in
Italia, e quindi ci fa parlare del bob più sovente di quanto non è
necessario, proprio perché è l'unica pista che c'è in Italia. Noi
vorremmo richiamare l'attenzione della Giunta sulla necessità che
il bilancio 1973 abbia questa scelta nei confronti dello sport
dilettantistico dei giovani per cui la Regione fa già molto per
quanto riguarda, per esempio, lo sport dello sci nella scuola, ma
che noi riteniamo possa ancora questo intervento regionale essere
migliorato.
Direi, essere migliorato anche nella distribuzione dei
contributi facendo maggiormente intervenire nella ripartizione
anche gli interessati.
Io ho un'esperienza positiva che è quella della consulta, era
quella consulta sportiva nel Comune di Aosta, dove la cifra
stanziata in bilancio e non certo così cospicua come quella
regionale, ma una cifra più modesta, era distribuita facendo
partecipare alla ripartizione tutte le organizzazioni sportive che
operavano nella città di Aosta. Esiste un'analoga commissione a
livello regionale, ecco secondo me, dovrebbe essere potenziata, o
forse sarebbe necessario che a questa Commissione fossero dati
maggiori poteri, anche quello di sollecitare dagli interessati
stessi una partecipazione responsabile nel dire, perché loro
conoscono quelli che realizzano praticamente quelli che fanno lo
sport attivo nel settore dilettantistico, conoscono quelle che sono
le necessità e quelle che sono anche le maggiori attività delle
varie organizzazioni, delle varie società sportive.
Ecco, direi che la raccomandazione nell'approvare questo
provvedimento che noi facciamo alla Giunta è quello: 1) di
prevedere nel bilancio 1973 una precisa scelta di incremento di
contributi per le attrezzature sportive e per lo sport puramente
dilettantistico; 2) di potenziare e rendere maggiormente
decisionale l'attività della Commissione, chiamando a farne parte
se già non ne fanno parte o chiamando a delle decisioni
responsabili tutti i dirigenti delle società sportive
dilettantistiche.
Savioz (P.C.I.)
- Aggiungerei a quanto ha detto il
Collega Dolchi - e qui mi ripeto altre volte - cioè io sono del
parere che il problema dello sport in Valle d'Aosta vada
riesaminato completamente, completamente alla luce di oggi, perché
andiamo ancora avanti con dei sistemi che abbiamo impostato molti
anni fa, quindi ritengo che sia utile innanzi tutto e soprattutto
convocare la Commissione Turismo e vedere con la Commissione
Turismo la nuova impostazione.
Io sono d'accordo di allargare l'orizzonte a quelli che sono
interessati del problema, ma ci sono dei problemi di fondo che
bisogna avere il coraggio di prendere il toro per le corna, come si
suole dire, perché non è più logico che andiamo ancora avanti,
ripeto, con dei sistemi che avevamo impostato e che forse allora
andavano bene, perché la Commissione consultiva regionale c'era, è
stata costituita a suo tempo, però sono passati molti anni, sono
passate diverse legislature, quindi io ritengo che dobbiamo
rivedere un po' tutto l'insieme e rivedere l'impostazione politica
della questione sport valdostani, perciò io chiedo che oltre a
quanto è stato detto da Dolchi, sia dato mandato e convocata la
Commissione Turismo per esaminare questo problema che ha
naturalmente la sua importanza.
Milanesio (P.S.I.)
- Io non posso che condividere quanto
hanno esposto prima il collega Dolchi e poi il collega Savioz,
effettivamente questo problema esiste, e bisogna vedere di
affrontarlo sia nel bilancio 1973, ma sia soprattutto a livello di
volontà politico-amministrativa, anche nelle Commissioni
competenti.
Io per mia parte sono d'accordissimo sulla convocazione della
Commissione, perché esamini, così, tra pochissimi giorni, entro
breve tempo, questo problema di impostazione di carattere generale;
quindi ne parleremo poi con Freppaz, e penso che anche Freppaz sia
d'accordo su questo.
Montesano (P.S.D.I.)
- Allora il Consiglio è chiamato a
votare.
Chi approva la delibera alzi la mano. Contrari? Astenuti?
Astenuto il Consigliere Andrione.
Oggetto n. 10.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK