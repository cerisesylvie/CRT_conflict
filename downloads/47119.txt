Consiglio Regionale della Valle d'Aosta - Oggetto del Consiglio n. 3422 del 20 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
ASSISTENZA SOCIALE
EDILIZIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3422 del 20 marzo 2024 - Resoconto
OGGETTO N. 3422/XVI - Interrogazione: "Stato dell'arte della
fase progettuale e autorizzativa del Centro polivalente Brocherel
di Aosta".
Sammaritani (Presidente) -
Passiamo al punto 17
all'ordine del giorno. La parola all'assessore Marzi.
Marzi (SA) -
Con riferimento al Centro polivalente
Brocherel di Aosta, nel fare richiamo a quanto illustrato in
risposta all'interrogazione presentata dal consigliere Manfrin e
discussa nell'adunanza dell'11 ottobre 2023, aggiorniamo
l'Assemblea con le informazioni pervenute da ultimo da parte del
RUP del Comune di Aosta, il quale, ricordiamo, è il titolare
dell'iniziativa e del relativo procedimento. Nel corso del mese di
ottobre 2023 il gruppo tecnico di lavoro, facente parte del più
ampio gruppo di valutazione, ha comunicato al Responsabile unico
del procedimento l'esito della sua valutazione relativamente alla
proposta progettuale presentata a giugno dell'anno scorso dalla
società cooperativa proponente
Zenit Sociale
evidenziando:
1) la sostanziale rispondenza della proposta in termini di
adeguatezza agli indirizzi dell'Amministrazione di cui all'accordo
di programma;
2) la contestuale necessità di redazione del progetto di
fattibilità tecnico-economica ai sensi del nuovo Codice dei
contratti, cioè il D.Lgs. 36/2023, entrato nel frattempo in vigore,
così come indicato, tra l'altro, dai consulenti legali
dell'Amministrazione comunale di Aosta, al fine di eseguire le
valutazioni tecniche di dettaglio. Infatti, susseguentemente, con
deliberazione del Consiglio comunale di Aosta 155 in data 29
novembre 2023 è stato approvato il riconoscimento dell'interesse
del Comune alla prosecuzione del progetto di completamento di
edificazione e alla futura gestione del centro polivalente
socio-sanitario e di un poliambulatorio/centro diagnostico mediante
questo partenariato pubblico privato. Il cronoprogramma concordato
tra gli uffici comunali di Aosta competenti e la proponente
Zenit Sociale
prevede la consegna del progetto di
fattibilità tecnico-economica, aggiornato ai sensi del nuovo Codice
dei contratti, entro giugno 2024. I tecnici di
Zenit Sociale
hanno effettuato diversi sopralluoghi inoltre al fine di reperire
ulteriori informazioni utili alla redazione del progetto di
fattibilità tecnico-economica. A seguito della consegna del PFTE
sarà convocata la conferenza dei servizi e saranno acquisiti i
necessari pareri. Seguirà, quindi, la fase di validazione del
progetto da parte di un professionista incaricato sempre dal Comune
capoluogo regionale.
"Se sia stato predisposto il bando di gara": il Comune di Aosta
informa che il cronoprogramma delle attività prevedrebbe la
pubblicazione della gara entro l'anno in corso. Grazie mille.
Presidente -
Replica il consigliere Restano.
Restano (GM) -
Grazie Assessore per la puntuale risposta.
Siamo preoccupati, non ci è dato comprendere se questo progetto,
che vede coesistere all'interno di un progetto di partenariato
pubblico privato che prevede un centro polivalente socio-sanitario,
spazi di diagnostica e ambulatoriali in capo all'Azienda USL, e
prevedeva anche un asilo nido, sia compreso all' interno delle
delibere che la vostra maggioranza ha approvato l'11 aprile 2023 e
se sia allineato al PSBS che lei ci ha proposto e ha votato nel
recente passato all'interno di quest'aula. Abbiamo la necessità di
capire quello che sarà il futuro di questo centro, di comprendere
quella che sarà l'azione del privato, ma soprattutto di capire le
spese che dovrà affrontare l'Azienda sanitaria locale, che sembra
che debba pagare un affitto dopo che la nostra Amministrazione
mette a disposizione terreni, fabbricati, fornisce un contributo
che credo sia molto importante e quindi andiamo a dare a dei
privati la disponibilità di una struttura nuova che potrà
utilizzare per 20 anni, ce la renderà da ristrutturare con lauti
guadagni e in più noi dovremo pagare l'affitto.
Vorrei che fosse fatta chiarezza, perché la confusione ci viene
generata anche dalla delibera regionale del 2023 che prima ho
citato. Se andiamo a guardare i prospetti che voi avete approvato,
abbiamo in generale un calo del fabbisogno regionale, che non trova
spiegazione all'interno dei nostri ragionamenti, che probabilmente
sono figli di una conoscenza molto limitata rispetto a quella che
potete avere voi.
Chiedo quindi gentilmente, se lo ritiene opportuno, di rendersi
disponibile a un'audizione in V Commissione per poter chiarire
questi aspetti, magari insieme al Comune di Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK