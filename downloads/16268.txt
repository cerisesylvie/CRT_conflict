Consiglio Regionale della Valle d'Aosta - Oggetto del Consiglio n. 2618 del 11 giugno 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 2618 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2618/X Subconcessione sino al 31 gennaio 2007, alla
Ditta Frachey Gian Andrea di derivazione d'acqua dal Torrente
Tsere, in Comune di Ayas, ad uso idroelettrico.
Deliberazione Il Consiglio
Premesso che:
- con rapporto informativo datato 2 febbraio 1995, la Stazione
Forestale di Brusson comunicava all'Ufficio Concessioni Acque
dell'Assessorato dei LL.PP. che, a seguito di un'ispezione compiuta
il giorno 16 gennaio 1995 in località Blanchard, del Comune di
Ayas, si riscontrava che il sig. Frachey Gian Andrea ha installato
una centralina idroelettrica sfruttante le acque del torrente
Tsere, provenienti, mediante condotta forzata, da un'opera di presa
oggetto di concessione a nome della ditta sorelle Alessi;
- in data 22 febbraio 1995 i funzionari dell'Ufficio Concessioni
Acque hanno provveduto ad effettuare un sopralluogo alle località
interessate dalla derivazione, senza poter verificare, comunque,
l'esatta ubicazione dell'opera di presa nonché la quantità d'acqua
derivata ed i deflussi esistenti nel torrente, a causa del manto
nevoso che impediva più approfonditi accertamenti;
- con nota prot. 1788/5 LL.PP. in data 27 febbraio 1995 veniva
ordinato al sig. Frachey Gian Andrea ed alle sorelle Giuseppina,
Enrichetta e Teresa Alessi di sospendere immediatamente la
derivazione abusiva, diffidandoli dal continuare l'esercizio
dell'impianto ed inoltre di presentare, nel termine di 120 giorni
decorrenti dal ricevimento della nota di cui sopra, regolare
domanda di subconcessione in via di sanatoria delle varianti
apportate alla concessione rilasciata con D.G.C. n. 2767 in data 15
novembre 1938 alle sorelle Alessi;
- in data 10 maggio 1995 si è provveduto ad effettuare un
secondo sopralluogo alle località interessate dalla derivazione e
si è potuto riscontrare che le varianti consistono nella
derivazione mediante un tubo in PEH Ø120 dalla sponda destra del
torrente Tsere, in luogo della sinistra come previsto
nell'originaria concessione. La condotta alimenta una vasca di
carico in ferro dalla quale si diparte la condotta forzata in
acciaio rivestito Ø200 che collega all'edificio di produzione,
all'interno del quale sono installate le apparecchiature di
generazione e di controllo. L'impianto era fuori esercizio e le
sorelle Alessi hanno dichiarato di aver autorizzato le varianti
allo scopo di utilizzare eventualmente il loro diritto di
produzione di energia direttamente dal nuovo impianto realizzato
dal sig. Frachey, il quale ha confermato di aver incaricato un
tecnico per la predisposizione degli elaborati e degli atti
necessari alla richiesta di subconcessione, in via di
sanatoria;
- con domanda in data 13 giugno 1995 (e quindi entro il termine
stabilito con la nota 27 febbraio 1995), la ditta Alessi
Giuseppina, Alessi Teresa, Alessi Enrichetta e Frachey Gian Andrea
ha chiesto la subconcessione, in via di sanatoria, delle varianti
apportate alla concessione assentita con D.G.C. n. 2767 in data 16
novembre 1938, di derivazione d'acqua dal torrente Tsere, in Comune
di Ayas, di moduli 0,20 per il periodo dal 1° aprile al 30
settembre e mod. 0,06 per il periodo dal 1° ottobre al 31 marzo,
che corrispondono a mod. medi 0,13 di acqua per produrre, sul salto
di metri. 100,51 la potenza nominale media di KW. 12,809 avanzando
contestualmente la richiesta di autorizzazione provvisoria alla
ripresa dell'esercizio della derivazione, in attesa della
regolarizzazione amministrativa della pratica;
- la domanda è corredata da stato di consistenza delle opere
realizzate, a firma Ing. Andrea Paillex;
- con deliberazione di Giunta n. 5565 in data 7 luglio 1995 è
stata concessa l'autorizzazione in via di sanatoria e provvisoria,
sino al 30 settembre 1995, alla ditta Sorelle Alessi e Frachey Gian
Andrea, alla continuazione della derivazione d'acqua dal torrente
Tsere in Comune di Ayas, per produzione di energia elettrica;
- in data 12 ottobre 1995, la ditta Alessi e Frachey ha chiesto
l'autorizzazione di derivare l'acqua del torrente Tsere anche
durante il periodo invernale, impegnandosi, contestualmente a porre
in opera, sull'opera di presa, una bocca tarata atta a garantire il
minimo deflusso vitale previsto dalla deliberazione di Consiglio n.
1193/X in data 22 febbraio 1995, il cui valore risulta essere di 26
litri/secondo;
- i funzionari dell'Ufficio Acque, nel corso di un sopralluogo
effettuato in data 19 ottobre 1995 hanno proceduto ad una
misurazione di portata del torrente Tsere, in una sezione poco a
monte del punto in cui è ubicata l'opera di presa ed hanno
riscontrato una portata di 111 l/sec., quantitativo d'acqua che,
calcolando il prelievo richiesto di 6 l/sec. nei mesi invernali,
garantisce il rispetto del M.D.V. Pertanto, con deliberazione di
Giunta n. 8733 in data 27 ottobre 1995 è stata concessa
l'autorizzazione alla continuazione, fino al 30 settembre 1996
dell'esercizio della derivazione, in pendenza dell'esecuzione delle
opere atte a garantire il rispetto del M.D.V. Tali opere sono state
realizzate dal sig. Frachey in data 17 novembre 1995 e nel corso
del sopralluogo effettuato da funzionari dell'Ufficio Acque
dell'Assessorato LL.PP. e del Servizio Tutela dell'Ambiente,
ritenute regolari e sufficienti a garantire il rispetto del M.D.V.
Tale autorizzazione all'esercizio provvisorio della derivazione è
stata poi prorogata sino al 30 settembre 1997 con deliberazione di
Giunta n. 5109 in data 15 novembre 1996.
Tenuto presente che:
- il Magistrato per il Po, di Parma, con nota prot. n. 11091 in
data 26 luglio 1995, ha rilasciato il proprio nullaosta nei
riguardi idraulici per l'ammissione ad istruttoria della domanda di
cui si tratta;
- l'Autorità di Bacino del fiume Po, con nota n. 3079 in data 4
agosto 1995 ha dichiarato di non avere osservazioni o rilievi da
esprimere in merito alla richiesta sopraddistinta;
- l'ENEL - Compartimento di Torino, con nota prot. 1808 in data
8 novembre 1995 ha fatto presente di non aver alcuna osservazione
da formulare ai sensi dell'articolo 18 del D.P.R. n. 342 del 18
marzo 1965 circa la domanda sopraddistinta;
- l'avviso di presentazione della domanda 13 giugno 1995 della
ditta Alessi e Frachey è stato pubblicato sul Foglio Annunzi Legali
della Valle d'Aosta n. 22 in data 9 agosto 1995 e riprodotto nel n.
219 della Gazzetta Ufficiale della Repubblica Italiana (foglio
inserzioni) in data 19 settembre 1995 senza dar luogo alla
presentazione di domande incompatibili e concorrenti;
- con ordinanza n. 187 in data 31 ottobre 1995 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 10 novembre 1995 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Ayas e copia della
medesima è stata inviata al Consorzio per la Tutela, l'Incremento e
l'Esercizio della Pesca in Valle d'Aosta; al Magistrato per il Po
di Parma; al Ministero dei LL.PP.; alla Sezione Idrografica del Po
di Torino; all'Associazione d'Irrigazione Est-Sesia di Novara;
all'Associazione d'Irrigazione dell'Agro all'Ovest del Sesia di
Vercelli; all'Assessorato dell'Agricoltura, Forestazione e Risorse
Naturali, Servizio S.I.D.S.; all'Assessorato dell'Ambiente,
Servizio Tutela dell'Ambiente; alla Prima Direzione del Genio
Militare di Torino; all'E.N.E.L. - Compartimento di Torino;
all'Assessorato del Turismo, Sport e Beni Culturali Ufficio
Sovraintendenza; all'Assessorato dell'Industria e Commercio,
Servizio Energia ed alla ditta Alessi e Frachey;
- la pubblicazione presso il Comune di Ayas, come risulta dal
referto in calce all'ordinanza è avvenuta regolarmente ed ha dato
luogo alla presentazione, da parte dell'Associazione d'Irrigazione
Est-Sesia di Novara di un esposto datato 20 ottobre 1995 con il
quale, a salvaguardia delle dotazioni idriche del Naviglio d'Ivrea,
del Canale Depretis e del Canale Farini, derivati dalla Dora
Baltea, della quale il torrente Tsere, tramite il torrente Evançon,
è tributario, l'Associazione Irrigua chiede che nel disciplinare di
subconcessione vengano inserite le seguenti prescrizioni:
a) nell'impianto idroelettrico di cui trattasi non si potranno
realizzare bacini di invaso;
b) i manufatti di derivazione e di restituzione dell'acqua
dovranno essere dotati di appositi edifici idonei alla misura della
portata assentita;
c) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblico.
Precisato che il canale di derivazione, come stabilito nel
disciplinare di subconcessione dovrà essere dotato di paratoia
regolabile in modo da garantire che non entri nella derivazione una
quantità d'acqua superiore a quella di concessione; inoltre
l'impianto di cui si tratta è del tipo ad acqua fluente ed è
sprovvisto di vasca di carico, per cui non sono da temere
turbamenti al regime idraulico della Dora Baltea.
Visto altresì che la visita locale d'istruttoria, come stabilito
nell'ordinanza, è regolarmente avvenuta il 15 dicembre 1995 ed alla
medesima, oltre ai funzionari dell'Ufficio Concessioni Acque
dell'Assessorato dei Lavori Pubblici, sono intervenuti i signori
Frassy Lorenzo, del Servizio Energia dell'Assessorato
dell'Industria e Commercio e Frachey Gian Andrea, contitolare della
richiesta di subconcessione i quali, di comune accordo, hanno
rinunciato ad effettuare il sopralluogo alle località interessate
dalla derivazione, in quanto a tutti conosciute e rispondenti di
massima alle rappresentazioni grafiche di progetto. In tale
occasione non sono state presentate opposizioni ed il sig. Frachey
ha presentato, a nome delle sorelle Alessi, la rinuncia parziale
all'antico diritto di cui al D.G.C. n. 2767 del 16 novembre 1938
che prevede, tra l'altro, la richiesta di continuazione
dell'istruttoria sull'istanza 13 giugno 1995, esclusivamente a nome
del sig. Frachey Gian Andrea.
Tenuto presente che:
- l'acqua è stata derivata in corrispondenza di due diverse
sezioni per evitare inconvenienti arrecati dalla formazione di
ghiaccio sulla superficie del torrente;
- una prima derivazione avviene a quota 1876,50 m.s.m. per mezzo
di un tubo in polietilene del diametro di 110 mm. il cui imbocco è
immerso nella corrente liquida in un punto dove scorre sempre
l'acqua. Tale tubazione, lunga 20 metri., sbocca poi direttamente
nella vasca di carico;
- una seconda derivazione è realizzata a quota 1868,25 mediante
un canaletto in terra largo 40 cm. alto 30 e lungo 300 cm.,
partendo dalla riva destra del corso d'acqua in un punto
pianeggiante. Al canale fa seguito una tubazione in PVC del
diametro di 260 mm. lunga 500 cm. che anch'essa sbocca nella vasca
dissabbiatrice e di carico, il cui sfioratore è situato a quota
1867,91 m.s.m.;
- la vasca è in lamiera d'acciaio delle dimensioni di 200 x 200
x 100 cm., posata sul terreno. Dalla vasca parte la condotta
forzata, lunga metri. 220, costituita da un tubo in acciaio del
diametro nominale DN 200 mm., parzialmente interrata;
- il fabbricato della centrale ha le dimensioni di metri 2,95 x
2,55 x h. 2,10, è costruito in cls. di c.a. ed al suo interno sono
installate le apparecchiature di generazione e di controllo;
- dopo l'utilizzazione, le acque vengono integralmente
restituite nel torrente Tsere, a circa quota 1766 m.s.m.;
- il dislivello fra il pelo morto dell'acqua, nella vasca di
carico a quota 1867,91 m.s.m., e quello del canale di restituzione,
a valle dei meccanismi motore, a quota 1767,40 m.s.m. è di metri.
100,51. In conseguenza la potenza nominale media annua
dell'impianto, per la portata di moduli medi 0,13, risulta:
13 x 100,51: 102 = KW 12,809
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di mod. 0,20
nel periodo dal 1° aprile al 30 settembre e mod. 0,06 nel periodo
dal 1° ottobre al 31 marzo, che corrisponde a moduli medi 0,13, si
può subconcedere, avendo riguardo delle condizioni locali, delle
utenze preesistenti e della specie di derivazione realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale è stato correttamente calcolato
secondo i criteri stabiliti dalla deliberazione consiliare n.
1193/X in data 22 febbraio 1995 ed ammonta a 26 litri/secondo;
6) la derivazione corrisponde alla razionale utilizzazione del
torrente Tsere ed è compatibile con il buon regime idraulico, senza
che occorrano, oltre a quelle inserite nel disciplinare di
subconcessione, speciali garanzie a tutela di detto regime;
7) per l'uso della derivazione non sono temibili inquinamenti
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
7293 del 28 aprile 1997 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la Legge regionale n. 4 del 8 novembre 1956;
Vista la Legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Visto il parere favorevole rilasciato dal titolare delle
funzioni di responsabile del Servizio Assetto e Tutela del
Territorio nell'ambito dell'Assessorato dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni e del combinato disposto dagli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione.
Delibera
1) di subconcedere, sino al 31 gennaio 2007, data di scadenza
dell'originaria concessione di cui al D.G.C. n. 2767 in data 16
novembre 1938, alla ditta Frachey Gian Andrea, con sede in Ayas,
giusta la domanda presentata in data 13 giugno 1995, di derivare
dal torrente Tsere, in comune di Ayas, moduli 0,20 (litri al minuto
secondo venti) nel periodo dal 1° aprile al 30 settembre e mod.
0,06 (litri al minuto secondo sei) nel periodo dal 1° ottobre al 31
marzo, che corrispondono a moduli medi 0,13 (litri al minuto
secondo tredici) di acqua per produrre, sul salto di metri 100,51,
la potenza nominale media annua di KW. 12,809, da destinare agli
usi domestici e per il riscaldamento ambientale del fabbricato di
proprietà del sig. Frachey, ubicato in località Bernosin del Comune
di Ayas;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del titolare della richiesta di
subconcessione;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 102.325 (centoduemilatrecentoventicinque) pari a mezza
annualità del canone, ai sensi dell'articolo 11 del T.U. 11
dicembre 1933 n. 1775, a titolo di cauzione; somma che verrà
restituita, ove nullaosti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della regione per il corrente esercizio finanziario
(Canoni per concessioni e subconcessioni di acque pubbliche e
miniere);
c) lire 2.500.000 (duemilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione fondi per conto terzi per istruttoria domande
e pratiche varie);
d) lire 746.715 (settecentoquarantaseimilasettecentoquindici)
per canoni arretrati dovuti sulla maggior potenza di KW. 9,999 (KW
12,809 - KW. 2,81 di concessione sui quali sono già stati versati i
canoni) relativi al periodo dal 1° luglio 1993, data di entrata in
esercizio dell'impianto con le attuali caratteristiche, al 30
settembre 1997, data di scadenza dell'autorizzazione all'esercizio
della derivazione, concessa con deliberazione della Giunta
regionale n. 5109 in data 15 novembre 1996;
5) di stabilire, come specificato nell'articolo 11 del
disciplinare di subconcessione, che la ditta dovrà continuare a
corrispondere all'Amministrazione regionale il canone annuo che già
corrisponde sulla potenza di KW. 2,81 di cui al D.G.C. 2787 in data
16 novembre 1938 e di stabilire, inoltre, in lire 157.425
(centocinquantasettemilaquattrocentoventicinque) il canone annuo da
versare anticipatamente alla Regione, anno per anno, a decorrere
dal 1° luglio 1993 sulla maggior potenza di KW. 9,999 e, a
decorrere dal 1° gennaio 1994, in applicazione dell'articolo 18
della legge 5 gennaio 1994 n. 36, in lire 204.650
(duecentoquattromilaseicentocinquanta), revisionabile in relazione
al tasso di inflazione programmato per il triennio 1997-1999, ai
sensi dell'articolo 3 del decreto 25 febbraio 1997 n. 90, somma da
introitare al Capitolo 08800 della parte ENTRATE del bilancio
preventivo della Regione per il corrente anno finanziario (Canoni
per concessioni e subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994 n. 320 e di darne
esecuzione.
Allegato
(...Omissis...)
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti: 26
Votanti e favorevoli: 25
Astenuti: 1 (Chiarello)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK