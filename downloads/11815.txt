Consiglio Regionale della Valle d'Aosta - Oggetto del Consiglio n. 2649 del 24 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2649 del 24 ottobre 1991 - Resoconto
OGGETTO N. 2649/IX Competenza in materia di ricorsi per il
riconoscimento dell'invalidità civile
(Iscrizione di nuovo
oggetto all'ordine del giorno e approvazione di
risoluzione).
Presidente
Ieri è stata annunciata e stamani è
stata distribuita una risoluzione concernente la materia del
riconoscimento dell'invalidità civile; chiedo al Consiglio se è
d'accordo che si proceda alla sua iscrizione.
Ha chiesto di parlare il Consigliere Andrione, ne ha
facoltà.
Andrione (UV)
Siamo d'accordo, ma al primo
paragrafo mi sembra che il riconoscimento della invalidità
civile....
Presidente
Per adesso la iscriviamo
soltanto...
Andrione (UV)
ho capito, però è italiano: è stato
modificato, e non sia.
Presidente
Va bene.
Pongo in votazione l'iscrizione d'urgenza della risoluzione
sottoscritta dall'Assessore Beneforti:
Esito della votazione
Presenti, votanti e favorevoli: 30
Il Consiglio approva all'unanimità
Presidente
Pongo in votazione la risoluzione testè
iscritta all'ordine del giorno, di cui do lettura:
Risoluzione Il Consiglio regionale della Valle
d'Aosta
Preso atto che l'articolo 3 della legge 291/88 in materia di
riconoscimento dell'invalidità civile è stato modificato solo
parzialmente nonostante la richiesta di abrogazione dello
stesso;
Constatato che sono state mantenute in vita e continuano ad
operare, sia pure con differenti funzioni, le commissioni mediche
periferiche per le pensioni di guerra quali organi decentrati del
Ministero del Tesoro, con potere di sospendere la procedura avviata
dalle commissioni medico-legali delle U.S.L., cui peraltro la nuova
normativa conferisce quella competenza in materia che dalla
precedente legge era stata totalmente sottratta. Ciò con evidenti
rischi di rallentamento e di dispersione dell'attività di
definizione e riconoscimento dello stato di invalidità da parte
delle U.S.L.;
Constatato altresì che la competenza per ciò che riguarda i
ricorsi sia rimasta al Ministero del Tesoro anziché alle
commissioni sanitarie regionali. Infatti, per l'esame e l'evasione
dei ricorsi è ora integralmente competente il Ministero del Tesoro,
sentita la commissione medica superiore con un inevitabile grave
pregiudizio delle fondamentali esigenze di tempestività;
Preoccupato della grave situazione venutasi a creare anche in
Valle d'Aosta a seguito degli incomprensibili ritardi con cui
vengono date le risposte ai diretti interessati che hanno
presentato il ricorso come previsto dalle vigenti disposizioni di
legge;
Il Consiglio regionale della Valle d'Aosta
richiede
al Governo centrale ed ai due rami del Parlamento di
intervenire, sia perché venga data nel più breve tempo possibile
una risposta ai ricorsi presentati al competente Ministero del
Tesoro, sia perché venga abrogato l'articolo 3 della legge 291/88,
affinché in materia di ricorsi venga dato mandato alle U.S.L.;
decide
di inviare copia della presente risoluzione ai Presidenti della
Camera e del Senato, al Ministro del Tesoro, ai Parlamentari
Valdostani, ai capo gruppo della Camera e del Senato, ai Presidenti
del Consiglio e della Giunta delle Regioni italiane.
Esito della votazione
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK