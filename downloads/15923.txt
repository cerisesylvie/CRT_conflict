Consiglio Regionale della Valle d'Aosta - Oggetto del Consiglio n. 2256 del 6 novembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 2256 del 6 novembre 1996 - Resoconto
SEDUTA POMERIDIANA DEL 6 NOVEMBRE 1996
OGGETTO N. 2256/X Appello per la difesa dei diritti umani delle
donne afgane. (Approvazione di risoluzione)
Risoluzione Il Consiglio regionale della Valle d'Aosta
Preso atto delle notizie che giungono in questi giorni
dall'Afghanistan che danno un quadro sempre più allarmante delle
condizioni in cui è costretta tutta la popolazione femminile di
quel Paese,
Ritenuto che le discriminazioni cui sono sottoposte le donne a
causa dell'applicazione rigidissima e disumana delle norme "sharia"
imposte dai giovani "taleban" che hanno conquistato Kabul, violano
elementari diritti umani;
Ricordato che fra i principi sanciti solennemente nella IV
Conferenza ONU di Pechino sono inseriti i diritti umani delle donne
e delle bambine come parte integrante, inalienabile e indivisibile
dei diritti umani universali,
Ricordato altresì che la partecipazione piena e paritaria delle
donne nella vita politica, civile, economica, sociale e culturale,
a livello nazionale e internazionale, e l'eliminazione di tutte le
forme di discriminazioni in base al sesso, sono obiettivi
prioritari della comunità internazionale,
Impegna il Presidente del Consiglio perché
a) si faccia interprete presso le autorità competenti dello
sdegno e della solidarietà della comunità valdostana
b) solleciti il Governo a richiedere che l'ONU agisca con
determinazione e fermezza presso le autorità afghane affinché
vengano rispettati in quel Paese i fondamentali diritti umani.
F.to: Squarzino Secondina - Lanivi - Collé - Dujany - Aloisi -
Bich - Perrin G.C. - Piccolo - Ferraris - Lanièce
Presidente Ha chiesto la parola il Consigliere Linty.
Linty (LNPIAP) Per fare notare, come promisi nello scorso
Consiglio regionale - allora si discuteva la risoluzione Monti, se
ricordo bene -, che qualcuno soprattutto di quelli che propongono
un'azione che va addirittura a tracciare raggi di centinaia se non
di migliaia di km per arrivare fino in Afganistan, sosteneva che il
Consiglio regionale non deve occuparsi delle questioni della
Magistratura, però qui il Consiglio regionale va addirittura alle
Nazioni Unite, almeno così mi pare di leggere, nel senso che
chiediamo un intervento presso le Nazioni Unite, oltre a quello
dell'Afganistan.
Con questo intendo dire che voterò questo documento, sarebbe
ingiustificabile un voto contrario, però chiedo un po' di coerenza,
e come l'ho fatto notare oggi, non perderò occasione di farlo
notare anche la prossima volta, perché ci sia almeno un
comportamento univoco quando si tratta di questioni del genere.
Président Effectivement il y a des engagements assez lourds,
j'irai aux Nations unies pour me faire promoteur de cette
initiative.
On peut passer à la votation de l'ordre du jour:
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK