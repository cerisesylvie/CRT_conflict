Consiglio Regionale della Valle d'Aosta - Oggetto del Consiglio n. 1025 del 24 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1025 del 24 ottobre 2019 - Resoconto
OGGETTO N. 1025/XV - Interpellanza: "Modalità di assunzione
di personale presso il Dipartimento risorse naturali
dell'Assessorato regionale ambiente tramite la Società di
Servizi".
Distort (Presidente)
-
Punto n. 36 all'ordine del
giorno. Per l'esposizione la parola al collega Gerandin.
Gerandin (MOUV') -
Con questa interpellanza era mia
intenzione fare un po' il punto della situazione sui giovani
laureati che magari per merito, ma certamente per appartenenza,
hanno un'opportunità di lavoro, una modalità di assunzione che
sarebbe il sogno di ogni laureato in cerca di lavoro. Con questa
iniziativa intendo approfondire questi percorsi, penso sia
assolutamente interessante. Non è una mia volontà il giudicare, ma
è per dare una corretta informazione a quei giovani valdostani,
tanti laureati ma anche non laureati, in cerca di occupazione.
Penso sia necessario fare questo tipo di approfondimento in quanto
trattasi, in questo caso, della Società di Servizi, che è una
società
in house
, una società a totale partecipazione
regionale, che pertanto dovrebbe avere come crisma - ormai è sulla
bocca di tutti - quello della trasparenza, della meritocrazia,
dell'assunzione mediante concorso e quant'altro.
Ho parlato di merito e appartenenza. Sul merito non conosco
sicuramente queste persone, per cui non posso giudicare, ma
sull'appartenenza penso sia corretto dire che questi percorsi si
spalancano molto più facilmente se ci sono delle collocazioni
politiche. In questo caso non dirò assolutamente il nome, ma si
tratta comunque del Coordinatore del Movimento giovanile del
Presidente della Regione, il quale poi - qualcuno diceva che "nelle
stanze della Giunta ci sono spifferi da tutte le parti" - pare sia
stato per un bel po' di tempo quale preposto al ruolo di
attaché
, probabilmente confermato anche da Assessori, cosa
che poi, presumibilmente per i difficili equilibri politici, non è
andata avanti, per cui si sono spalancate altre prospettive. È
allora interessante approfondire queste prospettive, perché vede,
Assessore, in questa Società di Servizi chi magari lavorava come
impiegato tecnico dal 2000 o anche prima, che lavorava in questo
settore da 15-18-20 anni, ha dovuto prima fare un concorso a tempo
determinato per l'assunzione, e non solo, siamo stati obbligati -
all'epoca io ero Assessore - a dire a queste persone: "Se volete
continuare a fare questo tipo di lavoro fate un altro concorso a
tempo indeterminato". Quanti di questi magari avrebbero voluto
evitare un concorso ed iscriversi magari ad un'agenzia di lavoro
interinale per superare questo tipo di selezione? Non lo so, magari
nessuno, però in questo caso io ritengo che la modalità è molto
ad personam
.
Le domande sono allora molto precise: quali e quante sono state
le assunzioni dirette o tramite convenzione-accordo con Società di
Servizi negli ultimi due mesi presso l'Assessorato regionale
ambiente, dipartimento risorse naturali; se tutto il personale di
cui al punto 1 ha superato concorsi o selezioni pubbliche; se
trattasi di assunzioni a tempo determinato o indeterminato - so che
sono a tempo determinato per cui su questo ho ricevuto la
documentazione e lo sappiamo - e, visto il ruolo importante che
riveste la Società di Servizi nel contesto regionale intenzione, se
è intenzione del Governo verificare quale possa essere la sua
futura riorganizzazione al momento e il rispetto delle regole della
società in house riferite al reclutamento del personale. Le dico
questo perché ho fatto due "116" e nel secondo mi si cita una
condizione di urgenza, per cui mi viene citato il regolamento
approvato per l'assunzione del personale approvato il 12 di luglio
del 2018 dal Consiglio di Amministrazione della Società di Servizi
dove c'è l'articolo 11 che cita le condizioni di urgenza:
"
Qualora sussistano comprovate condizioni di urgenza tecnico
organizzative... si può procedere eventualmente mediante questi
contratti con le società di lavoro interinali
", in questo caso
è la Synergie. Vorrei capire se questo regolamento ha poi avuto il
nullaosta dell'Amministrazione regionale, che è quella che dovrebbe
monitorare o controllare questa Società di Servizi in house, perché
c'è anche un articolo, che secondo me è preminente, quello della
legge regionale n. 44 del 2010, l'articolo 10, che dice che le
assunzioni in queste società sono mediante concorso. Allora, con un
regolamento interno approvato - e torno a dire che vorrei capire se
ha avuto l'avallo della parte politica -, vorrei sapere se si può
superare una legge. Questo è un altro passaggio che mi interessa
particolarmente capire: come e in che modo si possono superare
quelle che sono comunque delle indicazioni precise di legge.
Presidente
-
Per la risposta da parte del Governo
la parola all'Assessore Chatrian. Prego.
Chatrian (AV) -
Grazie Presidente e grazie al collega che
mi dà la possibilità di rispondere nel merito ai quesiti in maniera
molto puntuale... non so cosa ci sia da ridere... nella maniera più
tranquilla e serena rispondo ai quesiti che il collega ci ha
posto.
(interruzione dall'Aula)
Presidente
-
Prego, proceda.
Chatrian (AV) -
"
Quali e quante
sono state le
assunzioni dirette o tramite convenzione-accordo con Società di
Servizi negli ultimi due mesi presso Assessorato regionale
ambiente, dipartimento risorse naturali
"...
Presidente
-
Assessore, le chiedo di avvicinarsi
al microfono perché non si riesce a sentire la sua voce. Prego.
Chatrian (AV) -
...Tra la Regione autonoma Valle d'Aosta
e la Società dei Servizi Valle d'Aosta è stato stipulato un
contratto - oltretutto abbiamo accelerato le selezioni nel mese di
gennaio-febbraio 2019 per poter essere operativi subito dal marzo
2019 con i candidati che si erano comunque messi a disposizione -
approvato con delibera di Giunta regionale n. 321 a seguito del
piano che abbiamo approvato nel mese di febbraio. Se a monte non ci
fosse stato un piano dei lavori, in questo caso triennale e con un
impegno anche di natura economica finanziaria per il triennio - mai
successo finora - non si sarebbero potute garantire delle certezze,
da una parte, e, dall'altra, la programmazione e la pianificazione
dei nostri circa 340 cantieri annui. L'abbiamo approvato
successivamente con delibera di Giunta e non è stato inserito
all'interno del piano volutamente per il fatto che il dipartimento
ha la necessità di avere tali figure onde poter accompagnare l'iter
amministrativo per il servizio di supporto sia tecnico, sia
amministrativo, nonché i responsabili dei procedimenti e di
supporto tecnico alla progettazione e alla direzione lavori
nell'ambito degli interventi previsti dalle leggi regionali n. 44
del 1989 e n. 67 del 1992. Il servizio di supporto si sostanzia
nella fornitura di 27 postazioni di supporto amministrativo e
tecnico per il periodo dal 18 marzo al 31 dicembre 2019. Negli
ultimi due mesi la Società di Servizi, su richiesta della struttura
competente, ha messo a disposizione due nuove unità, una
amministrativa e un'altra tecnica, per ottemperare ai suddetti
obblighi contrattuali.
Passo alla seconda domanda "
se tutto il personale di cui al
punto 1 ha superato concorsi o selezioni pubbliche e quando
":
25 impiegati, 9 amministrativi e 16 tecnici sono stati reclutati
dalla Società di Servizi tramite selezione pubblica nel febbraio
2019. La Società dei Servizi, in linea con il suo regolamento per
l'assunzione di personale, considerata la mancanza di due risorse
per poter ottemperare all'obbligo contrattuale, avendo esaurito le
graduatorie del personale tecnico ed amministrativo nel mese di
agosto, ha dovuto attingere a due risorse in somministrazione, una
tecnica e una amministrativa. Dall'ultimo incontro che ho avuto
modo di fare con i dipendenti per il tramite del dipartimento
qualche settimana fa, è emerso che nelle prossime settimane la
società organizzerà un'ulteriore selezione, proprio per dare
risposte puntuali alle esigenze del dipartimento con tanto di
selezione ed eventualmente poi con contratti di natura a tempo
indeterminato all'interno della società stessa. Non è così nei
nostri confronti, anche perché sono dipendenti della società e
l'Amministrazione, nel momento in cui approva un atto
amministrativo, lo approva come atto a supporto, come dicevo prima,
per cui è fondamentale questo passaggio, sia tecnico che
amministrativo.
Vado alla terza domanda: "
se trattasi di assunzioni a tempo
determinato o indeterminato, anche riferite a convenzioni-accordi
con Società di Servizi, per quale periodo e con quale costo
".
Il personale somministrato è stato assunto a tempo determinato fino
al termine del contratto di servizio con la Regione nelle more
della pubblicazione di un nuovo avviso di selezione, come dicevo
poc'anzi. Il personale assunto direttamente dalla Società di
Servizi tramite le selezioni pubbliche di cui sopra è assunto a
tempo indeterminato, a tempo parziale misto dal 18/3/2019 al
31/12/2019. Una delle due figure si è già licenziata e lavora già
in un'altra impresa.
Punto numero 4: "
visto il ruolo importante che riveste
Società di Servizi nel contesto regionale, se è intenzione del
Governo verificare il rispetto delle regole riferite al
reclutamento del personale da parte delle società in house e quale
possa essere la futura riorganizzazione della Società di
Servizi
". Su questo ho cercato di condensare la risposta.
Sicuramente la questione è molto complicata e complessa, stiamo
parlando di più di 300 persone e non solo delle 25 del dipartimento
insieme alla Presidenza e a tutto il Governo regionale, quindi
sintetizzerei in due frasi la risposta su questo passaggio. Io
penso anche lei conosca abbastanza bene quali sono le criticità e
come poter rispondere ad un quesito così delicato e importante.
Riassumendo, per quanto di competenza non si ravvisa un mancato
rispetto delle regole del reclutamento del personale. Per quanto
invece riguarda la parte più complicata, complessa e soprattutto
delicata della riorganizzazione della Società dei Servizi, se i
colleghi sono interessati la Società di Servizi in questo momento
presta più di 300 persone a livello tecnico amministrativo, e non
solo alla sanità e al turismo, ma anche ad altri dipartimenti. Per
quanto riguarda la riorganizzazione non ho elementi di riferimento
non essendo tale tema a quanto mi risulta iscritto fra le priorità.
Quanto al futuro della società, la questione è certamente molto più
complessa in considerazione della molteplicità dei servizi da essa
erogati alla Regione che coinvolgono plurimi settori strategici
strettamente correlati con le finalità istituzionali
dell'Amministrazione. Il discorso quindi è molto più generale,
perché l'unica soluzione alternativa al mantenimento della società
titolare degli affidamenti dei servizi in quanto società in house
sarebbe la reinternalizzazione dei servizi che necessita, oltre che
di un intervento di natura legislativa espressa, anche di una
valutazione attenta di fattibilità, sia per quanto riguarda la
sostenibilità economica, sia per quanto riguarda la revisione della
dotazione organica per l'assorbimento nei limiti consentiti dalla
normativa del personale necessario all'espletamento dei
servizi.
Vorrei fare al Consiglio intero un ulteriore passaggio: si sta
valutando con il dipartimento legale, con il Segretario generale -
sono questioni complicate e molto complesse - se c'è la possibilità
su certe forniture di servizio tecnico amministrativo di approvare
dei contratti di durata triennale, quindi legati al nostro
bilancio, alla programmazione che c'è in bilancio, anche per dare
continuità al servizio, per dare certezze, e soprattutto per poter
organizzare all'interno dell'Amministrazione gli obiettivi che
gradiremmo raggiungere. In questo settore c'è l'intenzione e la
volontà di irrobustire il perimetro del settore cantieri forestali,
anche perché a monte c'è una grande necessità e a valle c'è la
volontà di mantenere il nostro territorio. Non dimentichiamo che
all'interno dell'Amministrazione regionale, anche per il tramite
dei Comuni, delle 14 stazioni del Corpo forestale e anche dei
Consorzi di miglioramento fondiario, la manutenzione è sempre più
richiesta. Penso che sia il pubblico che può e deve far funzionare
al meglio la macchina amministrativa rendendola sempre più
efficace, sempre più efficiente. Credo sia questa la strada che
abbiamo intrapreso e senza illudere nessuno; sono questioni molto
delicate, come dicevo poc'anzi, soprattutto riguardo alla risposta
al quesito n. 4, che è di natura più generale. Questo è quanto è
stato fatto dalle strutture, ma l'ultima indubbiamente era più di
natura politica, perché parlava dell'indirizzo e delle indicazioni
che il sottoscritto, insieme al Governo regionale tutto e alla
maggioranza, sta cercando di mettere in campo, in atto. Ne
parleremo durante il DEFR e avremo modo di confrontarci anche sul
bilancio. Tutto questo non è sufficiente per aumentare le squadre,
non è sufficiente per aumentare le disponibilità, ci va un
accompagnamento totale dal punto di vista amministrativo e anche
dal punto di vista tecnico. Concludo dicendo che tra qualche
settimana ci sarà una nuova selezione all'interno di tale
società.
Dalle ore 10:17 riassume la presidenza la Presidente Emily
Rini.
Rini (Presidente)
-
La parola al collega Gerandin
per la replica.
Gerandin (MOUV') -
Grazie, Assessore Chatrian. Sul futuro
degli impiegati tecnici e amministrativi ho presentato un'altra
iniziativa e lì entrerò un po' più nel merito, nella prossima.
Ora mi interessa approfondire un po' questo passaggio. Lei mi
dice che queste procedure di assunzione d'urgenza sono tutte in
linea con il regolamento, ma io le ho già citato - per la carità,
il regolamento è un atto interno della Società di Servizi, è
pubblicato, ci mancherebbe - che normalmente un regolamento
dovrebbe attenersi ai principi in questo caso della legge, perché
la legge, all'articolo 10... glielo leggo, così evitiamo strane
interpretazioni. L'articolo 10, in merito alla selezione del
personale, ci dice che va "
nel rispetto dei principi, anche di
derivazione europea, di trasparenza, pubblicità e imparzialità
". Ora io dico: se c'è una legge a monte, normalmente il
regolamento dovrebbe essere almeno in linea con quello che dice la
legge, io penso che la legge sia prevalente rispetto ad un
regolamento interno. In questo caso sarebbe anche interessante
capire le motivazioni di questa urgenza. Lei ha detto che questa
urgenza è scattata nel mese di agosto, che avevamo urgenza di avere
un impiegato tecnico ed un amministrativo, ma poi improvvisamente
questo impiegato tecnico, che se non mi sbaglio ha iniziato a
lavorare il 4 settembre, il 16 di ottobre - anche qua stranissimo
percorso accelerato - va a lavorare altrove - anche qua per
opportunità legate a chissà cosa, sicuramente alla bravura, ci
mancherebbe altro, ma probabilmente non è solo per la bravura - e
passa da una società
in house
regionale ad una società
partecipata, e precisamente va a lavorare presso il Tunnel du Mont
Blanc.
Assessore, lei nel suo percorso - io me lo ricordo bene -,
quando abbiamo approvato le leggi sulle società pubbliche in house
partecipate, lei era uno di quelli che accanto a me diceva:
"trasparenza, meritocrazia, pubblicità". Vedo che in questo momento
vale forse più l'appartenenza politica di tutto questo, Assessore!
È così, perché chi ha mai visto fare un percorso del genere in sei
mesi? Qualcuno che da aspirante
attaché
va a lavorare alla
Società di Servizi mediante una società di lavoro interinale,
dopodiché tutta questa urgenza di creare un posto di lavoro dura la
bellezza di 40 giorni, perché dopo 40 giorni passa ad un'altra
partecipata!
Allora torno a dire: a me non interessa giudicare, io voglio che
i cittadini valdostani sappiano come si sta comportando questo
Governo regionale,
in primis
penso il Presidente, perché
sicuramente se lei avrà avallato tutto questo percorso ai suoi
dirigenti o quant'altro probabilmente l'
input
politico non è
suo, immagino non sia suo; però, come vede, tante volte nella vita
si cambia anche idea.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK