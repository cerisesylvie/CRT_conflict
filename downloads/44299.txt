Consiglio Regionale della Valle d'Aosta - Oggetto del Consiglio n. 1352 del 9 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1352 del 9 marzo 2022 - Resoconto
OGGETTO N. 1352/XVI - Interrogazione: "Notizie in merito ai
tempi di attesa previsti per gli interventi chirurgici nei presidi
ospedalieri valdostani".
Bertin (Presidente) -
Punto n. 20 all'ordine del giorno.
Risponde l'assessore Barmasse.
Barmasse (UV) -
I Consiglieri interrogano giustamente
l'Assessore, per sapere se i fatti riportati nella lettera apparsa
sulla testata
Aosta Oggi
in data 19 febbraio 2022, dal
titolo "Costretti a cambiare regione per un'operazione chirurgica,
tempi di attesa troppo lunghi", corrispondono al vero. In
riferimento a quanto riportato dalle premesse dell'interrogazione,
non è possibile, in assenza di elementi per identificare il caso
specifico, dare una risposta puntuale.
Ciò premesso, come è noto, l'ondata ulteriore di Sars-COV-2 ha
nuovamente rallentato le prestazioni non urgenti. É quindi
possibile, anche se non certo, che tale prestazione rientri in
questa fattispecie. Invece, è del tutto incomprensibile, perché
destituita di alcun fondamento, il riferimento allo spostamento del
personale ai reparti Covid per questioni economiche
vantaggiose.
Inoltre, preciso che, al fine di recuperare le liste di attesa
chirurgiche, così come le altre prestazioni sospese, è stato
approvato, con deliberazione della Giunta regionale n. 91 del 31
gennaio 2022, il piano operativo regionale relativo al recupero
delle liste di attesa, che individua degli
step
di recupero
delle prestazioni sia in termini di quantità che di tempistica. A
tale attività è stato, inoltre, correlato un obiettivo assegnato
all'azienda per l'anno 2022 con la deliberazione della Giunta
regionale n. 78 del 2022.
Presidente -
Per la replica il consigliere Manfrin.
Manfrin (LEGA VDA) -
Per completezza di informazione,
giustamente anche per le persone che ci ascoltano da casa, ritengo
opportuno leggere la breve lettera che è stata trasmessa e poi
inserita all'interno dell'interrogazione. La lettera riporta le
seguenti frasi: "Gentile redazione, scrivo per segnalare quanto sta
accadendo sui tempi di attesa per gli interventi. Siamo una coppia
residente ad Aosta, il mio partner è portatore di patologia
chirurgica subacuta e necessiterebbe di un intervento chirurgico in
tempi abbastanza rapidi. Dopo la visita specialistica, il chirurgo
di Aosta demoralizzato ci ha riferito che attualmente, a causa
dello spostamento del personale nei reparti Covid per questioni
economiche vantaggiose, quell'intervento richiederebbe tempi di
attesa molto lunghi con il rischio che si verifichino gravi
complicanze durante l'attesa. Siamo dunque costretti a recarci in
un ospedale di altra città dove sono garantite attese brevi.
Riteniamo il fatto scandaloso e irresponsabile e degno di essere
reso noto".
A fronte di una segnalazione sicuramente molto grave, abbiamo
ritenuto opportuno sollecitare una risposta da parte
dell'Assessorato. Prendo atto di quanto dichiarato dall'Assessore
rispetto anche alle liste di attesa e quant'altro, però io credo
che tutti i colleghi qui possono testimoniare di essere
assolutamente invasi dalle segnalazioni di ritardi anche nelle
visite definite urgenti, che in realtà subiscono numerosi
ritardi.
Noi comprendiamo la situazione e quello che poi abbiamo discusso
anche in V Commissione. Ricordo che c'era stata l'impegnativa a
luglio di una risoluzione che aveva previsto di impegnare a
tagliare e riaprire alcuni reparti che erano rimasti chiusi
addirittura da marzo 2020, che non erano mai stati riaperti. A
fronte di questo impegno, ci era stata presentata una tabella che
riportava tutta una serie di collocazioni in colore verde, in
colore rosso o in colore giallo, che appunto verificavano quali
erano i tempi e se rispettavano i tempi venivano collocati in verde
rispetto all'attesa, in arancione o in rosso, forse in giallo
credo, e di questi pareva che a fronte del 2020, e addirittura
anche del 2019, ci fosse stato un grosso passo avanti. Quello che
possiamo osservare nella realtà è che i tempi, dal 2019 a oggi, non
si sono ridotti e sono enormemente aumentati. Auspichiamo davvero
che si possa arrivare a tagliare questi tempi, anche perché
altrimenti costringiamo davvero i cittadini a doversi recare in
un'altra regione e i costi comunque continueremo a pagarli noi, se
non garantiamo in tempi utili e brevi una risposta da parte della
nostra sanità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK