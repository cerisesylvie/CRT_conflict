Consiglio Regionale della Valle d'Aosta - Oggetto del Consiglio n. 1169 del 20 dicembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1169 del 20 dicembre 2019 - Resoconto
OGGETTO N. 1169/XV - Convalida dell'elezione del
neo-consigliere Erik Lavevaz e giuramento.
Rini (Presidente) -
Possiamo passare all'ultima votazione
che riguarda il Signor Erik Lavevaz (punto n. 4 dell'ordine del
giorno). Ci sono dichiarazioni di voto? Ha chiesto la parola il
collega Gerandin.
Gerandin (MOUV') -
Mi sono ripromesso di ascoltare
attentamente e di fare un solo intervento per cui cercherò di
riassumere un po' quello che si è sentito in quest'Aula. Mi ha un
po' stupito il collega Mossa, io pensavo che il suo intervento
fosse per ringraziare il collega Restano, perché forse
politicamente lei non si è reso conto che, senza il voto del
collega Restano, si andava già oggi tutti a casa con ogni
probabilità, si sarebbe andati incontro a quelle elezioni su cui io
in quest'aula non ho mai sentito nessuna chiarezza da parte vostra,
si sono sentiti tanti interventi, nessuna chiarezza sulla
disponibilità. La vera cartina di tornasole la vedremo il 28 in
quest'aula cosa succederà, capiremo subito se è stata una
dimenticanza oppure un atteggiamento non voluto.
Ho ascoltato anche il collega Vesan e mi fa piacere perché
ritenga che la Valle d'Aosta, per fortuna, sia ancora una Regione
autonoma, non per tanto perché se il lavoro della nostra
Parlamentare continuerà in questa direzione e il "buon Gigino"
prenderà posizione come ha fatto, probabilmente, dopo il tentativo
di commissariare la nostra Regione, la prima cosa che andremo a
perdere sarà il discorso delle competenze prefettizie.
Tocco marginalmente il collega Restano perché non ho timore di
dire che in quella direzione... io ho sempre detto in quest'Aula
anche nella precedente legislatura che quest'Aula debba votare con
singola coscienza, per cui se il consigliere Restano riteneva che
la coscienza e la coerenza lo portava a questo tipo di voto, bene
ha fatto a tenere questa posizione.
Io sono rimasto molto stupito di quello che ha detto lei,
vicepresidente facente funzioni, Testolin: molto stupito perché io
avrei tenuto un tono molto più basso, assolutamente più basso,
perché, prima di dire che i mali sono causa nostra, nel senso che
avremmo con un voto sconsiderato messo in discussione... io non so
se si rende conto di cos'è successo in questo breve periodo da
quando il presidente Fosson in quest'aula, due Consigli fa, tutto
tronfio ci ha detto che era stato confermato nel Comitato delle
Regioni all'Unione europea per la Valle d'Aosta come
rappresentanza, poi si apprende di un Consiglio delle Regioni dove
probabilmente non so se non invitati o non partecipanti la cosa è
stata assolutamente stravolta. Leggiamo di non costituzione di
parte civile in un processo importante... per cui la causa di tante
dimissioni è riferita a quella parte, a un'infiltrazione di
'ndrangheta, a uno scambio di voti. Per un errore formale qualcuno
dice che ci costituiremo dopo in un secondo tempo, io non so, non
ho molte... sicuramente qua ci sono avvocati che sono molto più
bravi di me, ma mi risulta che la costituzione possa eventualmente
avvenire esclusivamente per quei processi che avranno il rito
ordinario, per quelli che hanno deciso il rito abbreviato e il
patteggiamento la Valle d'Aosta non potrà più essere parte civile.
Per fortuna che c'è il Comune di Aosta del tanto criticato Centoz,
per fortuna che c'è il Comune di Aosta e comunque gli atti li ha
fatti corretti e, per fortuna, che c'è Libera soprattutto, sennò la
Valle d'Aosta in un processo così importante non sarebbe stata
neanche rappresentata.
Concludo proprio con quello che peraltro ha detto anche il
collega Aggravi: in una situazione così delicata dove da parte di
tanti di voi - almeno così risulta perché davvero l'abbiamo appreso
dagli organi di stampa che eravate già a conoscenza da mo' delle
vostre posizioni personali - non c'è stato neanche il riguardo di
chi ricopriva delle posizioni molto importanti di riferire in
quest'aula o di prendere delle posizioni prima di arrivare alla
scadenza di un'importante contesto come quello dell'approvazione
del bilancio, sinceramente dispiace, per cui non vuole essere un
intervento polemico ma semplicemente dire che bontà vorrebbe che i
toni fossero volutamente un po' più bassi.
Concludo con la massima fiducia che ho nelle parole che ha
espresso il nuovo rappresentante, il nuovo collega che subentrerà
in questo Consiglio, che in tempi non sospetti e in altri contesti
si è già dichiarato su quella che sarà la fine di questa
legislatura e il ritorno alle urne.
Presidente -
Ci sono altri in dichiarazioni di voto? Non
ci sono altre richieste, la parola al presidente Testolin.
Testolin (UV) -
Intanto ringrazio il collega Gerandin,
perché mi offre la possibilità di ribadire almeno due concetti:
partendo dal fondo il primo concetto è che quelli che siedono qua
oggi ai banchi del Governo, e che si portano dietro la
responsabilità di cercare di portare avanti con i giusti tempi e di
dare delle risposte a questa Regione, nulla sapevano di quanto era
in corso e di cui sono venuti a conoscenza tramite le informazioni
giornalistiche, lo dico in italiano perché l'altro giorno l'ho
detto in francese, probabilmente non sono stato abbastanza chiaro.
Per quanto mi concerne, ho avuto notizia di questa indagine e ho
sentito il mio nome ascoltando la televisione, l'ho detto prima e
lo ripeto e questo è e rimarrà: la stessa cosa vale per i colleghi
di Giunta con i quali ci siamo assolutamente confrontati anche nel
merito di una mancanza che viene attribuita all'Amministrazione
regionale rispetto alla non costituzione in parte civile nel
processo. Per quello che ci concerne, anche qua ci troviamo a
confrontarci con una problematica nella quale abbiamo cercato di
reagire con immediatezza chiedendo all'avvocato di rendicontarci,
cosa che ha fatto parzialmente in attesa di avere le giustifiche,
chiamiamole così, del perché non è stata accettata la procura così
come presentata. È solo per respingere al mittente delle illazioni,
se tali erano, o delle affermazioni personali che ha avuto il
piacere di esprimere, ma che ci hanno dato la possibilità di
chiarire in maniera molto puntuale i fatti.
Per quanto riguarda i toni, mi sono permesso di sottolineare con
forza, perché, quando si hanno delle mansioni di governo, credo che
bisogna sottolineare con forza quelli che possono essere i disagi
ai quali si va incontro nel dire delle cose e poi farne altre, cosa
che probabilmente a qualcuno viene particolarmente semplice e
comodo all'interno di quest'aula, qualcuno che si impegna a votare
un bilancio quando probabilmente non c'è neanche la possibilità di
farlo nei tempi congrui... penso che imponga a chi deve
amministrare questa Regione di sottolinearlo e di sottolinearlo con
la dovuta forza. Io credo che l'azione che è stata portata avanti
vada nella direzione di dare delle risposte amministrative forti,
senza poi entrare nel merito di altri sviluppi. Ringrazio quelli
che hanno voluto permettere a questi quattro nuovi eletti di
entrare in Consiglio regionale, di assumersi le responsabilità, che
è vero che è un termine inflazionato, ma è un termine anche che
rispecchia esattamente l'impegno di ognuno degli eletti che oggi ha
deciso di entrare in quest'aula.
Ne approfitto anche per spendere due parole per il Presidente
dell'Union Valdôtaine, che con altrettanto spirito e messa a
disposizione ha voluto accettare questo incarico gravoso in un
percorso che evidentemente non è semplice: faccio a lui e agli
altri tre nuovi eletti veramente un in bocca al lupo per un ottimo
lavoro soprattutto per aver voluto mettersi a disposizione della
Comunità e di questo Consiglio.
Dalle ore 18:08 assume la Presidenza il vicepresidente
Distort
.
Distort (Presidente) -
Ha chiesto la parola la collega
Favre.
Favre -
Superata l'emozione del primo intervento, mi
sento di aggiungere due cose prima dell'ingresso del collega
Lavevaz, ero molto dispiaciuta quest'anno di non aver potuto
partecipare allo
Charaban
per questione di altri impegni ma
ho recuperato credo ora, purtroppo non ho ancora capito se la
pièce
a cui ho assistito i questi primi 10 minuti della mia
permanenza in Consiglio regionale sia "è suonato l'intervallo",
"specchio riflesso" o "brutti o cattivi". Mi rallegro di entrare
oggi in Consiglio regionale con i colleghi Trione, Marzi e Lavevaz,
che tra poco vedremo, perché sono fortemente convinta che sapranno
nel pochissimo o poco tempo a disposizione ridare un po' di
sobrietà alla dialettica politica. Credo non servano parole di
offese o toni che cadano sul fatto personale per parlare di
politica, ritengo banalmente che ci voglia un po' di serietà; credo
che, per fortuna, i Valdostani non guardino sempre il Consiglio
regionale, ma forse stanno chiedendo il ritorno alle urne, oltre
che per i fatti gravi, anche per l'atteggiamento che abbiamo spesso
in quest'aula.
Presidente -
Ha chiesto la parola la collega
Spelgatti.
Spelgatti (LEGA VDA) -
Presidente Testolin, lei ha
risposto al collega Gerandin dicendo tutta una serie di cose e
chiudendo con la frase: "così mi ha dato l'opportunità di
chiarire", no, non avete chiarito assolutamente nulla, sta passando
in sordina il fatto che abbiamo perso il posto da titolare al
Consiglio delle Regioni, al Comitato delle Regioni, a Bruxelles,
una cosa mai successa e qualche spiegazione la dovreste dare ai
Valdostani, noi conteremo sempre meno in Europa e tutto questo sta
succedendo, come al solito, grazie a voi.
È saltata la costituzione di parte civile, le spiegazioni che
avete dato non sono state sufficienti; su tutto il discorso degli
avvisi di garanzia riferite ai suoi colleghi e su tutta la mancata
comunicazione fatta alla cittadinanza rispetto alla posizione del
Presidente e dei dimissionari, degli Assessori dimissionari, mi
dispiace, non è stata fatta chiarezza. Prima non avevo preso la
parola, perché tanto l'aveva presa il collega Sammaritani. Le
assicuro che il suo intervento di prima è stato assolutamente fuori
luogo, come lo sono stati i toni, come lo è stato il fatto che
chiaramente siete stati voi a respingere le nostre richieste di
intervenire sul bilancio e riscrivere un bilancio completamente
differente, non l'avete voluto fare, oggi siamo qua, siamo in
questa situazione e la responsabilità è tutta vostra. La cosa più
incredibile di tutto questo è che state cercando ancora di fare un
nuovo Governo, vi dico: uscite fuori, chiedete a qualsiasi
Valdostano, girate per la strada, se il vostro senso di
responsabilità vi deve portare a fare un nuovo Governo... lo sanno
tutti, state facendo esattamente questo, secondo me, vi dovreste
vergognare.
Presidente -
Ha chiesto la parola la presidente Rini.
Rini (PNV-AC-FV) -
La mia dichiarazione di voto l'ho già
fatta prima e rimane tale, concedetemi due parole di più anche a
me, in questo caso si parla della convalida del collega Erik
Lavevaz, io ho condiviso una campagna elettorale con il movimento
dell'Union Valdôtaine, dove ho i miei ideali, i miei principi. In
maniera ancora più convinta quindi esprimo il mio voto favorevole
all'ingresso in quest'aula del collega Lavevaz, durante la campagna
elettorale ho potuto apprezzare le sue qualità umane ma anche
professionali, la sua grande preparazione, le sue capacità. Io
credo che - lo dico senza retorica - l'ingresso oggi e la convalida
anche di questi quattro nuovi colleghi possa essere anche un valore
aggiunto per i nostri lavori, lo dico davvero senza retorica, anche
dopo aver ascoltato i qualificati interventi che hanno fatto in
quest'aula.
Detto questo, colgo la brevissima occasione, visto che il
presidente Testolin ne ha fatto cenno, per parlare della questione
della costituzione di parte civile, io, colleghi, vi devo dire che
ieri sono rimasta basita e senza parole nel leggere e apprendere
quella notizia, devo dire che subito ho avuto un attimo di
smarrimento anche di quelle poche certezze professionali, di vita,
che ognuno di noi ha, che io ho in particolare in quel campo.
Ebbene, mi sono chiesta come sia possibile che un professionista,
non dico di quel livello, ma anche un professionista qualunque, un
avvocato, anche un praticante, probabilmente anche un iscritto alla
Facoltà di giurisprudenza del primo anno possa commettere un errore
così grossolano come quello di presentarsi in un processo di questa
entità, ma in qualunque processo penale, violando una norma così
chiara, che basta leggere il Codice di procedura penale, davvero un
iscritto al primo giorno del primo anno dell'Università, della
Facoltà di giurisprudenza la comprenderebbe. Anche per sgomberare
il campo da polemiche sterili, politiche di presenza o meno del
Presidente in aula, perché, al di là della situazione che abbiamo
in questo momento, anche qualora la situazione fosse pacifica, non
credo che un Presidente si rechi a un'udienza e quindi il problema
qui è davvero procedurale giuridico. Chiedo formalmente che si
prendano delle assunzioni di responsabilità e delle decisioni forti
e inequivocabili in questo caso perché quello che è successo è, dal
mio punto di vista, grave. Non mi si risponda che ci si può
costituire in fase dibattimentale, perché, qualora - e lo abbiamo
visto, io leggo dai giornali - si scelga un rito abbreviato,
alternativo, questa possibilità viene meno. Non è vero quindi che
può essere sanato, anche qualora tutti avessero scelto il rito
ordinario, è un errore che, dal mio punto di vista, è
inconcepibile, anche per rispetto ai tanti professionisti avvocati
che ci sono anche nel Foro di Aosta e anche per il futuro chiederei
un impegno di quest'Aula affinché si possa trovare il modo, con
estrema trasparenza, estrema chiarezza, con sistemi di rotazione i
più limpidi possibili, di dare l'opportunità forse anche ai tanti
professionisti penalisti, avvocati che abbiamo sul nostro
territorio perché non mi sembra che sempre le scelte di andare a
cercare fuori Valle poi abbiano portato grandi risultati visti i
risultati. Su questo sarò attenta nel seguire le fasi successive e
chiedo una presa di posizione forte e inequivocabile su questo
errore che è veramente incomprensibile e imperdonabile.
Presidente -
Ha chiesto la parola il collega Mossa.
Mossa (M5S) -
Intanto io dico che sono sbalordito per le
parole del collega Gerandin, sa chi mi ricorda? Non so se ha
presente quei galletti che ci sono sopra i tetti che, a seconda di
come tira la direzione del vento, si sposta da una parte e
dall'altra, ma che non tiene mai assolutamente la sua posizione
fissa. Le dico anche perché: questa è la sua dichiarazione del 6-7
marzo, queste sono le sue parole, io gliele cito esattamente come
lei le ha dette quel giorno: "...
Presidente, prenda la parola e
ci annunci una nuova maggioranza, perché chiunque voterà a favore
di questo
- e stiamo parlando della sostituzione di Marco
Sorbara con il qui presente collega Barocco -
in quest'aula,
farà parte della nuova maggioranza regionale. Se c'è una nuova
maggioranza, ne prenderemo atto. Per ideali comuni, o comunque per
una visione politica dell'intera minoranza che c'è stata in questo
periodo, abbiamo tutti detto che avevamo almeno il dubbio su queste
ultime elezioni che fossero state in parte falsate anche dalle
notizie in merito a questo voto di scambio o quant'altro"
.
Riferendosi al nostro gruppo consiliare ha detto: "
per cui se
qualcuno da una parte invoca le elezioni, fa dichiarazioni evocando
l'eventuale scambio di voti e, dall'altra, fa da stampella... torno
a dire: indipendentemente dal fatto che si voti eventualmente a
favore o ci siano astensioni, chiunque in questo momento sia di
supporto a questa convalida, per noi significa che ha legittimato
il risultato elettorale. Sicuramente non si potrà più parlare in
prospettiva dicendo: "sono scandalizzato che ci siano queste cose
in Valle", no perché andranno bene. Ecco perché chi sarà di
supporto farà comunque parte di quella che per noi sarà la nuova
maggioranza."
Vorrei capire lei è quello del 7 di marzo o quello di oggi?
Perché non riusciamo a trovare una sua identità.
Presidente -
Ha chiesto la parola il collega Barocco.
Barocco (UV) -
Prima mi ero prenotato per un intervento
dopo gli scambi verbali tra il consigliere Mossa e gli altri
Consiglieri e poi ho desistito perché mi sembrava anche un po'
troppo facile intervenire su degli scambi che poi cadono nel fatto
personale, che forse è un po' abusato. Io però vorrei solo dare un
consiglio al consigliere Mossa: la prudenza è la virtù dei forti,
quindi cerchiamo di usarla perché è troppo facile poi accendere
degli incendi anche difendendo delle legittime posizioni; la
prudenza magari richiede di aspettare qualche tempo, perché poi
tanto nella saggezza popolare tutti i nodi vengono al pettine, in
certe sedute forse bisognerebbe essere un po' più prudenti ma
glielo dico e me lo dico a me, solo così come una riflessione
personale.
A parte questo, j'ai pris la parole pour annoncer le vote
convaincu de notre groupe pour l'entrée dans cette Assise de notre
président du mouvement, Monsieur Lavevaz, syndic de Verrayes et
ancien collègue. Je crois que le pragmatisme d'un administrateur
local est sans doute bienvenu dans cette Assise. Je remarque que
notre Président est depuis une année qui est en train de travailler
pour donner à notre mouvement un nouvel essor à l'intérieur de
notre société et pour la défense de notre autonomie et de notre
Vallée d'Aoste.
Presidente -
Ha chiesto la parola il collega Bertin.
Bertin (RC-AC) -
Ritorno brevemente a quanto avevo già
accennato nel mio primo intervento, vale a dire la questione
scandalosa della mancata costituzione della Regione Valle d'Aosta
nel processo Geenna. Quel professionista a cui abbiamo affidato la
gestione di questa delicata vicenda, oltre ad avere una parcella di
15 mila euro, che mi auguro non pagheremo, deve anche spiegarci, lo
deve a tutta la Valle d'Aosta, cosa sia successo, perché il danno
di immagine è gravissimo e credo che non vada in nessun modo
sottovalutato, chiedendo eventualmente anche come Regione i danni
potendo fare delle iniziative magari in quel senso. Oggi rimane
soltanto la possibilità di costituirsi nei confronti degli imputati
che hanno scelto il rito ordinario e uno degli imputati che per
ragioni di notifiche non è stato raggiunto e quindi si apre la
possibilità di poter di nuovo entrare nel processo, altrimenti,
come Regione Valle d'Aosta, saremmo e siamo fuori ed è
oggettivamente un fatto gravissimo.
Presidente -
Collega Gerandin, lei interviene per fatto
personale, le chiedo di esplicitarlo in estrema sintesi e poi le do
la parola.
Gerandin (MOUV') -
Volevo solo rispondere al collega
Mossa, probabilmente sono io che non mi sono spiegato bene, volevo
solo chiarire...
Presidente -
Prego.
... io chiedo scusa se non mi sono spiegato bene, ma io non ho
mai cambiato idea né a marzo, né a giugno, né a settembre e neanche
a dicembre, quello che ho provato a spiegare è che politicamente il
fatto di avere i numeri sufficienti per la surroga ha evitato che
tutti andassero a casa, che era contro il vostro pensiero, è quella
la differenza: io pensavo che voi ringraziaste il collega Restano e
la collega Rini, era questo da dire. Io non mi sono spiegato bene,
io non ho cambiato idea, la mia posizione è sempre stata coerente,
io pensavo che invece vi avessero fatto un favore, perché quello
che non è stato mai chiaro a nessuno in Valle d'Aosta è se voi il
28 firmerete queste benedette dimissioni.
Presidente -
Ha chiesto la parola l'assessore
Baccega.
Baccega (UV) -
Ancora una volta questo Consiglio
regionale si trasforma in una cosa che, di fatto, non è quella per
cui è stata votata dagli elettori valdostani; talvolta si è
trasformata in un'aula di Tribunale. Oggi più che un'aula di
Tribunale si è trasformata in una palestra da pugilato, dove
qualcuno ha fatto il sacco e gli altri hanno ficcato cazzotti a
tutto andare e questo chiaramente non è uno spettacolo edificante
per questo Consiglio regionale. Credo che avevamo due obiettivi
fondamentali oggi e nella convocazione successiva: il primo era
quello di ricostituire il
plenum
che questo Consiglio
regionale doveva avere e ci siamo dispersi in tutta una serie di
considerazioni che poco avevano a che vedere rispetto al percorso e
alla convocazione per cui eravamo chiamati. Non è stato certo
edificante far vedere uno spettacolo di questo tipo ai quattro
colleghi che con senso di grande responsabilità si sono messi a
disposizione del Consiglio regionale della Valle d'Aosta dopo i
fatti che sono successi: fatti gravi - lo abbiamo detto con
chiarezza già la volta scorsa - per cui alcuni colleghi si sono
immediatamente dimessi e, sulla base di questo, era necessario
andare a ricostituire il plenum. Va anche detto - lo abbiamo detto
già la volta scorsa - che non c'è peggior sordo di chi non vuol
sentire ma lo ribadiamo ancora una volta; questa Giunta non era al
corrente dei fatti che succedevano, questo che sia chiaro una volta
per tutte.
In queste brevi considerazioni... poi interverranno i colleghi e
il Presidente per entrare più nel vivo delle questioni legate alla
mancanza della nomina del collega Marquis, nomina che è in qualche
modo sgusciata via perché hanno nominato qualcun altro, poi magari
ci diranno chi hanno nominato, se non sbaglio, il Presidente
leghista del Veneto e poi c'è ovviamente la questione della
costituzione che sono sicuro che sarà chiarita molto meglio dai
miei colleghi.....
Io voglio, al termine di questo brevissimo intervento, fare solo
gli auguri e dare il benvenuto alla collega Luisa Trione, alla
collega Alessia Favre, al collega Carlo Marzi e a dare il benvenuto
a Erik Lavevaz, che entrerà tra poco, il mio voto sarà certamente
favorevole.
Presidente -
Ha chiesto la parola il collega
Lucianaz.
Lucianaz (LEGA VDA) -
Je suis d'accord avec le
collègue Bertin
, 15 mila euro per un consiglio del genere non
sarebbero da pagare, auguro che il Governo si comporti in modo
autorevole. Io voglio solo ricordare ai neo colleghi e al prossimo
collega che entrerà in aula che il grosso problema qui all'interno,
al di là delle facili battute su chi vuole governare e sullo
Charaban
, è che noi abbiamo avuto uno scandalo
impressionante, terribile recentissimamente. È vero che la Giunta
probabilmente non ne era al corrente e sono contento che il collega
Testolin dica che ci sarà un confronto all'interno della Giunta,
forse vi manca il confronto all'interno della maggioranza, perché
se questi colleghi erano al corrente da tempo di questi avvisi, di
questa loro situazione giudiziaria, io credo che un po' di etica,
un po' di coscienza forse avrebbe dovuto consigliare a fare un
passo un po' prima verso le loro dimissioni. Noi però abbiamo
dovuto aspettare le notizie giornalistiche, io voglio ricordare che
abbiamo già perso sei colleghi in questa legislatura, ancora vivi
per fortuna, ma non sono più qui: tre dell'Union Valdôtaine, tre
eletti con la lista dell'Union Valdôtaine, uno con UVP e due con
PNV-Stella Alpina. Il problema probabilmente è all'interno di
queste liste, di questi partiti. Qua non vogliamo delegittimare
tutto un Consiglio, qua ci sono dei problemi all'interno di qualche
lista, mi spiace dirvelo, fatevi un bell'esame di coscienza. Se
qualcuno qui all'interno ha dei problemi con la giustizia, ci pensi
oggi e non stia ad aspettare altri titoloni sui giornali che girano
in tutto il mondo per poi doversi dimettere, ci pensi oggi, oggi è
il momento buono per farsi ognuno il suo esame, avete degli avvisi
di garanzia in arrivo? Avete delle situazioni pendenti con la
giustizia? Evitate questa spiacevole pubblicità a costo zero
all'immagine della Valle d'Aosta, dimettetevi prima, fate un buon
passo prima, cercate di dare un po' di onore ancora alla nostra
Assemblea e alla nostra Comunità.
Presidente -
Ha chiesto la parola l'assessore Certan.
Certan (AV) -
Avant tout pour deux simples mots de
bienvenue et de remerciement aux quatre élus, aux quatre nouveaux
Conseillers - quatre parce que trois sont déjà dans la salle du
Conseil de notre Région et Erik Lavevaz entrera d'ici quelques
minutes -, pour les remercier aussi pour leur engagement et pour
leur sens de responsabilité, collègues avec lesquels on a parcouru
quelques morceaux de chemin politique dans ces années. Je crois que
leur présence sera très importante parce que sûrement ils portent
un point de vue de l'extérieur que quelquefois désormais, quand on
est ici, on perd. On s'est confrontés souvent avec Luisa et Carlo
en particulier, mais avec Alessia aussi, souvent quand on est
engagés dans d'autres aspects, il est important d'avoir un reflet
de son engagement et son activité.
Je pense quand même important ribadire - parlo anch'io in
italiano - ma anche in modo un po' provocatorio... perché sia
chiaro, l'altro giorno l'ho già detto e lo ribadirò oggi visto che
alcuni colleghi sobillano e continuano a fare piccole illazioni sul
sapere o non sapere della Giunta, io non posso prendermi
responsabilità, l'ho già detto l'altra volta per altre persone, ma,
per quanto mi riguarda, io non ero a conoscenza di alcuna
problematica di quel tipo. Peraltro chi è del tutto estraneo ed è
dimostrato, come lo è per me e per alcune altre persone, io credo
sia la maggioranza delle persone... apro e chiudo subito una
parentesi... ripeto: sono esclusivamente state indagate e hanno
responsabilmente dato le dimissioni, ma non era un loro obbligo
farlo, quindi per persone che sono del tutto estranee non è
possibile sapere certe cose. Io vorrei che fosse chiaro che
probabilmente - visto che qualcuno usa il probabilmente, lo uso
anch'io - nessuno di noi era a conoscenza di questo. Guardate,
colleghi, che questo è dimostrato chiaramente, perché credo che chi
deve occuparsi di questo e ha questo ruolo - ed è giusto che lo
svolga fino in fondo - sa dire se in questo momento stiamo dicendo
o no la verità. Io voglio ribadire questo aspetto, è inutile
continuare a sobillare o fare illazioni se si sapeva o no, lo hanno
detto tutti i colleghi, ma lo voglio ribadire.
Inoltre devo ringraziare il collega Restano e la collega Rini,
che hanno mantenuto un atteggiamento di coerenza e hanno permesso a
dei colleghi di esercitare il loro diritto ma anche il loro dovere.
Lo ha detto chiaramente anche il ministro Boccia nello scorso
intervento quando ha risposto a un'interrogazione della nostra
deputata Tripodi, è intervenuto dicendo: "
la Valle d'Aosta in
questo momento ha comunque una situazione chiara, nessun'altra
azione deve essere fatta
".
Oggi impedire a dei colleghi l'entrata in Consiglio - tra
l'altro, chi è stato candidato e fa parte di una lista ha questo
diritto ma anche dovere - ritengo che non sia del tutto coerente,
quindi credo che al di là del bilancio... certo che siamo in un
momento di difficoltà, ma non è solo oggi che si poteva
assolutamente andare al voto, già lunedì lo si poteva fare, ci è
stato chiesto di riportare il bilancio in Commissione proprio per
fare un atto di responsabilità perché, come mi ha ricordato
Cognetta, forse non eravamo d'accordo sui modi in cui c'erano i
numeri, ma anche lunedì la minoranza poteva assolutamente portare a
elezioni se fosse stata compatta.
Dalle ore 18:32 riassume la Presidenza la presidente
Rini.
Rini (Presidente) -
Ha chiesto la parola il collega
Cognetta.
Cognetta (MOUV') -
Per dichiarazione di voto. Mi sembra
di capire che ci sia qualche Assessore ancora al lavoro in
quest'aula che giochi a fare il furbo o la furba, non lo so...
furba forse no, probabilmente io credo che, anziché giustificare
una giusta posizione rispetto a un problema molto grande, si tenda
a mischiare le carte. È un po' come chi arriva in quest'aula, viene
da un Comune, magari questo Comune è sotto inchiesta per
'ndrangheta e un cittadino valdostano si chiede: "ma questo
Consigliere era all'opposizione in quel Comune? E se lo era, in
tutto quel tempo che cosa ha fatto?", perché qua ci dimentichiamo
qualcosa, è bello quando uno dice: "fate
Charaban
, fate qua,
fate là", e voi che avete fatto? Voi ci dichiarate che non sapevate
nulla? Allora forse dovevate stare un po' più attenti, il fatto di
non sapere nulla non vi giustifica, il fatto di non aver scavato
non vi giustifica, il fatto di stare qui adesso a dire che magari è
colpa nostra che stiamo andando avanti è una cosa che vi state
inventando adesso.
Io ritengo dal basso della mia presunzione che state un po'
uscendo dai binari, leggermente, io credo che voi dobbiate fare un
piccolo esame di coscienza e ricordare che siete qui grazie al
sacrificio politico di qualcuno: dico questo perché, per quanto mi
riguarda, così come ho votato contro altri Consiglieri che sono
entrati in quest'aula, l'ho fatto pienamente e convintamente anche
oggi, perché vedete, cari colleghi, qui la questione è politica.
Ancora una volta vi vorrei sottolineare il fatto che le posizioni
politiche sono tutte valide, così com'è valido il giudizio politico
che viene dato a chi non fa il proprio lavoro, se poi ritiene per
questo motivo di sentirsi offeso, può parlare, ma il giudizio
politico, per quanto mi riguarda, non cambia. Vi ringrazio ancora
una volta per la
pièce
messa in campo oggi da parte di
tutti.
Presidente -
Assessore Certan per fatto personale? Si
limiti al fatto.
Certan (AV) -
Presidente, ogni volta vi è
un'interpretazione... siccome in Giunta vi è una sola...
Voce del consigliere Cognetta fuori microfono.
... vi è un solo Assessore di genere femminile, non posso che
essere io...
Voce del consigliere Cognetta fuori microfono.
Presidente -
Si limiti all'educazione... poi il fatto
personale io lo ritengo concluso.
... capisco che probabilmente per alcuni Consiglieri... è più
forte di lui ogni volta che qualche Assessore furba o poco furba
interviene deve continuare a intervenire, però credo che lo
spettacolo in questo senso debba finire, almeno per rispetto.
Presidente -
La parola al collega Manfrin.
Manfrin (LEGA VDA) -
Intervengo anch'io un attimo per
riannodare i fili del discorso che si è appena sviluppato in questi
attimi e concordo in parte con la collega Favre che forse sarebbe
stato meglio che tanti Valdostani non assistessero a questo
spettacolo, concordo pienamente. Forse però assistere a questo
spettacolo per chi ha l'abitudine di guardare le dirette del
Consiglio - e sono tanti per fortuna - permette anche di avere una
certa memoria storica dei fatti che accadono all'interno di
quest'aula. Al di là del ribadire che noi, pur apprezzando anche le
dichiarazioni del presidente Lavevaz, che si appresta a entrare in
quest'aula non certo con il voto favorevole della Lega, ovvero di
approvare il bilancio per poi convocare nuove elezioni, questo è
stato detto in lungo e largo e questo ci aspettiamo che avvenga un
minuto dopo che si sarà votato il bilancio... Al di là di questo e
al di là delle banalità con cui qualche neo eletto ha deciso di
ammorbare quest'aula, credo che invece un fatto importante sia
stato evocato, sono intervenuti più Assessori in quest'aula
ricordandoci che per fortuna, o purtroppo, nessuno aveva detto loro
- dei colleghi che poi si sono dovuti dimettere, Presidente
compreso - che erano giunti, da quello che pare dalle cronache
giudiziarie, degli avvisi di garanzia nel periodo estivo, da quello
che è stato raccontato dagli organi di informazione, evidentemente
quindi queste informazioni non si possono smentire, questo perché
del fatto che ne erano a conoscenza o meno non se ne ha la prova
oggettiva, ma una cosa però non si può smentire: le notizie che poi
hanno portato all'inevitabile fine dei quattro colleghi coinvolti
(fine politica con le dimissioni) erano conoscibili, sono uscite,
sono emerse nella mattinata di giovedì per proseguire durante tutta
la giornata ed erano ben conoscibili a questo punto da tutta la
Giunta che con loro condivideva il pesante onere di governare
questa Regione. Quello di cui però sicuramente eravate a conoscenza
erano i fatti di cui erano accusate le persone con cui
condividevate la Giunta. Io credo che abbiate letto le notizie,
credo che abbiate avuto modo di confrontarvi con loro e se non vi
siete sentiti con i vostri colleghi per un'intera giornata, mi
sembra un pochino strano, perdonatemi se ve lo dico. Nonostante
questo, colleghi, una cosa che voglio ricordare è che però voi, pur
conoscendo benissimo le notizie, pur leggendo benissimo i contenuti
estrapolati dalle intercettazioni che sono state pubblicate sui
giornali, non avete ritenuto inopportuno sedervi, convocare una
Giunta, votare diverse delibere, votare quattro pagine di delibere
di Giunta con i colleghi che di lì a poco si sarebbero dimessi,
delibere non di urgenza, ma delibere di nomina di persone
all'interno di enti partecipati, delibere di concessioni, delibere
di qualsiasi tipo. Quando ci venite a dire e a cercare di fare i
santarellini dicendo: "noi non sapevamo", quindi ricordatevi sempre
che, quando voi sapevate, con quelle persone vi siete seduti e con
quelle persone avete votato le delibere di Giunta. Mi fermo
qui.
Presidente -
Ha chiesto la parola il collega Ferrero.
Ferrero (MOUV') -
Come avevo anticipato precedentemente,
avevo cercato di tenere il discorso sul piano politico e fuori da
qualsiasi risvolto personale, apprendo però ora che i nuovi
colleghi arrivano e danno lezioni di etica, danno lezioni di
onestà, danno lezioni su come dobbiamo fare noi il nostro mestiere
di Consiglieri, effettivamente rimango un pochettino spiazzato.
Certo che adesso attenderò con impazienza le dichiarazioni del
Presidente ancora dell'Union Valdôtaine che verrà ed entrerà a
occupare un posto in Consiglio, ci sta vedendo, tra poco ci
parleremo, sentiremo se anche lui è prodigo di lezioni; capiremo
come mai si è preso la briga di dare la valutazione di
dichiarazioni ingiuriose alla posizione presa da me e dal collega
Cognetta in occasione dell'aumento degli stipendi dei Sindaci. Sarà
bello confrontarci con il futuro collega su queste cose, sarà bello
anche sentire il nuovo collega illustrarci che cos'è stato fatto
dal suo partito alla luce di tutto quanto è successo, dove sono gli
anticorpi dell'Union Valdôtaine? Dove sono spariti? Ecco, sarà
interessante capirlo, suggerirei a tutti - i miei toni sono stati
politici - un pochettino di prudenza, perché, alla luce di quello
che è successo oggi, la dichiarazione di responsabilità riguardo
all'approvazione di un bilancio sul quale doveva esserci una
condivisione, ma io la ritiro subito a fronte dell'impossibilità di
introdurre quei correttivi che noi ritenevamo indispensabili in
questo bilancio, quello sarà il vostro bilancio, sarà il bilancio
che vi voterete, sarà il bilancio delle mancette e lo ribadisco:
sarà il bilancio della ''ndrangheta per me e non me ne frega niente
se qualcuno mi viene a fare o a dare le lezioni, da dove? Da che
Consiglio comunale viene a darmi le lezioni?
Presidente -
Ci sono altre richieste di intervento? Ha
chiesto la parola l'assessore Bertschy.
Bertschy (AV) -
Il collega Ferrero aveva iniziato in
maniera poetica l'intervento ma ha terminato con la virulenza di
sempre, non è il bilancio della ''ndrangheta, lo abbiamo già
ribadito l'altra volta, ma non tanto perché possiate continuare a
offendere i colleghi che sono qua in Consiglio, ma perché questo
bilancio è costruito all'interno dell'Amministrazione regionale da
tutti quei dirigenti che anche voi avete difeso l'anno scorso e
direi con correttezza in occasione di uno scivolone che
probabilmente, come gruppi di opposizione, stavamo cominciando a
fare. Credo che se vogliamo credere tutti insieme che qui dentro
lavorano persone che lavorano per l'interesse dei cittadini,
funzionari e dirigenti, lo dobbiamo fare sempre, come quando
difendiamo le forze dell'ordine quando fanno un'indagine piuttosto
che un'altra. Io immagino che chi fa politica debba avere un'equa
distanza dai problemi e cercare di rimanere lucido, freddo, quando
si è coinvolti come quando si giudica il coinvolgimento di altri.
Non sto qua a ribadire le cose che sono state dette, anche perché
non è questa la sede opportuna evidentemente per l'esperienza che
c'è al lavoro di tutti noi, se ci fosse stato un minimo segnale dei
fatti che poi abbiamo letto sui giornali, io credo che la prudenza
sarebbe stata da parte di tutti il primo punto di attenzione e di
lavoro. Su questo non ci vorrei tornare. Non tocca a noi,
sicuramente abbiamo fatto il possibile e siamo stati stupiti,
scocciati, amareggiati da quello che è successo ieri in Tribunale a
Torino. Non riuscire a costituirsi per parte civile è una brutta
immagine che nasce, anche perché le ricostruzioni di oggi, di
alcuni giornali hanno anche portato tesi che non possiamo che
allontanare dal nostro lavoro e dalla nostra attività. Su questo
proprio questa mattina abbiamo chiesto con lettera formale di darci
riscontro formale di quanto avvenuto e il Consiglio ne avrà presto
evidenza.
Oggi entrano in Consiglio quattro Consiglieri regionali nuovi
che io spero abbiano l'opportunità di fare un'esperienza per quanto
breve potrà essere, perché ad oggi questa Giunta completerà il suo
lavoro con l'approvazione del bilancio, non siamo più una
maggioranza. Forse non lo siamo da tempo, perché sapete bene e lo
sappiamo tutti che da luglio scorso abbiamo con Rete Civica
approvato un accordo amministrativo ma non politico. C'è davanti a
questo Consiglio la responsabilità di decidere se questa
legislatura può proseguire o se questa legislatura... il
diktat
, non so il 28 chi lo ha immaginato, potrà essere il
giorno giusto o sbagliato, ma sicuramente questa legislatura è oggi
di fronte al bivio decisivo: o si costituirà una nuova maggioranza,
credo anche con la capacità di innovare e rinnovare la sua
rappresentanza da parte di ognuna delle componenti qua sedute in
Consiglio, o evidentemente le elezioni non potranno che essere la
soluzione al problema che la politica non trova in quest'aula.
Se non c'è maggioranza, in questo caso larga maggioranza - i
movimenti sono stati chiari con gli eletti: "larga maggioranza"
vuol dire non solo in termini numerici, in termini di capacità di
trovare punti di incontro per fare delle cose insieme -,
evidentemente non ci sarà la possibilità di continuare nella
legislatura e bisognerà essere capaci - ho apprezzato molto come
altri l'intervento del collega Distort dell'altro giorno -, in un
momento in cui non c'è una formula elettorale che darà sicurezza di
poter ritornare qui avendo risolto problemi della governabilità, di
trovare quella alchimia politica, se non ricordo male il termine
che lei ha usato, per poter poi governare questa Regione e
governare gli interessi e i problemi dei Valdostani. Non vi
preoccupate, inteso che questo Governo non può andare avanti, non
ha la forza, non ha i numeri, i numeri andranno ricercati non per
ritrovare gli Assessori, ma per riorganizzare un progetto di
maggioranza se ci sarà la possibilità di farlo. Mi pare che alla
nostra destra questa possibilità non esista, bisognerà capire come
alla nostra sinistra questa possibilità si potrà sviluppare, state
tranquilli che noi non saremo quelli che tireranno la carretta per
un altro anno, in pochi di fronte a così tanti problemi.
La politica si fa con responsabilità, noi ce l'abbiamo messa
tutta, abbiamo provato a fare il nostro pezzo di strada, adesso la
responsabilità tocca a tutti gli eletti. Tanti auguri ai nuovi
arrivati in Consiglio, grazie Alessia per la tua trasparenza, sono
sicuro che nel tuo intervento hai voluto far capire che c'è il tuo
percorso UVP e vuoi capire se questo percorso può continuare in un
progetto insieme ai colleghi che compongono il gruppo di Alliance,
se può andare avanti e può trovare un suo futuro.
Presidente -
La parola al vicepresidente Distort.
Distort (LEGA VDA) -
Il mio intervento è per fatto
personale, si sprecano i fatti personali, lo voglio proprio
invocare e ci tengo a farlo, nel rispetto rigoroso del Regolamento
del Consiglio, proprio in questi termini di chiarezza, solo ed
esclusivamente per chiarezza. Vorrei soltanto chiarire che apprezzo
l'apprezzamento - scusate questo gioco di termini - da parte
dell'assessore Bertschy. In merito al mio intervento, vorrei
ribadire per chiarezza e per rispetto esattamente della procedura
del fatto personale che il mio intervento non andava a condurre a
ipotesi di alchimia, ma andava dritto dritto a dire che, per
riprendere e ricollocare la fiducia dei Valdostani nel loro vero
alveo, io chiedevo senza nessun indugio il ritorno alle urne, anzi
specificavo che la velocità con cui si torna alle urne è
espressione di questa presa di coscienza da parte nostra di voler
ridare in mano ai Valdostani la possibilità di esprimersi. Penso
che tanto dovevo per opportuna chiarezza.
Presidente -
Chiedo un attimo solo di sospensione,
colleghi.
La seduta è sospesa dalle ore 18:55 alle ore 18:56.
Rini (Presidente) -
La parola al consigliere
Chatrian.
Chatrian (AV) -
Dopo aver ascoltato i numerosi discorsi e
interventi io penso che sia importante che i cittadini, la Comunità
valdostana e chi è interessato ascolti cosa viene deciso
all'interno di quest'aula, ascolti attentamente anche gli
interventi di tutti in modo che possa valutare per il prosieguo
cos'è stato fatto, cosa non è stato fatto, in che maniera e che
tipo di proposte vengono fatte in quest'aula o se rimangono
esclusivamente degli annunci o delle urla, o dei buoni propositi,
ma me lo insegnate tutti che i buoni propositi non sono
sufficienti.
Detto questo, io penso che questo momento è un momento difficile
per tutti, è un momento triste, dato che è un momento triste,
affrontare la situazione e trovare le migliori soluzioni per
uscirne è altrettanto difficile. Vorrei salutare i nuovi entrati,
principalmente Luisa, con la quale abbiamo fatto un percorso
insieme e che conosco meglio. Devo dire che il poter mettere a
disposizione di quest'aula il loro percorso, la loro
professionalità, il loro entusiasmo e soprattutto magari anche il
fatto di essere fuori da quest'aula in questo momento può essere
utile.
Seconda cosa: siamo stati tirati in ballo come Governo da
diversi Consiglieri, vorrei dire in maniera pacata, semplice, ma
diretta, soprattutto per chi ci ascolta se è interessato: collega
Gerandin, lei è molto abile a insinuare che noi sapevamo tutto:
ascolti, lei può crederci o non crederci, lei è bravissimo a
seminare zizzania. Lei probabilmente sa sempre tutto rispetto a
tutti gli altri colleghi di questo Consiglio; le assicuro che il
sottoscritto non era a conoscenza di nulla, nella maniera più
totale, quindi respingo realmente tutte le sue insinuazioni e non
solo le respingo, è grave che il Presidente della Regione non abbia
fatto dei passi di lato, è grave politicamente, è grave dal punto
di vista istituzionale, assolutamente sì ma, per favore, vi
chiediamo di piantarla lì con le insinuazioni, che ancora oggi sono
state messe in evidenza, che noi sapevamo, noi non sapevamo nulla.
Ancora venerdì mattina quando abbiamo fatto Giunta dalle 8:00 alle
10:00, nessuno di noi era a conoscenza degli avvisi di garanzia,
nessuno di noi, sabato mattina abbiamo fatto l'incontro alle 9 e
mezza come maggioranza e poi lo sapete tutti com'è stato il
prosieguo. Su questo vorrei essere diretto, chiaro e franco.
Detto questo, oggi comunque una parte di Consiglio è stato... il
plenum
si sta portando a compimento di modo che ci sia la
possibilità il 27 e il 28 di entrare nel merito del bilancio
regionale... non solo di approvarlo ma avremo modo anche, come dice
lei sovente - me lo permetta in questo momento - di spiegare ai
Valdostani perché è importante approvare il bilancio e perché non è
assolutamente utile andare all'esercizio provvisorio.
Per quanto riguarda le idee, evviva se ci sono delle
discussioni, delle visioni diverse su che tipo di Valle d'Aosta
gradiremmo avere per i prossimi mesi, per i prossimi anni, io penso
che sia in quest'aula che il legislatore deve trovare le migliori
soluzioni, le migliori leggi per poterle approvare e soprattutto
dare delle risposte puntuali, ma soprattutto anche con una certa
visione per il prosieguo.
Presidente -
Collega Manfrin, per fatto personale, lo
espliciti collega.
Manfrin (LEGA VDA) -
È stato detto che la Giunta non era
a conoscenza del fatto che il presidente Fosson...
Presidente -
È un fatto impersonale però questo,
collega...
... fatto impersonale...
Presidente -
... non crei precedenti, faccia intervenire
chi ha ancora del tempo, non hanno citato lei, collega.
... però siccome l'informazione l'ho fornita io...
Presidente -
Se è relativo a qualcosa che ha detto lei,
lo puntualizzi.
... la ringrazio. Collega Chatrian, lei ha detto - e mi limito
solamente a questo - che voi non eravate a conoscenza quando avete
riunito la Giunta che il presidente Fosson fosse indagato, le cito
un titolo de "La Repubblica" che dice...
Presidente -
Collega, questo non è un fatto personale, mi
dispiace toglierle la parola ma non è un fatto personale, non mi
metta in queste condizioni...
... "Il Presidente Fosson indagato per voto di scambio", non
potevate non sapere.
Presidente -
Ovviamente ha diritto di replica il collega
Chatrian ma rivolgo l'invito a quest'aula di tenere i toni consoni,
non andiamo avanti a fatti personali che non sono degni di questo
nome, non è un fatto personale, collega.
Chatrian (AV) -
Per chiarezza io penso utile a tutta
l'Aula, venerdì mattina il sottoscritto ha voluto sapere se c'era
un avviso di garanzia e mi è stato risposto di no, quindi questo è
quanto e questo è grave dal punto di vista istituzionale come ho
ribadito poc'anzi.
Presidente -
Non ci sono altri? Possiamo aprire la
votazione. La votazione è aperta. Possiamo chiudere la votazione?
La votazione è chiusa.
Presenti: 34
Votanti: 19
Favorevoli: 19
Astenuti: 15 (Aggravi, Cognetta, Distort, Ferrero, Gerandin,
Luboz, Lucianaz, Manfrin, Mossa, Nasso, Pulz, Russo, Sammaritani,
Spelgatti e Vesan)
Il Consiglio approva.
Il Consiglio convalida l'elezione del Signor Erik Lavevaz, in
qualità di Consigliere regionale supplente lo invito a prendere
posto nel suo scranno.
Si dà atto che entra in aula il Signor Erik Lavevaz.
Si procede ora al giuramento del nuovo consigliere Erik Lavevaz
ai sensi dell'articolo 23 dello Statuto speciale e dell'articolo 6
del Regolamento interno per il funzionamento del Consiglio. Do
lettura della formula per il giuramento: "
giuro di essere fedele
alla Costituzione della Repubblica e allo Statuto speciale per la
Valle d'Aosta e di esercitare il mio ufficio al solo scopo del bene
inseparabile dello Stato e della Regione Autonoma della Valle
d'Aosta.
Je jure d'être fidèle à la Constitution de la
République et au Statut spécial pour la Vallée d'Aoste et d'exercer
mon mandat dans le seul but du bien inséparable de l'État et de la
Région Autonome de la Vallée d'Aoste
".
Lavevaz -
Je le jure.
Il Consiglio prende atto.
Présidente -
Collègue Lavevaz, je vous donne la parole
pour votre intervention.
Lavevaz -
Évidemment c'est avec une grande émotion que je
prends la parole ici aujourd'hui dans un moment très difficile - on
l'a dit pendant tout l'après-midi -, voire même dramatique pour la
politique valdôtaine. J'avoue que jamais j'aurais imaginé d'entrer
dans cette salle dans une situation si compliquée et dans des
circonstances telles que celles que nous sommes en train de vivre.
Ma première pensée va aujourd'hui à Luca Bianchi, le conseiller que
je suis ici à remplacer, parce que Bianchi et les autres trois
Conseillers concernés par l'enquête qu'on connaît tous ont fait un
geste pas tout à fait évident. L'acte de démissionner pour le fait
d'être sous enquête sans aucune condamnation évidemment, mais aussi
sans même avoir été renvoyés en jugement, est un geste de grande
responsabilité vers les Institutions d'abord, mais aussi envers le
propre mouvement, un geste important et appréciable qui dans ce
climat logiquement tendu et difficile de quelque façon peut
faciliter la sérénité du débat politique et tirer d'embarras la
discussion. Ce sont des démissions dont on n'en a pas beaucoup de
précédents et pour cela il faut les retenir comme un geste
appréciable.
Cela dit, je me suis trouvé seulement hier matin, quand j'étais
en train de travailler en toute sérénité au budget de l'Unité des
Communes que dans l'après-midi j'avais discuté, dans la condition
de devoir prendre une décision difficile au bout d'une heure ou une
heure demie sur le fait d'accepter d'être aujourd'hui dans ce
Conseil régional ou pas. J'avoue que la décision n'a pas été
facile, le fait d'arriver dans un moment très difficile, le fait de
laisser d'un jour à l'autre l'Unité des Communes avec des
conséquences difficiles aussi sur mes collaborateurs m'ont obligé à
des considérations profondes et difficiles à gérer même si en
grande vitesse. Du moment qu'on pose une candidature, on prend un
engagement vers un mouvement, vers des personnes - le mot
"électeur" me semble stérile en ce moment - qui te donnent leur
confiance, une confiance qui doit avoir un poids important du
moment du vote jusqu'à la fin de la législature. Pour cela, bien
qu'on ne soit pas appelé au début de la législature, on ne peut que
répondre "présent" à l'appel même si cela, du point de vue
personnel, n'est pas le choix le plus simple, ni le plus abordable.
J'ai trop de respect pour ce Conseil, pour mon mouvement et pour la
politique elle-même pour faire le choix le plus commode pour moi et
ne pas accepter cet appel aux armes.
Par rapport aux nouveaux Conseillers qui viennent de jurer,
j'entre comme Conseiller suppléant. Je suis donc conscient que mon
expérience ici pourrait être une expérience que d'une semaine ou
que de quelques semaines, mais cela ne changera pas mon aptitude et
ma vision de mon rôle ici. J'entre ici sur la pointe des pieds et
loin de moi l'idée de vouloir distribuer des leçons en étant le
dernier arrivé évidemment. Je suis tout de même convaincu que nous
nous trouvons dans un tournant inéluctable de la politique
valdôtaine, un tournant qui doit nous apporter vers une crédibilité
renouvelée de la politique. Aujourd'hui c'est très facile d'hurler
ou d'insinuer le doute. Ce Conseil, qui est la plus importante
Assise politique de notre Région, doit être le pivot de ce
tournant. Nous avons le devoir et la responsabilité de reconquérir
la confiance des Valdôtains dans les Institutions d'abord et dans
la politique elle-même. Une confiance qui dans les dernières années
est allée toujours plus en s'affaiblissant évidemment pour des
effets surtout étranges à cette Assise, mais qui ont concerné la
politique toute. Comme un ami unioniste me dit souvent: "la
confiance se reconquiert avec l'exemple, l'exemple des
administrateurs, des hommes qui ont des responsabilités
politiques". L'exemple n'a pas été dans ces dernières années
toujours particulièrement rayonnant, hélas, et je dois dire cet
après-midi aussi, en tant que nouvel arrivé, j'ai eu quelques
petits avant-goûts de ce type de discussion. On doit reconstruire
la crédibilité de la politique je disais, mais, pour être
crédibles, on doit être surtout cohérents dans nos actions et nos
actions doivent être cohérentes à nos paroles et à nos idées. Dans
notre monde politique moderne ces passages devraient être évidents
et banals même à souligner, mais ils ne le sont pas du tout, en
particulier dans l'époque où ce sont les algorithmes des
social
à décider les points à retenir pour les débats
politiques; nous avons des instruments importants pour cette tâche
devenue de plus en plus lourde: les mouvements politiques. J'ai
déjà eu l'occasion de dire, même dans les discussions à des tables
politiques, que, selon mon point de vue, la centralité du mouvement
est le seul antidote pour curer et contraster le manque de
cohérence dans l'action dû surtout à la personnalisation de la
politique, qui est aussi, de mon humble point de vue, aussi la
cause la plus importante de l'instabilité politique de ces
dernières années bien plus que le système électoral quel qu'il
soit. Le partage et l'échange des lignes politiques avec les
personnes desquelles je parlais au début, nos électeurs qui nous
ont donné leur confiance, il ne peut que se faire par le biais des
mouvements petits ou grands qu'ils soient. Le lien de confiance
entre élus et électeurs doit se maintenir solide e réciproque
jusqu'à la fin du mandat et non pas se terminer le jour après les
élections. En remettant en route ce type de rapport entre élus et
mouvements base, on pourra peut-être rapprocher les Valdôtains à la
vie politique et les mouvements seront un instrument utile, voire
même essentiel pour ce but.
L'Union Valdôtaine est en train de débattre sur les positions à
suivre dans cette phase délicate de la politique valdôtaine. Lundi
prochain on a convoqué nos organes pour en discuter et la ligne qui
en sortira sera la ligne que je suivrais d'ici au bout de mon
expérience, d'une semaine, un mois je ne sais pas. Le Comité
fédéral tout de même a déjà défini un point central et
incontournable pour l'Union Valdôtaine, point qui concerne la
responsabilité de nous tous: l'approbation du budget 2020 sur
lequel j'estime nécessaire trouver le plus ample partage possible
et qui doit être approuvé dans le plus bref délai sous peine de
paralyser notre Région. Sécurisés les comptes, une réflexion
sereine mais sérieuse s'impose sur la continuation de cette
législature qui aujourd'hui semble compromise. Je suis confiant
dans la responsabilité de nous tous.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK