Consiglio Regionale della Valle d'Aosta - Oggetto del Consiglio n. 1154 del 16 dicembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1154 del 16 dicembre 2019 - Resoconto
OBJET N° 1154/XV - Communications du Président du Conseil
régional.
Rini (Presidente) -
Alla presenza di 30 colleghi possiamo
iniziare i lavori con il punto n. 1 dell'ordine del giorno.
Colleghi, vi informo che, oltre alle comunicazioni che ho dato
questa mattina in seno alla Conferenza dei Capigruppo, sono
pervenute durante la pausa pranzo anche le dimissioni dalla carica
di Consigliere da parte dei colleghi Luca Bianchi e Stefano
Borrello. Come abbiamo deciso nella Conferenza dei Capigruppo, non
poniamo in votazione l'iscrizione di tali punti che si aggiungono a
quelli già iscritti all'ordine del giorno, con la conseguente
votazione per presa d'atto delle dimissioni dalla carica di
Consiglieri. Non essendo presente, mi consentirete di leggere la
lettera che ho ricevuto dal collega Luca Bianchi. "
Madame le
Président, suite aux derniers événements qui ont touché la
politique valdôtaine et qui ont concerné, malgré moi, ma personne,
je vous communique ma décision de présenter mes démissions du
Conseil de la Vallée. J'ai trop de considération pour l'Institution
et pour la communauté que j'ai eu l'honneur de représenter pendant
ces années et je ne peux pas accepter que la Vallée d'Aoste puisse
souffrir de cette situation, tout en réitérant ma bonne foi que
j'espère de pouvoir démontrer auprès des instances compétentes,
avec le sentiment de n'avoir commis aucun manquement et repoussant
toute accusation. Je désire remercier mes collègues de mouvement et
tous les Conseillers régionaux, ainsi que les dirigeants et les
fonctionnaires du Conseil régional et de la Région pour leur
collaboration. Veuillez agréer, Madame le Président l'expression de
mes salutations distinguées.
Luca Bianchi
".
Passo la parola al collega Stefano Borrello.
Borrello (SA)
- Per me è importante essere qui oggi,
perché ritengo opportuno questo mio passaggio all'interno dell'aula
consiliare. Informo il Consiglio regionale che sono stato notiziato
di un'informativa di garanzia in ordine all'ipotesi di reato di cui
avete avuto notizia negli ultimi giorni. Comunico, l'ho già fatto,
lo ripeto, di ritenermi in coscienza estraneo alla commissione di
ogni reato, sono e resto sereno e sono certo di avere operato nel
totale rispetto delle leggi, avendo sempre improntato il mio
vissuto ai valori di onestà e legalità.
Per quanto riguarda il procedimento giudiziario - molti in
quest'aula sono più esperti di me, è un procedimento che ha tutta
una serie di evoluzioni e un percorso -, io ritengo opportune le
indagini e gli approfondimenti della Procura su tematiche così
delicate. Esprimo massima fiducia nella Magistratura, confidando
che la stessa possa fare chiarezza il più presto possibile su
questa vicenda per la mia onorabilità personale, professionale e
politica. Ho rassegnato le dimissioni dal Consiglio regionale per
il rispetto delle istituzioni e per la responsabilità nei confronti
dell'Amministrazione regionale affinché il Consiglio regionale, in
totale autonomia, effettui le proprie valutazioni politiche, io
confermo la mia totale estraneità alle ipotesi di reato contestate,
affinché il Consiglio regionale effettui le proprie valutazioni
politiche a tutela dell'istituzione Valle d'Aosta e
dell'Amministrazione stessa. Ringrazio tutte le persone che in
questi momenti difficili mi hanno manifestato la loro vicinanza e
solidarietà. Ringrazio i colleghi che, seppure in un contesto di
dialettica politica, si sono sempre dimostrati corretti nei miei
confronti, perché si cerca di lavorare sempre nell'ottica della
buona amministrazione. Vi auguro buon lavoro a tutti quanti.
Dalle ore 15:28 assume la presidenza il vicepresidente
Farcoz.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK