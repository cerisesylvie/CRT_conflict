Consiglio Regionale della Valle d'Aosta - Oggetto del Consiglio n. 2788 del 21 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2788 del 21 novembre 1991 - Resoconto
OGGETTO N. 2788/IX Approvazione dello statuto della
Fondazione "Centro di studi storico-letterari Natalino Sapegno"
promossa con legge regionale 23 agosto 1991, n. 33.
Presidente
Do lettura del testo della
delibera:
Deliberazione Il Consiglio
- richiamata la legge regionale 23 agosto 1991, n. 33;
- visto il parere della V commissione permanente;
delibera
di approvare lo statuto della fondazione "Centro studi
storico-letterari Natalino Sapegno", promossa con legge regionale
23 agosto 1991, n. 33, allegato alla presente deliberazione per
costituirne parte integrante e sostanziale.
Titolo I Disposizioni generali
Articolo 1 (Denominazione)
1. Per onorare e perpetuare la memoria del Professor Natalino
Sapegno, illustre storico della letteratura, studioso insigne e
docente universitario, su iniziativa delle eredi e della Regione
Autonoma Valle d'Aosta, è costituita una fondazione con la
denominazione "Centro di studi storico-letterari Natalino
Sapegno".
Articolo 2 (Sede)
1. La fondazione ha sede in Morgex (Aosta).
2. L'eventuale trasferimento dell'indirizzo in altra sede dello
stesso comune potrà essere deliberato dal Consiglio di
amministrazione di cui all'articolo 7 senza obbligo di modifica
statutaria.
Articolo 3 ( Scopo )
1. La fondazione non ha fini di lucro e opererà in Valle
d'Aosta.
2. La fondazione:
a) promuove gli studi e le ricerche nell'ambito delle
letterature italiana e francese:
b) favorisce l'accesso dei giovani alle discipline umanistiche e
crea le condizioni per un rapporto continuativo tra la ricerca
storico-letteraria e la scuola, in particolare:
1) istituendo borse di studio a favore di giovani studiosi e
ricercatori: le borse di studio saranno assegnate agli studiosi e
ricercatori stessi in base ai titoli scolastici ed accademici
posseduti, ai titoli eventualmente acquisiti, al lavoro già svolto,
tenendo conto, eventualmente. anche della condizione economica: le
modalità concrete di erogazione delle borse di studio stesse
dovranno di volta ln volta essere stabilite in appositi regolamenti
approvati dal Consiglio di Amministrazione e non dovranno
contrastare con i principi generali sopra enunciati;
2) promuovendo e collaborando a iniziative di aggiornamento
degli insegnanti;
c) favorisce lo scambio e la diffusione di informazioni
nell'ambito culturale italiano ed europeo, oltre che valdostano,
anche in collaborazione con enti, associazioni, istituzioni e altri
organismi operanti con convergenti finalità di formazione e
promozione culturale;
d) favorisce ogni iniziativa utile al progresso degli studi e
alle ricerche, ed in particolare:
1) aggiorna ed incrementa la propria biblioteca ed il proprio
archivio con l'acquisizione di libri, documenti e riproduzioni
fotografiche e fotostatiche:
2) cura la stampa del catalogo della biblioteca e la
pubblicazione di quei lavori che, nell'ambito degli scopi e delle
iniziative da essa promossi, il consiglio di amministrazione,
sentito il Comitato scientifico, giudicherà particolarmente
meritevoli:
3) promuove ed organizza, anche con enti pubblici e privati
italiani e stranieri, convegni, seminari, incontri di interesse
culturale e scientifico.
Articolo 4 (Patrimonio)
1. Il patrimonio della fondazione e costituito:
a) dai libri, dalle pubblicazioni, dai manoscritti, dagli studi
e dalle monografie, dalle riviste scientifiche e letterarie che
appartennero al Professor Natalino Sapegno:
b) dal fondo di dotazione originario e di primo avviamento. a
carico della amministrazione regionale della Valle d'Aosta:
c) dai beni mobili, via via acquisiti (libri, opuscoli, riviste,
manoscritti, fotocopie, documenti di archivio, arredi, attrezzature
tecniche) - dai beni immobili eventualmente acquistati, dalle
elargizioni di beni o sussidi convenzionati da parte di enti o
persone fisiche e da ogni altro cespite o provento che
ulteriormente le pervenisse, il tutto nel rispetto delle
autorizzazioni tutorie:
d) dai proventi del proprio patrimonio e delle attività della
fondazione, al netto delle passività:
e) da eventuali altre entrate e acquisizioni sia a titolo
gratuito sia a titolo oneroso.
Articolo 5 (Esercizio)
1. L'esercizio finanziario va dal 1 gennaio al 31 dicembre dl
ogni anno.
2. Il primo esercizio finanziario ha termine il 31 dicembre
dell'anno in cui sarà avvenuto il riconoscimento.
Titolo II Organi
Articolo 6 (Organi)
1. Sono organi della fondazione:
a) il Consiglio di amministrazione
b) il Presidente
c) il Direttore
d) il Comitato scientifico
e) il Collegio dei revisori dei conti.
Capo I Consiglio di amministrazione
Articolo 7 (Composizione - Nomina)
1. La fondazione è amministrata da un Consiglio di
amministrazione composto da otto membri:
a) il Presidente, come previsto nell'articolo 11 del presente
statuto;
b) due nominati dalle fondatrici signore Elisabetta Posta,
Simonetta Sapegno e Silvia Sapegno e, alla loro morte, dai
rispettivi discendenti diretti: in caso di mancanza dei suddetti
discendenti diretti, tali componenti saranno nominati come segue:
un membro su designazione del rettore dell'Università di Roma "La
Sapienza" e un membro su designazione del Rettore dell'Università
di Torino:
c) tre nominati dal Consiglio regionale della Valle d'Aosta (due
per la maggioranza e uno per la minoranza); in questa componente
sarà individuato ed eletto il vice Presidente della fondazione:
d) due nominati rispettivamente dal Rettore dell'Università "La
Sapienza" e dal Rettore dell'Università di Torino.
2. Il Consiglio di amministrazione resta incarica per tre anni
dalla data della sua costituzione. ed i membri di cui alle
precedenti lettere b) e c) del primo comma non sono rieleggibili
per più di tre volte consecutive.
3. Qualora uno dei Consiglieri venga a cessare dalla carica
anteriormente alla scadenza, si procederà ad una nuova nomina
rispettando il criterio di rappresentanza suddetto.
Articolo 8 (Convocazione)
1. Il Consiglio di amministrazione è convocato dal suo
presidente o, in caso di assenza o impedimento di questo, dal vice
Presidente.
2. ll Consiglio di amministrazione si riunisce almeno due volte
l'anno. nonché ogni qualvolta sia ritenuto opportuno dal
presidente, o su richiesta scritta del Direttore di cui
all'articolo 12 o di almeno due Consiglieri.
3. L'avviso di convocazione, con l`indicazione degli argomenti
da trattare, deve essere inviato a mezzo lettera raccomandata ai
Consiglieri almeno 15 giorni prima di quello fissato per la
riunione o, in caso di comprovata urgenza, con preavviso di 3
giorni, anche mediante comunicazione telegrafica.
Articolo 9 (Validità delle deliberazioni)
1. Il Consiglio di amministrazione può deliberare se è presente
la maggioranza dei membri, e le deliberazioni sono prese a
maggioranza dei Presenti: in caso ai parità prevale il voto del
presidente.
2. E' necessaria la maggioranza qualificata di almeno cinque
membri per le deliberazioni concernenti:
a) approvazione del bilancio preventivo e del conto
consuntivo;
b) modifiche statutarie;
c) formazione di regolament;
d) acquisti ed alienazioni di immobili;
e) scioglimento della fondazione.
3. Le funzioni del Segretario del Consiglio sono svolte dal
direttore che avrà cura della relazione, su apposito libro, dei
verbali delle sedute del Consiglio che saranno sottoscritti dal
Presidente e dallo stesso Direttore.
Articolo 10 (Compiti)
1. Al Consiglio di amministrazione compete la gestione ordinaria
e straordinaria della fondazione nel rispetto delle autorizzazioni
di legge.
2. Il Consiglio di amministrazione approva le scelte
fondamentali e, ogni anno, il piano delle iniziative e dei
programmi della fondazione, proposti dal Comitato scientifico di
cui all'articolo 13; provvede alla nomina del Direttore della
fondazione al di fuori dei membri del Consiglio di
amministrazione.
3. Il Consiglio di amministrazione inoltre:
a) nomina il Presidente nell'ipotesi prevista dal comma 3
dell'articolo 11 e nomina il Vice Presidente;
b) nomina i membri del Comitato scientifico secondo i criteri
indicati all'articolo 13;
c) approva nel mese di novembre di ogni anno il bilancio
preventivo per l'anno successivo e,nel mese di marzo, ii conto
consuntivo dell'anno precedente;
d) approva le modifiche statutarie
e) provvede all'approvazione del regolamento della fondazione,
sentito il parere del Comitato scientifico;
f) approva il regolamento per le assegnazioni di borse di
studio, contributi e premi e, su parere vincolante del Comitato
scientifico, designa i destinatari delle relative assegnazioni;
g) decide, su parere del Comitato scientifico, la pubblicazione
di lavori come indicato all'articolo 3, secondo comma, lettera d)
numero 2;
h) delibera in merito all'assunzione del personale.
determinandone il trattamento retributivo;
i) dispone l'impiego dei fondi secondo criteri di convenienza e
sicurezza di investimento, delibera in merito alla stipulazione di
mutui ed aperture di credito, nonché relativamente ad ogni altra
operazione bancaria e finanziaria necessaria o comunque utile per
il raggiungimento delle finalità istituzionali.
4. Ai membri del Consiglio di amministrazione non spetta alcun
compenso ma soltanto ii rimborso delle spese sostenute per l'opera
svolta.
Capo II Il presidente
Articolo 11 (Nomina - Rappresentanza - Compiti)
1. E' il Presidente a vita della fondazione la vedova del
Professor Natalino Sapegno, signora Maria Elisabetta Posta.
2. Alla sua morte, od in caso di sua esplicita rinunzia o altro
impedimento, subentreranno nella carica a vita le figlie fondatrici
signore Simonetta Sapegno e Silvia Sapegno, in ordine di
anzianità.
3. in caso di morte, rinunzia od altro impedimento dell'ultima
figlia superstite il Consiglio regionale della Valle d'Aosta
nominerà un membro supplementare. Il Consiglio di amministrazione,
integrato con il membro supplementare, procederà alla elezione del
Presidente, da scegliersi con la maggioranza qualificata di almeno
cinque consiglieri tra i suoi componenti ad esclusione di quelli
previsti dall'articolo 7. primo comma. lettera d).
4. Il Consiglio di amministrazione nomina il Vice Presidente
individuandolo tra i componenti di designazione regionale.
5. Il Presidente e il Vice Presidente nominati dal Consiglio di
amministrazione durano in carica tre anni e possono essere
riconfermati.
6. Il Presidente o il Vice Presidente in caso di sua assenza o
impedimento - rappresenta la fondazione di fronte ai terzi ed in
giudizio e cura i rapporti interni fra gli organi della fondazione
medesima e l'esecuzione delle delibere del Consiglio.
7. Spetta tra l'altro al Presidente, o in sua assenza o
impedimento, al Vice Presidente:
a) convocare e presiedere il Consiglio di amministrazione;
b) garantire la corretta amministrazione della fondazione:
c) nominare procuratori nell'ambito dei poteri conferitigli;
d) nominare avvocati e procuratori per rappresentare quali
patrocinatori in giudizio nell'interesse della fondazione.
Capo III Il direttore
Articolo 12 (Nomina - Compiti)
1. Il Consiglio di amministrazione nomina, con maggioranza
qualificata di almeno cinque consiglieri, il Direttore della
fondazione.
2. ll Direttore deve essere in possesso di laurea in una
disciplina umanistica e deve avere comprovata esperienza nel
settore delle istituzioni culturali.
3. ll Direttore resta in carica quattro anni e può essere
riconfermato.
4. Il Direttore:
a) dà concreta attuazione alle deliberazioni del Consiglio di
amministrazione e coadiuva il Presidente nella cura dei rapporti
interni con gli organi della fondazione;
b) redige il bilancio preventivo e il conto consuntivo
annuali:
c) è portavoce delle deliberazioni del Comitato scientifico
presso il Consiglio di amministrazione alle cui sedute partecipa
senza diritto di voto;
d) funge da Segretario del Consiglio di amministrazione secondo
il disposto dell'articolo 9;
e) dirige e coordina gli uffici della fondazione ed è capo del
personale dipendente della stessa;
f) conserva la documentazione prevista per legge in ordine alla
fondazione.
Capo IV Il comitato scientifico
Articolo 13 (Composizione-Nomina)
1. ll Comitato scientifico è composto dal Direttore della
fondazione e da otto membri da scegliersi tra esperti in discipline
umanistiche, nominati dal Consiglio di amministrazione ed
individuati secondo i seguenti criteri:
a) due su designazione delle fondatrici signore Maria Elisabetta
Posta, Simonetta Sapegno e Silvia Sapegno e, alla loro morte, dai
rispettivi discendenti diretti: in caso di mancanza dei suddetti
discendenti diretti tale componente sarà nominata con le modalità
previste alla lettera d) in aggiunta alla componente ivi
prevista;
b) due su designazione del Rettore della Università di Roma "La
Sapienza";
c) due su designazione del Rettore dell'Università degli Studi
di Torino;
d) due, con voto limitato, su designazione del Consiglio
regionale della Valle d'Aosta.
2. Il Comitato scientifico dura in carica quattro anni e suoi
membri sono riconfermabili.
3. Ii Presidente del Comitato scientifico è designato dai membri
dei Comitato medesimo dalle fondatrici signore Maria Elisabetta
Posta, Simonetta Sapegno e Silvia Sapegno: alla loro morte la
competenza per tale designazione passera al Consiglio regionale
della Valle d'Aosta.
4. Ai componenti il Comitato scientifico spetta, oltre al
rimborso delle spese sostenute, anche un emolumento da determinarsi
a cura del Consiglio di amministrazione.
Articolo 14 (Compiti )
1. Il Comitato scientifico individua ed indica al Consiglio di
amministrazione le scelte fondamentali e le iniziative della
fondazione intese al raggiungimento delle finalità dell'ente.
2. Il Comitato scientifico si riunisce almeno tre volte l'anno e
può essere convocato anche con maggiore frequenza per iniziativa
del Presidente o su richiesta del direttore o di almeno tre dei
suoi membri.
3. In particolare il Comitato scientifico. in via
esemplificativa:
a) presenta uno schema di programmi e le relative esigenze
finanziarie;
b) indica il piano di sviluppo della biblioteca con un prospetto
delle varie categorie di spesa;
c) propone la messa a concorso di borse di studio o il
conferimento di contributi di ricerca per l'Italia e per l'estero:
d) propone ed organizza programmi di ricerca individuali e
collettivi:
e) approva seminari, convegni e riunioni di borsisti o studiosi
ed ogni altra iniziativa culturale:
f) invita a partecipare alle attività della fondazione
qualificate persone di qualsiasi paese che, con il loro contributo
culturale, possano agevolare il raggiungimento degli scopi
dell'ente;
g) propone gli studi degni di pubblicazione, che sono stati
promossi o sostenuti dalla fondazione.
Capo V Collegio dei revisori dei conti
Articolo 15 (Composizione - Nomina)
1. Il Collegio dei revisori dei conti è composto da tre membri
nominati dal Consiglio regionale della valle d'Aosta.
2. I membri del Collegio dei revisori durano in carica per tre
anni e sono rieleggibili.
Titolo III Estinzione
Articolo 16 (Devoluzione del patrimonio)
1. In caso di estinzione della fondazione il patrimonio residuo
è devoluto a fondazioni aventi uno scopo analogo od affine al
proprio.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
Ci apprestiamo ad approvare lo statuto
della fondazione centro studi storico-letterari Natalino
Sapegno.
Questo statuto è stato lungamente discusso con la famiglia del
prof. Sapegno, è stato guardato nei minimi particolari, come già
dicevo in altre occasioni, da parte della famiglia che è stata
estremamente attenta a tutto quanto era da stabilire.
Gli uffici legali hanno dato il loro assenso a questa proposta e
mi auguro che il Consiglio regionale possa approvare lo statuto, in
modo da dare concretezza ad una fondazione che sicuramente sarà un
fiore all'occhiello per la nostra Regione.
Presidente
E' aperta la discussione generale. Ha
chiesto di parlare il Consigliere Rollandin, ne ha facoltà.
Rollandin (UV)
On avait demandé de connaître le
statut au moment où on avait présenté le projet de loi de
financement, et à ce moment on avait eu une ébauche qui par la
suite a été présentée, dont aujourd'hui on discute dans les détails
le contenu.
Il y a eu là la participation active de la famille qui a voulu
voir les différentes participations et le système qui a été adopté,
de la composition, et cetera. Je crois que là on fait référence en
partie à la loi et en partie aux options de la famille même.
Dans son ensemble on ne peut que prendre acte de ce fait et se
souhaiter qu'il y ait au plus tôt la possibilité d'avoir la
disponibilité de ce patrimoine qui a été quitté de la part des
héritiers Sapegno, sur volonté du professeur même.
Ce que je voulais demander concerne le siège, on dit:
"1. La
fondazione ha sede in Morgex (Aosta). 2. L'eventuale trasferimento
in altra sede dello stesso comune potrà essere deliberato dal
consiglio di amministrazione..."
Pour ce qui est du siège de Morgex, où on en est comme
réalisation, compte tenu qu'il y avait là un projet qui prévoyait
une intervention dans le domaine de l'hôtellerie? Je voudrais
savoir quels sont les temps prévus pour la réalisation du siège de
la fondation.
Presidente
Dichiaro chiusa la discussione
generale.
Ha chiesto di parlare il Presidente della Giunta, ne ha
facoltà.
Bondaz (DC)
Per due delucidazioni al Consigliere
Rollandin; come avevo detto in altra sede, abbiamo già da parecchi
mesi dato il progetto per la sistemazione della Torre de l'Archet a
Morgex, stiamo definendo l'acquisto di quelle due piccole parti che
ancora erano in discussione con il benestare dei proprietari; siamo
in fase di progettualità, non so dire quali saranno i tempi per la
progettazione...
(Interruzione)
Il nome non mi sovviene, ma è il professore ordinario alla
Università di Genova, facoltà di architettura, che si occupa di
restauri. Mi informerò per sapere quando sarà definita la cosa, non
appena sarà approvato il progetto - che è stato fatto anche in
accordo con il Comune di Morgex, che ha accettato la modifica a cui
faceva riferimento il Consigliere Rollandin -, sarà necessario
espletare alcune pratiche burocratiche per la concessione edilizia,
dopo di che sarà nostra premura di fare al più presto l'appalto per
poter sistemare in loco tutto il materiale che è già stato
catalogato.
Attraverso una catalogazione che è stata fatta, sappiamo
esattamente quanti sono i volumi e la loro suddivisione in periodi
storici.
Presidente
Pongo in votazione il
provvedimento:
Esito della votazione:
Presenti, votanti e favorevoli: 28
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK