Consiglio Regionale della Valle d'Aosta - Oggetto del Consiglio n. 3057 del 5 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3057 del 5 dicembre 2017 - Resoconto
OGGETTO N. 3057/XIV - Interrogazione: "Notizie in merito
all'aggiornamento delle graduatorie del Conservatoire de la Vallée
d'Aoste per l'anno accademico 2017/2018"
Farcoz (Président) -
Point n° 14 à l'ordre du jour. Pour
la réponse la parole à l'assesseur Rini.
Rini (UV) -
Rispondo innanzitutto alla sua prima domanda.
L'Istituto Musicale Pareggiato della Valle d'Aosta - Conservatoire
de la Vallée d'Aoste ha assunto a tempo determinato, in attesa
dell'espletamento di un concorso, il professore che ricopriva la
cattedra nell'anno accademico 2016/2017, sulla base della nota del
Ministero dell'istruzione, dell'università e della ricerca,
dipartimento per la Formazione superiore e per la ricerca del 23
ottobre 2017. Tale nota prevede espressamente che, al fine di
assicurare il puntuale inizio delle attività didattiche per l'anno
accademico 2017/2018 e laddove non sia possibile individuare entro
il 2 novembre l'avente titolo in base alle procedure di
assegnazione delle sedi delle vigenti graduatorie nazionali, si
ritiene che possono essere confermati in relazione alle
disponibilità dei posti i contratti a tempo determinato già
stipulati per l'anno accademico 2016/2017. Pertanto, ai sensi della
stessa nota ministeriale, è stato possibile procedere alla suddetta
assunzione a tempo determinato.
La seconda domanda: lei mi chiede se corrisponde a verità che
l'indicazione di assumere alcuni insegnanti, anche per pochi mesi a
tempo determinato, è giunta dall'Assessore stesso dopo il 10
ottobre. Io sinceramente, collega - ma glielo dico veramente senza
nessuna volontà di fare polemica - non ho compreso bene la domanda.
Se vuole sapere qual è stato l'interessamento eventuale
dell'Assessore su questa pratica, le dico che io ho ricevuto una
delegazione di alunni e genitori che mi hanno fatto presente la
criticità di questa cattedra e ho semplicemente chiesto
informazioni su qual era la situazione; ho chiesto, tra l'altro
totalmente in linea con la nota ministeriale, che venga garantito
il percorso di studi e di formazione dei ragazzi e credo che
correttamente l'istituto sia andato in questa direzione.
Président -
Pour la réplique la parole à la collègue
Certan.
Certan (ALPE) -
Grazie, Assessore, per la risposta. Credo
che noi abbiamo come Valle d'Aosta due fiori all'occhiello per
quanto riguarda la musica - due, fra molte formazioni - che sono la
SFOM, sulla quale torneremo dopo, e il Conservatoire. Non insisterò
e non vado a rivangare tutte le vicissitudini, belle o brutte e
anche inopportune di intromissione, che ci sono state della
politica nel Conservatoire in questi anni. In particolare, noi dal
10 marzo - così cito una data cara ad alcuni Assessori - avevamo
cercato davvero di dare indipendenza, di lasciare piena autonomia
di azione alla scuola, così come crediamo anche debba essere in
generale per qualsiasi latitudine e per qualsiasi luogo di cultura,
senza dimenticare che comunque l'Amministrazione regionale per
queste scuole ha investito e investe moltissimo.
Due mesi fa il Conservatoire, quando l'abbiamo lasciato, stava
organizzando l'inizio del suo anno accademico. Da un colloquio
avuto con il direttore, mi pare che ci fosse l'indirizzo di
riaggiornare le graduatorie scadute, che non sono state ancora
aggiornate, ma mi sembrava che per l'inizio dell'anno accademico si
volesse riaggiornarle - poi io non so che percorso hanno fatto -
quindi non erano state aperte. Sempre con il direttore Meucci
avevamo convenuto che fosse necessario rivalutare anche la
necessità eventualmente di riaprire alcune cattedre che erano
chiuse, perché alcuni insegnanti si erano spostati di cattedra, ma
tenendo sempre presente il fatto che non ci fosse un aumento di
cattedre, ma eventualmente solo una rivalutazione e un reindirizzo.
Io prendo atto che, nell'attesa dell'espletamento, si è provveduto
a riconfermare i tempi determinati dell'anno precedente, però con
il problema, che conosciamo benissimo, che alcuni di questi docenti
potranno essere confermati solo per quattro mesi.
Io non credo che si possa valorizzare la meritocrazia in questo
modo. Poi io ho avuto un'indicazione che l'indirizzo di assumere
questi due insegnanti è arrivato direttamente dall'Assessorato.
Prendo atto della sua risposta, che mi dice di aver ricevuto una
delegazione di alunni e genitori e non di insegnanti, e lì mi
fermo. Quello che però questa nostra iniziativa voleva davvero
mettere in luce è che non può più essere il discorso dei 36 mesi
fatto in questo modo: ti assumo per 36 mesi in modo discontinuo -
perché poi diventa così: sei mesi più sei mesi, più sei mesi... -
con anche un problema chiaramente per il periodo estivo per gli
insegnanti e tutto. Poi quando si arriva a 36 mesi, si dice: ormai
ho raggiunto i 36 mesi, chiaramente ci sono dei diritti e anche
delle leggi europee che impongono l'assunzione a tempo
indeterminato, quindi da tempo determinato si passa a tempo
indeterminato. In questo modo siamo arrivati credo, tra SFOM e
Conservatoire, alla bellezza di settanta insegnanti di musica a
tempo indeterminato.
Io credo che non possa essere questa la
ratio
né legata
alla formazione, né alla meritocrazia. Comunque non dovrebbe essere
una regola, ma solo un'eccezione. Capita che un insegnante abbia la
qualifica e sia anche in qualche modo ancorato alla scuola o
all'istituto, ma dovrebbe essere un'eccezione, mentre ultimamente è
diventata una regola. Ripeto, va benissimo che adesso verrà bandito
il concorso e finalmente assumeremo per concorso, che non è male,
visto che non è sempre stato così in queste due scuole. È già un
passo avanti e siamo veramente felici. Però alla fine adesso che
garanzie date agli insegnanti, ai genitori e agli alunni? Quattro
mesi, dopo di che c'è un concorso e potrebbe ancora cambiare tutto
il corso di formazione, perché cambiando l'insegnante cambierà
anche il corso. Forse sarebbe stato meglio aprire le graduatorie
per questo anno scolastico e bandire il concorso per il
prossimo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK