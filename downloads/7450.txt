Consiglio Regionale della Valle d'Aosta - Oggetto del Consiglio n. 1953 del 16 aprile 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1953 del 16 aprile 1986 - Resoconto
OGGETTO N. 1953/VIII - PARTECIPAZIONE DELLA REGIONE ALLE
ESEQUIE DELLA DUCHESSA ANNA DI SAVOIA AOSTA.
(Interrogazione).
PRESIDENTE
: Do lettura dell'interrogazione presentata dal
Consigliere Aloisi:
INTERROGAZIONE
CONSIDERATO il secolare legame tra la Valle d'Aosta e Casa
Savoia;
VISTE le consuetudini di particolare affetto che da secoli hanno
riunito gli esponenti di Casa Savoia ai nostri valligiani, i quali
ricordano ancora oggi con grande affetto la benevolenza
dell'ex-Casa regnante verso le aspettative ed i privilegi stessi
concessi al popolo valdostano sin dal lontano 1191;
ATTESO CHE sia Sua Santità Giovanni Paolo II, sia il Presidente
della Repubblica, sia le massime Autorità dello Stato hanno inviato
messaggi di cordoglio per Sua Altezza Anna di Savoia d'Aosta,
moglie di Amedeo, scomparsa fra il cordoglio generale, non solo
delle Case regnanti, ma di tutti coloro che ricordano ancora
l'eroica figura del Viceré d'Etiopia e della sua consorte
Anna, madre di Enrico d'Orléans, Conte di Parigi;
NEL PIENO RISPETTO dei principi ispiratori dell'autogoverno
regionale, voluto e sancito proprio dai regnanti di Casa Savoia,
verso i quali si leva il debito di tutti coloro che amano la Valle
d'Aosta;
il sottoscritto Consigliere regionale del M.S.I.-D.N.
INTERROGA
il Presidente della Giunta regionale per sapere in quali forme
la Regione Valle d'Aosta ed il suo gonfalone, sempre presenti nelle
manifestazioni importanti e significative, hanno preso parte ai
funerali della Duchessa Anna di Savoia Aosta.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
En ce qui concerne les obsèques de
M.me la Duchesse Anne de Savoie d'Aoste, épouse d'Amédée et mère
d'Henri d'Orléans, comte de Paris, la Région a jugé de ne pas
envoyer de délégations portant sa bannière, estimant plus
convenable de ne pas institutionnaliser la présence de la Vallée
d'Aoste, afin que les valdôtains puissent participer librement et
individuellement selon leurs sentiments avec l'ancienne maison
régnante.
En même temps, pour un respect vers la vie très discrète menée
par la Duchesse, nous avons choisi de manifester notre douleur sans
ostentation et sans qu'il y ait de manifestations extérieures qui
auraient pu offenser une vie très discrète menée, comme nous
savons, pendant ces dernières années.
PRESIDENTE:
Ha chiesto di parlare il Consigliere Aloisi,
ne ha facoltà.
ALOISI - (M.S.I.):
È vero che l'Amministrazione regionale
ha partecipato con molta discrezione, direi quasi con assoluta
discrezione, anzi non ha partecipato affatto a questo che era un
avvenimento di una certa importanza anche per quanto riguarda la
storia della Valle d'Aosta. Non si può ignorare e neppure
seppellire il passato con un atteggiamento che direi suona quasi
offesa alla lunga storia della nostra Regione.
La nostra Regione ha una secolare tradizione di affetto e di
simpatia con gli esponenti di Casa Savoia; tutto ciò è stato fatto
al di là delle varie posizioni politiche, al di là delle varie
ideologie. Pensate che per esempio Albert Deffeyes, fondatore
dell'Union Valdôtaine, e quindi ex Assessore regionale al Turismo,
indipendentemente dalla sua posizione politica, sovente si era
recato in Svizzera a fare da guida alla Regine Maria José. Perfino
il compianto Sen. Amato Berthet ha sempre avuto rapporti di viva
cordialità e di simpatia nei confronti di Casa Savoia. Papa
Giovanni Paolo II°, il massimo esponente della Chiesa cattolica, ma
anche le massime autorità dello Stato nazionale fra cui il
Presidente Cossiga ed il Presidente del Consiglio Bettino Craxi,
hanno inviato messaggi di cordoglio in occasione della morte della
Duchessa Anna.
In tutto questo non dobbiamo dimenticare l'eroica figura che
espresse Amedeo d'Aosta, quale Viceré di Etiopia, e proprio nel
pieno rispetto dei principi di autogoverno regionale, voluto e
sancito proprio dai regnanti di Casa Savoia (questo fa parte della
storia) verso i quali si eleva il debito di tutti coloro che amano
la Valle d'Aosta, mi sarei aspettato perlomeno un atto di presenza
e di rispetto nei confronti soprattutto del passato, perchè il
passato non inizia solo dal 1945, ma penso che risalga molto più
indietro. Mi auguro che la prossima volta ci sia più sensibilità da
parte dell'Amministrazione regionale e concludo con una semplice
citazione con cui invito alla riflessione: "Bisogna avere la
capacità di accettare l'evolversi dei tempi, a fronte alta,
restando fedeli agli ideali, non condizionati dalle passioni, di
chi non subisce lo spirare del vento che tanto spesso volta le
bandiere".
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK