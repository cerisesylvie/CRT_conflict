Consiglio Regionale della Valle d'Aosta - Oggetto del Consiglio n. 3057 del 25 marzo 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 3057 del 25 marzo 1998 - Resoconto
SEDUTA ANTIMERIDIANA DEL 26 MARZO 1998
OGGETTO N. 3057/X Estensione ai residenti in Valle d'Aosta
dell'esercizio del gioco alle "Slots machines" presso il Casinò di
St-Vincent. (Reiezione di mozione)
Mozione Vista la deliberazione del Consiglio regionale nr. 68
del 17 maggio 1946, che vieta l'ingresso alle sale da gioco del
Casino di Saint Vincent "a tutti i cittadini italiani residenti
nella zona autonoma valdostana, oltre ai minorenni, ai militari e
alle persone notoriamente dedite all'esercizio professionale del
gioco";
Considerato che tra le tipologie di gioco fruibili all'interno
della Casa da gioco valdostana sono comprese attualmente, oltre ai
giochi tradizionali e americani, anche le slots machines,
introdotte successivamente alla disposizione del divieto
sopracitato;
Rilevato che molti residenti si recano presso altri Casino,
specie d'oltralpe, per fruire della possibilità di giocare alle
slots;
Verificato che presso le case da gioco di Venezia e di Sanremo è
permesso ai residenti, secondo determinati criteri e con gli
opportuni controlli, l'accesso e il gioco alle slots;
Attesi i risultati economici che stanno derivando alle suddette
aziende dalla clientela residente usualmente dedita al gioco delle
slots;
tutto ciò premesso, il Consiglio regionale
Impegna
l'Amministrazione regionale ad estendere anche ai residenti in
Valle d'Aosta l'esercizio del gioco alle slots secondo le modalità
e con i controlli ritenuti adeguati all'iniziativa in esame.
F.to Tibaldi
Presidente Ha chiesto la parola il Consigliere Tibaldi.
Tibaldi (Ind) Per una breve illustrazione della mozione. Con
deliberazione del 17 maggio 1946 il Consiglio regionale della Valle
d'Aosta, appena costituito, decideva di stabilire in una apposita
delibera quali erano i soggetti che potevano fruire dei giochi
presso la Casa da gioco di Saint-Vincent. In particolare veniva
limitato l'accesso ai minorenni, ai militari, alle persone
notoriamente dedite all'esercizio professionale del gioco e a tutti
i cittadini italiani residenti nella zona autonoma valdostana, la
Regione non essendo ancora costituita, veniva definita come zona
autonoma.
Sono passati più di 50 anni da quella deliberazione; i giochi
della Casa da gioco di Saint-Vincent hanno avuto un forte
incremento non solo da un punto di vista quantitativo, ma anche da
un punto di vista qualitativo, in particolare alcuni anni fa sono
stati introdotti anche i cosiddetti giochi automatici ovvero le
"slots machines".
Non ci sono statistiche ufficiali - perlomeno non le possiedo in
questo momento - però, sappiamo che molti residenti nella nostra
Regione si recano sovente in altri casinò, in particolare in quelli
francesi d'oltralpe a giocare, quindi utilizzano questa loro
possibilità e questa loro volontà di gioco recandosi altrove.
Con questa mozione si intende sensibilizzare l'Amministrazione
regionale alla possibilità di permettere l'accesso alla Casa da
gioco ai residenti, in particolare alle sale delle "slots
machines". Sappiamo benissimo che una delle motivazioni
fondamentali che ha ispirato quella deliberazione del ?46 da parte
del Consiglio regionale era quella di evitare la possibilità di
combine fra i gestori, gli impiegati alle sale da gioco del Casinò
di Saint-Vincent e i residenti e che potevano snaturare l'immagine
del neonato Casinò. Sappiamo anche che in altri Casinò d'Italia, in
particolare Sanremo e Venezia, questa possibilità di accesso ai
residenti alle "slots" è più che mai aperta. Si trovano anche
determinati risultati che sono particolarmente qualificanti su
quelli che sono i rendiconti... è un po' difficile, Presidente,
però...
Presidente ... prego il Consiglio di prestare un po' di
attenzione.
Tibaldi (Ind) È soprattutto il rumore di fondo che è
fastidioso...
(voce fuori microfono) ... sono le "slots"... (ilarità
dell'Assemblea)
Tibaldi (Ind) È difficile sostenere il dialogo in quest'aula;
effettivamente la libertà di parola è fortemente limitata anche dai
fatti, ha ragione il Consigliere Squarzino. Mi auguro che il
Presidente sia più attento a regolare i lavori di quest'aula.
Comunque, sulla base di recenti dati che sono stati diffusi e che
si riferiscono agli incassi dei casinò italiani negli ultimi due
mesi di gennaio e di febbraio del ?98, ci sono delle cifre che
devono far riflettere, in particolare sulla base del numero di
macchinette che sono disponibili presso le singole case da gioco e
sugli introiti relativi. Per esempio, nel mese di gennaio'98 al
netto di mance le "slots machines" di Saint-Vincent - sono circa
500 le macchine disponibili presso la Casa da gioco di
Saint-Vincent - hanno dato una redditività di 8,7 miliardi
circa.
A Sanremo poco più della metà delle macchine (quindi 280) ha
dato una redditività di 8,8 miliardi, già superiore in termini di
valore assoluto.
Mi sono informato presso le dirigenze di questi Casinò gestiti a
Sanremo e a Venezia, mi è stato confermato che l'accesso ai
residenti e il volume di gioco dei residenti è più che mai
significativo e contribuisce a reggere e ad incrementare
notevolmente i proventi della Casa da gioco quindi, il primo dato
di positività di quest'estensione sarebbe anche quello di
incrementare il volume di gioco e la redditività di questo settore
particolare del gioco.
Il secondo è quindi quello di allinearsi a disposizioni che sono
già presenti in altri casinò italiani e non vedo quali possano
essere eventuali ostacoli all'accesso da parte di residenti in una
determinata zona, in questo caso Valdostani, all'esercizio del
gioco in quel di Saint-Vincent.
C'è poi il fenomeno dell'occupazione che non dobbiamo
dimenticare perché estendere il gioco secondo modalità, come si
dice in mozione, e controlli che siano ritenuti adeguati
all'iniziativa in esame e che debbano essere attentamente valutati
dall'Amministrazione proponente senz'altro permetterebbe un
risvolto occupazionale non indifferente. E comunque con formule di
"part time" o "full time" potrebbe essere allargato l'organico per
quanto riguarda l'assistenza a quest'esercizio del gioco ulteriore
che viene concesso a questa nuova categoria di clienti.
Poi c'è un altro aspetto che è più che mai attuale ed importante
ed è la contestualità di quella che è la revisione oppure
l'approvazione di una nuova convenzione che ancora è in fase di
definizione, sarà probabilmente in fase di definizione nei prossimi
giorni, questo lo vedremo probabilmente nel prossimo Consiglio
quindi, potrebbe essere anche questa l'occasione per verificare
anche con il futuro gestore quelle che possono essere delle
opportunità che sarebbe bene non tralasciare o dimenticare proprio
in questo momento.
C'è da dire oltretutto che una proposta del genere venne
avanzata anche dall'ex Commissario straordinario Arrigoni quando
era appena stato insediato da questo Consiglio alla guida della
gestione straordinaria regionale. La proposta non venne mai
particolarmente approfondita o affrontata anche dalla IV
Commissione, quindi rimase ferma.
Le motivazioni che sorreggono questa mozione sono
sostanzialmente di questo tipo: l'aumento di redditività economica
per la Casa da gioco, la fruibilità per i residenti di poter avere
un'altra opportunità di svago nella nostra Regione, in particolare
in questo sito che è il Casinò de la Vallée e naturalmente i
riflessi occupazionali che non vanno assolutamente dimenticati.
Per questo ho presentato quest'iniziativa che sottopongo
all'attenzione e dell'Amministrazione regionale e del
Consiglio.
Presidente È aperta la discussione generale. Ha chiesto la
parola il Consigliere Chiarello.
Chiarello (RC) Premetto che sono completamente contrario a
quest'apertura. Non so di preciso quali siano state le motivazioni
che hanno fatto sì che rimanesse chiuso, mi sembra di aver sentito
che agli inizi era aperto anche ai Valdostani e che erano successe
delle cose poco piacevoli per certe famiglie valdostane.
Non sento girando la Valle d'Aosta tutta questa necessità di
entrare a giocare al Casinò, tanto più che il primo dato che
Tibaldi ha preso a supporto è stato quello di aumentare gli incassi
del Casinò. Sta di fatto che la gente valdostana deve andare lì a
perdere perché il Casinò incassi.
Non ritengo che la funzione del Casinò sia quella di far perdere
la gente valdostana, già è una cosa un po' astrusa. E poi girando
per la Valle, probabilmente quei pochi che vogliono andare, vanno a
Chamonix o in altri casinò. Io voterò contro perché non ritengo
importante e non sento questo levar di scudi da parte dei
Valdostani per andare a perdersi i loro soldi al Casinò per
rimpinguare le tasche del Casinò stesso.
Presidente Ha chiesto la parola il Consigliere Dujany.
Dujany (Aut) Molto brevemente, non riteniamo importante favorire
una cultura del gioco. Abbiamo già lo Stato che incentiva tale
logica con il "gratta e vinci" e con altre iniziative. Tale cultura
è finalizzata più a disimpegnare la persona umana che tende a
puntare sulla sorte, anzi sulla buona sorte, invece di migliorare
la propria personalità. Neppure sotto il profilo occupazionale ne
deriverebbero grandi vantaggi soprattutto se questa problematica
dovesse riguardare solo le "slots machines". E in ogni caso la
logica economistica viene dopo la logica dell'interesse dell'uomo.
Non voteremo favorevolmente.
Presidente Ha chiesto la parola il Consigliere Squarzino
Secondina.
Squarzino (PVA-cU) È notorio che personalmente ho molta
difficoltà a capire il senso dei giochi del Casinò.
Volevo riprendere però con forza l'osservazione che ha appena
fatto Chiarello, il quale si è posto il problema se questo tipo di
servizio serve ai residenti della Valle d'Aosta e si è chiesto se
questo favorisce oppure no una qualità di vita per i residenti
della Valle d'Aosta. Mi sembra che abbia messo l'accento su un
punto importante che è l'ottica con cui dobbiamo fare le nostre
scelte politiche ed è quella di essere attenti alla salute, alla
qualità di vita delle donne e degli uomini che vivono in questa
Regione. Qui mi riallaccio a quanto avrei voluto dire prima e non
ho potuto dire perché c'è stato, a mio avviso, un errore
nell'interpretazione del Regolamento e non si è data la parola a
chi l'aveva chiesta prima del proponente la mozione.
Mi interessava ricordare qui due cose. Si è parlato stamani di
quel libretto della Consulta; quel libretto tanto deplorato è
frutto di un lavoro fatto da USL, Sanità e Consulta per migliorare
la qualità di vita delle donne e quel libretto non fa altro che
stampare le relazioni che sono state fatte durante un corso di
informazione organizzato da enti ed istituzioni...
Presidente ... Consigliere Squarzino, la inviterei a svolgere il
suo intervento con riferimento alla mozione... è legato quel
libretto alle "slots machines"? Non credo che alle "slots machines"
dobbiamo chiedere la regolarità igienico-sanitaria...
Squarzino (PVA-cU) ... è legato alla qualità di vita dei
residenti della Valle, quindi dicevo che questo libretto non è
altro che la sintesi...
Presidente ... Consigliere Squarzino, la richiamo a
discutere...
Squarzino (PVA-cU) ... non è altro che la resocontazione di
relazioni fatte durante iniziative di aggiornamento a cui hanno
partecipato centinaia di donne della Valle.
Presidente Consigliere Squarzino, la inviterei la prossima volta
ad attenersi all'argomento all'ordine del giorno. Ha chiesto la
parola il Consigliere Perrin Joseph César.
Perrin G.C. (UV) Le Groupe de l'Union Valdôtaine aussi se
déclare contraire à cette motion parce que s'il est vrai qu'il y a
des Valdôtains qui se dédient au jeu et qui vont dans des casinos
étrangers, je crois qu'ils sont cependant en tout petit nombre.
Le fait d'ouvrir les portes du Casino de Saint-Vincent pourrait
être dans ce moment dangereux parce que l'envie de jouer pourrait
prendre à des Valdôtains qui maintenant ne l'ont pas. Je crois que
nous ne devons pas jouer sur le portefeuille de nos concitoyens.
Nous retenons que celle qui avait été l'idée de Monseigneur
Stévenin lorsqu'on a institué le Casino, puisqu'il s'était déclaré
favorable à l'ouverture du Casino à condition que les Valdôtains ne
puissent pas y accéder, soit encore aujourd'hui valable, donc nous
voterons contre la motion.
Presidente Ha chiesto la parola il Consigliere Collé.
Collé (Aut) Solo per fare alcune brevissime considerazioni. Le
motivazioni che hanno indotto il Consigliere Tibaldi a portare in
Consiglio questa mozione se non ho capito male sono tre. La prima è
un significativo aumento di redditività, la seconda è legata al
discorso dell'occupazione, la terza è per allinearsi a quelle che
sono le altre case da gioco italiane.
Per quanto riguarda l'occupazione, dobbiamo avere anche la
capacità di guardare il rovescio della medaglia perché se è vero
che nell'immediato potrebbe essere occupato del personale in più, è
altrettanto vero - così come ho avuto anche occasione di toccare
con mano - che purtroppo le case da gioco generano anche fallimenti
e situazioni molto difficili e quante fabbriche e quante ditte sono
state chiuse proprio dovute al gioco quindi, questo credo che non
possa essere tenuto in considerazione.
Quanto all'aumento di redditività, mi stupisce che il
Consigliere Tibaldi non abbia allora proposto di far accedere i
residenti non solo alle "slots machines", ma anche ai giochi
francesi. Non crediamo sia giusto fare questo tipo di ragionamento
e credo che quanto è stato stabilito nel momento dell'apertura
della Casa da gioco debba essere mantenuto perché dobbiamo
salvaguardare gli interessi dei Valdostani.
Non credo che ci sia questo grosso flusso di Valdostani che
vanno oltralpe a giocare nelle Case da gioco francesi o comunque
fuori dal territorio valdostano; sicuramente una parte ci può
essere legata più ad un discorso di divertimento che ad una mania
vera e propria, ad una droga del gioco. Se invece un domani dovesse
essere aperto il Casinò di Saint-Vincent anche ai Valdostani,
sicuramente questa parte aumenterebbe e non credo che come classe
politica avremmo dato un buon esempio.
Sul fatto di allinearsi agli altri, molte volte lo diciamo per
altri motivi, vedi turismo, vedi Trentino eccetera, su questo credo
che dobbiamo avere la capacità di copiare gli altri quando gli
altri danno esempi validi e quando gli altri portano avanti
iniziative che hanno un senso. Credo che questa sia una delle cose
su cui proprio non dobbiamo allinearci con gli altri.
Presidente Ha chiesto la parola il Consigliere Marguerettaz.
Marguerettaz (Aut) Intervengo semplicemente per una
preoccupazione. Avendo udito la collega Squarzino intervenire su un
argomento qual è quello del Casinò, non vorrei che mi si
rinfacciasse questa volta, come è successo in passato, di non
intervenire quando invece in passato ero intervenuto io e lei non
era intervenuta e poi era venuto fuori un pasticcio incredibile.
Oggi ha parlato lei, parlo anch'io, solo per dire che sono
contrario a questa mozione, i motivi sono già stati espressi da
molti interventi che mi hanno preceduto, io aggiungo due
considerazioni. La prima è quella che se il Consiglio regionale
dovesse approvare una mozione di questo genere, dal punto di vista
economico rischierebbe di mettere in piedi una cosiddetta partita
di giro perché probabilmente molti dei soldi che i Valdostani
andrebbero a giocare al Casinò li avrebbero magari attinti da un
qualche contributo o mutuo regionale o sovvenzione varia.
Al di là delle battute, credo che il ragionamento che
sottintendeva l'intervento del collega Perrin così come quello del
collega Collé sia pienamente condivisibile. Non necessariamente,
direi particolarmente in questa Valle dobbiamo assumere modelli che
non ci sono propri; non credo che la scelta fatta da altri gestori
di casinò quali quei Comuni a cui si fa riferimento anche nella
mozione di Tibaldi sia un esempio da seguire. In Valle d'Aosta
abbiamo una tradizione, una certa cultura che va salvaguardata, che
ha delle motivazioni profonde - Perrin citava Monsignor Stévenin,
ma potremmo citarne tanti altri -, quindi è bene che, anche se ci
avviciniamo agli anni duemila, non si ragioni tanto su una
situazione di fatto che si va a creare in altre realtà, ma si
continui a ragionare con la nostra testa forti della nostra
esperienza.
In questo senso spero che la stessa filosofia - così farò
arrabbiare anch'io il Presidente del Consiglio, ma meno male che è
distratto - ci guiderà quando discuteremo la legge sulla
famiglia.
Presidente Ha chiesto la parola il Consigliere Mostacchi.
Mostacchi (UV) Solo per fare una considerazione di fondo. Non
condivido lo spirito di questa mozione, ma non sono neanche
d'accordo con tutti questi falsi moralisti. Abbiamo uno Stato ladro
che ogni giorno ne inventa una per il "gratta e perdi" e nessuno
mai dice niente.
Presidente Ha chiesto la parola il Consigliere Tibaldi.
Tibaldi (Ind) Per una breve replica, visto il consenso ottenuto
dalla mozione. In un certo senso Mostacchi mi ha preceduto in
quella che voleva essere l'apertura della mia replica. Ho sentito
tanta moralità, ma non so se si debba parlare di moralità o di
moralismo in questo caso; moralismo che viene ripescato quando
conviene e viene dimenticato quando non conviene più. Ho sentito
citazioni celebri di grandi personaggi del passato, salvaguardia
della tradizione, paura di guardare oltre a modelli che magari sono
già stati applicati e con un certo risultato.
Ritengo che la Valle d'Aosta debba avere anche il coraggio di
guardare avanti, non solo di guardare indietro; il passato va bene
per essere preso come esempio, ma non deve essere un momento in cui
ci si inchioda a quell'epoca e non si riesce a guardare oltre.
Per rispondere ad alcune osservazioni che sono state fatte, non
possiamo permettere, diceva Chiarello, che i Valdostani vadano a
perdere al Casinò di Saint-Vincent. Possiamo, argomento a
contrario, Chiarello, permettere che i Valdostani vadano a perdere
altrove. Sinceramente non riesco a capire quale giustificazione
abbia questa tua dichiarazione. Possiamo permettere che vadano a
spendere o a perdere altrove, a consumare per passare un momento di
svago e di allegria oltre la Valle e quindi anche oltralpe o negli
altri Casinò italiani, ma non possiamo assolutamente concedere
questa stessa possibilità qui in Valle d'Aosta.
Si tenga presente che ci sono anche delle iniziative per la
liberalizzazione dell'esercizio del gioco a livello nazionale; sono
convinto che quanto oggi questa proposta è considerata profana o
meglio eretica, quanto prima verrà ripescata, magari rimodellata
secondo le forme di maggior convenienza perché diventerà non solo
un'opportunità, ma una necessità.
Non è importante favorire la cultura del gioco è stato detto da
qualcuno però, è importante specularci sopra come viene fatto da 50
anni a questa parte e anche qui attenzione ai falsi moralismi
perché andare a giocare alle "slots machines" o ai "gratta e vinci"
o al Totocalcio o all'Enalotto, sono attività ludiche praticate che
non costituiscono assolutamente un illecito o un qualcosa di
immorale, sono attività che vengono praticate in tutt'Italia e in
tutto il mondo, quindi non riesco a capire questa sollevazione di
scudi.
Pertanto sulla base delle motivazioni che ho detto: e la
redditività e la possibilità di svago da utilizzare nella nostra
Regione limitatamente alle "slots", e qui, per rispondere al
Consigliere Collé, limitatamente alle "slots" perché le "slots"
sono dei mezzi meccanici dove, come ho detto nell'introduzione
illustrativa a questa mozione, è più difficile, se non è permessa
del tutto, la possibilità di combine fra il gestore e il cliente,
mentre ai tavoli verdi, essendoci impiegati valdostani ed
eventualmente anche residenti valdostani, potrebbe esserci anche
questo rischio. Forse è una precisazione che il Consigliere non ha
colto nel momento in cui veniva illustrata, anche per il clima che
c'era in quest'aula.
Pertanto, sulla base delle motivazioni che ho detto, ritengo di
mantenere la mozione e sottoporla al vaglio di quest'Assemblea. Ho
già compreso quale sarà l'esito, ma ritengo che non sia
assolutamente anacronistica, non sia assolutamente immorale, anzi
sono convinto che quanto prima tornerà di estrema attualità perché
l'evoluzione del settore del gioco nel nostro Paese imporrà a
questo Consiglio di riesaminarla.
Si da atto che, dalle ore 10.54, presiede il Presidente
Stévenin.
Presidente Ha chiesto la parola il Consigliere Bavastro.
Bavastro (UV) Molto brevemente. Questo problema delle "slots
machines" francamente mi tocca molto poco, quindi non mi costa
niente allinearmi per disciplina e votare contro la mozione però,
voglio esprimere un fastidio che provo per ogni forma di
proibizionismo. In effetti i pareri che ho ascoltato mi sembra che
non considerino che in fin dei conti i Valdostani come tutti gli
altri di cui stiamo parlando, cioè quelli che potrebbero andare a
giocare, sono dei maggiorenni e in questo, come in altri fatti
analoghi, non vedo perché lo Stato e in questo caso la Regione
debbano comportarsi nei confronti di gente cresciuta come ci si
comporta nei confronti dei minori. Tutto qui.
Presidente Dichiaro chiusa la discussione generale. Ha chiesto
la parola il Presidente della Giunta, Viérin Dino.
Viérin D. (UV) En considérant les réflexions qui ont été
exprimées au cours du débat, nous pensons également que le thème ne
peut se limiter à une analyse du point de vue économique ou des
retombées sur les emplois. Il faut également tenir compte quelles
étaient les finalités à la base de l'institution de la maison de
jeu, quelle est la fonction, quel est le rôle qu'elle remplit à
l'intérieur de notre communauté et quels sont ses rapports avec
l'Administration régionale, notamment du point de vue des recettes
de celle-ci.
Monsieur Tibaldi a fait référence à la situation de Sanremo et
de Venise; il faut également considérer, si nous voulons avoir une
vision d'ensemble, que le casino de Campione utilise les mêmes
critères que le casino de Saint-Vincent. De ce point de vue il n'y
a pas donc une philosophie unique. Il y a des considérations qui
tiennent compte des différentes réalités. Et même si du point de
vue des emplois le fait qu'on aborde ici l'aspect des jeux
électroniques, ce n'est peut-être pas l'élément le plus important
compte tenu de la nécessité, pour Saint-Vincent, de développer
plutôt les jeux traditionnels par rapport aux jeux électroniques en
considération des retombées que les premiers ont sur les emplois.
C'est une considération d'ordre général et il y a des valeurs qui
ont été rappelées au sein de cette salle que nous partageons. Et
ce, tout en voulant nous pencher vers l'avenir, en considérant que
les principes et les valeurs n'ont pas de temps, et que s'il faut
les interpréter et tenir compte de l'évolution du temps, néanmoins
en tant que tels ils gardent entièrement leur validité. Nous
partageons donc encore aujourd'hui ces principes et ces valeurs,
notamment le fait d'éviter que l'on fasse des bénéfices au casino,
et donc indirectement que la Région, en tant qu'institution, puisse
faire des bénéfices, en poussant directement ou en offrant des
conditions plus faciles aux Valdôtains pour se tourner vers le jeu.
C'est d'ailleurs ce qui a été inscrit dans les différentes
conventions: l'article 17 de la convention en vigueur; la
délibération du Conseil régional du 9 juillet 1997 qui a réglementé
les dérogations à ce même principe; je rappelle qu'au mois de
décembre 1993 cette Assemblée, en votant l'ébauche de convention
Région - Sitav avait repris ces modalités.
Au mois de juillet 1994, il est vrai, le Commissaire
extraordinaire nous avait demandé d'ouvrir les salles des jeux
électroniques aux Valdôtains, mais le Gouvernement n'avait pas
accepté cette proposition; nous avons par ailleurs réaffirmé ce
même principe dans l'article 22 de l'ébauche de convention que nous
avons transmise à Finoper.
C'est donc sur la base de toutes ces considérations que nous
estimons que ce principe doit être confirmé, que nous ne pouvons
accepter la sollicitation qui nous a été adressée par Monsieur
Tibaldi, et que par conséquent le Gouvernement votera contre cette
motion.
Presidente Pongo in votazione la mozione:
Presenti: 29
Votanti: 28
Favorevoli: 1
Contrari: 27
Astenuti: 1 (Bavastro)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK