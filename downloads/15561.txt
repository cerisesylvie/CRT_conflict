Consiglio Regionale della Valle d'Aosta - Oggetto del Consiglio n. 1864 del 13 marzo 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1864 del 13 marzo 1996 - Resoconto
SEDUTA ANTIMERIDIANA DEL 13 MARZO 1996
OGGETTO N. 1864/X Rinvio della modificazione al Regolamento
interno della Consulta regionale per la condizione femminile.
Deliberazione Il Consiglio regionale
Premesso che il Consiglio regionale, con provvedimento n. 338/X
in data 13 dicembre 1993, ha approvato il Regolamento interno della
Consulta regionale per la condizione femminile, redatto dalla
Consulta stessa ai sensi di quanto previsto dall'articolo 9 della
legge regionale 23 giugno 1983, n. 65;
Considerato che la Consulta regionale per la condizione
femminile, con lettera in data 29 dicembre 1995, ha trasmesso alla
Presidenza del Consiglio la modifica al Regolamento interno,
approvata dall'Assemblea il 28 dicembre 1995;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge regionale 23 giugno 1983, n. 65;
Delibera
1) di approvare la seguente modifica al Regolamento interno
della Consulta regionale per la condizione femminile:
- Al sesto comma dell'articolo 14 sono soppresse le parole "e le
sue componenti non possono essere riconfermate nelle funzioni
precedentemente ricoperte".
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Si dà atto che, dalle ore 11,04, riassume la Presidenza il
Presidente Stévenin.
Presidente Per l'oggetto n. 11 è arrivato un emendamento
proposto dalla Consulta.
La Presidente della Consulta regionale femminile, con lettera
prot. n. 196 in data 12 marzo 1996, ha comunicato alla Presidenza
del Consiglio che, a seguito dell'incontro con i Capigruppo
regionali, la consulta ha riesaminato la modifica precedentemente
presentata al proprio regolamento interno; ha trasmesso pertanto la
nuova modifica al regolamento approvata dall'assemblea della
Consulta in data 11 marzo 1996, per l'approvazione da parte del
Consiglio regionale.
Per quanto riguarda l'emendamento, la modifica prevista al punto
1 del deliberato è sostituita dalla presente:
Il sesto comma dell'articolo 14 è sostituito dal seguente: "Il
Comitato esecutivo rimane in carica per due anni e le sue
componenti possono essere riconfermate per non più di due mandati
consecutivi nelle funzioni precedentemente ricoperte".
Ha chiesto la parola il Consigliere Squarzino Secondina.
Squarzino (VA) Solo per ricordare i termini della questione. C'è
una legge regionale che prevede l'istituzione della Consulta, della
Consulta fanno parte le componenti che rappresentano varie
associazioni, partiti e movimenti, in base ad alcuni criteri dove
c'è una rappresentanza femminile; le componenti della Consulta sono
nominate e decadono in concomitanza con il Consiglio regionale:
l'articolo 5 della legge regionale dice che entro 60 giorni
dall'inizio di ogni legislatura le componenti della Consulta sono
nominate, previa designazione dalle singole associazioni, gruppi e
movimenti di cui all'articolo 3 della presente legge, su proposta
dell'Ufficio di Presidenza con decreto del Presidente del Consiglio
regionale, e restano in carica fino alla scadenza della
legislatura. Quindi le componenti della Consulta rimangono in
carica 5 anni, per il tempo della legislatura; ogni volta che la
legislatura finisce, la Consulta viene sciolta e con la nuova
legislatura si rinominano altre componenti, cioè tutte le
rappresentanti che le associazioni, movimenti, gruppi e partiti
decidono di indicare.
All'interno della Consulta esiste l'assemblea in cui sono
presenti tutte le componenti, che attualmente sono 27; la Consulta
si è data un regolamento in cui dice che l'assemblea ha le funzioni
più importanti e prende tutte le decisioni, e che esiste un organo
esecutivo che ha il compito di dare esecuzione a quello che
l'assemblea ha deciso. L'attuale regolamento, al comma 6
dell'articolo 14, dice che il Comitato esecutivo rimane in carica
per 2 anni e le sue componenti non possono essere riconfermate
nelle funzioni precedentemente ricoperte. Sempre la stessa legge
regionale dice che il regolamento è approvato dal Consiglio
regionale, ed anche il regolamento della Consulta recita
all'articolo 9 che "il regolamento della Consulta è approvato dal
Consiglio regionale", questo significa che ogni modifica al
regolamento deve essere riapprovata dal Consiglio regionale.
La Consulta nella riunione del dicembre scorso aveva presentato
una modifica al regolamento, (su cui la sottoscritta è intervenuta
anche in modo molto vivace nel precedente Consiglio), perché aveva
individuato che era importante, là dove ci fossero state le
condizioni e le scelte, non interrompere un lavoro produttivo.
Teniamo conto che l'Esecutivo dura in carica due anni, all'interno
dei cinque anni di un mandato ci possono essere due anni, più due
anni, più altri due anni che in realtà sono un anno solo, perché
poi come l'assemblea si scioglie, si scioglie anche l'Esecutivo,
quindi tutte queste cariche decadono.
Di fronte ad alcune richieste che erano emerse da parte del
Consiglio, è stato previsto un incontro dei Capigruppo regionali il
giovedì 7 marzo con le rappresentanti della Consulta e in quella
sede era stato chiesto da alcuni Capigruppo regionali di
riesaminare la modifica e di introdurre comunque una limitazione;
addirittura qualcuno aveva proposto di stabilire in due anni e
mezzo il tempo di durata della funzione di Esecutivo, così con due
mandati si conclude il ciclo, mentre qualcun altro proponeva di far
durare l'Esecutivo addirittura cinque anni.
Facciamo presente ancora che, come dice anche il regolamento
all'articolo 15, la relazione annuale deve essere approvata a
maggioranza assoluta delle componenti l'assemblea e la mancata
approvazione della suddetta relazione provoca la decadenza
dell'intero Comitato esecutivo. Quindi ogni anno c'è un filtro
molto chiaro per cui è sufficiente che l'assemblea non approvi il
programma a maggioranza assoluta perché il comitato esecutivo
decada e si debba nominarne un altro.
Questo per dire che sono previsti una serie di filtri; si dice
che il Comitato esecutivo rimane in carica due anni, si chiede che
venga prevista la possibilità che i membri del Comitato esecutivo
ripropongano la propria candidatura e possano ricoprire la stessa
carica all'interno dell'Esecutivo per non più di due mandati.
Ripeto, questo per significare che due anni al prima tornata, due
anni la seconda tornata, sono quattro anni, se mettevamo la
previsione di un solo mandato, rimaneva un anno vuoto all'interno
dei cinque anni in cui la Consulta funziona, per cui sembrava
assurdo riproporre la nomina di un esecutivo per cui il mandato è
di due anni, ma, in realtà, era un anno solo. Quindi, pensare a
persone nuove che iniziano ad un anno dalla fine sembrava poco
funzionale.
Non solo, teniamo conto che anche con questa modifica si chiede
di dare la possibilità a chi è all'interno di un mandato di cinque
anni di lavorare all'interno dell'Esecutivo, se ci sono le
condizioni per poterlo fare.
Queste sono le motivazioni che sono state addotte e che le
consultrici hanno tenuto presente nel momento in cui hanno dato la
loro disponibilità, dietro richiesta del Consiglio di rivedere la
scelta che la consulta aveva fatto, a fare un'altra modifica,
accogliendo la proposta che era stata formulata nella riunione dei
Capigruppo del 7 marzo. O meglio, una delle proposte perché non è
che la riunione dei Capigruppo abbia detto con molta chiarezza sì o
no, ma sono emerse alcune proposte e una proposta di mediazione è
sembrata questa, che poi la Consulta ha fatto sua.
Ricordo ancora che il regolamento attuale dice che per
modificare il regolamento è necessario una maggioranza dei 2/3
delle componenti, non dei presenti; la Consulta femminile ha 27
componenti, ciò vuol dire che con decreto del Presidente del
Consiglio regionale nel '93 - quando si è costituito questo nuovo
Consiglio regionale - è stata definita la composizione della
Consulta sulla base dei nomi che le associazioni, i partiti e i
movimenti hanno fatto presente in quel momento e che tutte le
componenti la Consulta rispondono ai requisiti che la legge
prevede. In questo momento, ovvero per questi cinque anni, le
componenti sono 27 e il regolamento prevede che i 2/3 debbano
votare la proposta perché questa si intenda approvata. Ora, i 2/3
di 27 è 18; nella riunione dell'11 marzo la Consulta ha preso in
esame la proposta che era emersa dalla riunione dei Capigruppo ed
ha votato la modifica del regolamento che è stata inviata e su cui
oggi siamo chiamati a pronunciarci.
Le componenti presenti quel giorno erano 22, di queste 18 hanno
dato il loro assenso, 4 hanno detto di no. Quindi con questa
votazione la proposta di modifica del regolamento è stata approvata
dalla Consulta ed è stata inviata all'Ufficio di Presidenza perché
sostituisse la precedente modifica di regolamento che, ripeto, era
stata rivista dalla Consulta su sollecitazione di questo
Consiglio.
Presidente Ha chiesto la parola il Consigliere Perrin Joseph
César.
Perrin G.C. (UV) Je ne veux pas entrer encore dans le mérite de
cet amendement, mais je voudrais une explication technique, parce
qu'il me semble que, ainsi que l'amendement a été formulé, est en
contraste avec le but que l'on veut obtenir, c'est-à-dire une
limitation à deux mandats.
Peut-être ma lecture est fausse, mais justement je voudrais
avoir sur cela une explication.
J'ai lu l'amendement qui récite: "Il Comitato esecutivo rimane
in carica per due anni...", c'est ce que nous avons maintenant,
l'actuel Comité exécutif de la Consulta siège depuis '93, et il
ajoute: "... e le sue componenti possono essere riconfermate per
non più di due mandati consecutivi", c'est-à-dire si maintenant ils
ont siégé deux ans, elles peuvent être reconfirmées encore pour
deux mandats consécutifs, ce qui fait 6 ans.
Il faudrait peut-être, si on ne veut pas obtenir ce résultat,
formuler de façon différente l'amendement même.
Presidente Ha chiesto la parola il Consigliere Squarzino
Secondina.
Squarzino (VA) Ho chiarito prima, forse non mi sono spiegata
abbastanza bene. Facendo propri altri elementi che erano emersi in
quella riunione dei Capigruppo, vorrei ricordare fra le varie
proposte emerse quella di portare la durata dell'Esecutivo a cinque
anni, e l'altra di fare il mandato di due anni e mezzo in modo da
completare i cinque anni.
La scelta fatta - l'ho ridetto prima - è stata quella per cui un
mandato dura due anni e il mandato inizia nel momento in cui la
Consulta inizia a lavorare, tale mandato è riconfermato la seconda
volta, e sono quattro anni; può essere riconfermato una seconda
volta, ma di fatto è solo per un anno perché poi decade, nel senso
che dopo cinque anni la Consulta è sciolta.
E' come il Consiglio regionale, che si scioglie. Ciascuno si
assumerà le proprie responsabilità, e poi taccio perché chi voleva
capire ha capito, ma a me sembra ancora questione di "lana caprina"
voler "cincischiare" su una organizzazione interna di un organismo
liberamente nominato, che funziona con dei regolamenti ben precisi,
in cui nessuno ci guadagna niente ma mette parte del suo tempo che
è proprio limitato.
L'Esecutivo della Consulta non è un consiglio comunale di uno
dei nostri 73 comuni della Valle d'Aosta, in cui non è previsto
nessun limite di mandato. Addirittura abbiamo scelto nella legge
elettorale regionalre la logica che un sindaco, che è pagato, e
giustamente, possa continuare a ricoprire quella carica nel senso
di riproporsi agli elettori senza nessun limite di mandato!
E' qui si vuole "cincischiare" su questo; io veramente non ho
più parole per spiegare, chi vuol capire capisce, chi non vuol
capire... pazienza!
Presidente Ha chiesto la parola il Consigliere Perrin Joseph
César.
Perrin G.C. (UV) Ma chère Conseillère Dina, j'ai dit que je
n'entre pas dans le mérite et alors tu ne dois pas faire la
khomeiniste e devoir forcement dire, toi, ce que les autres n'ont
pas dit. Moi je n'ai pas "cincischiato" parce que je ne me suis pas
encore prononcé. J'ai demandé une explication technique, tu me l'as
donnée et cette explication est contraire à ce que M. Chenuil avait
proposé à la Conférence des Chefs de groupe, parce qu'il avait
proposé deux mandats et stop. Ici il y a trois mandats, dont deux
de deux ans et un d'une année. Tu m'as donné la réponse, ce n'est
pas ce qu'avait proposé, non, la Conférence des Chefs de groupe,
parce qu'il n'y avait eu aucune votation, là c'était une
proposition que quelqu'un a faite sienne, mais il n'y a pas eu de
votation sur cela.
C'est pour cela que j'ai demandé une explication, parce qu'il me
semblait en contraste avec ce qui avait été demandé par Chenuil. Tu
m'as donné la réponse, j'en prends acte. Je ne suis pas encore
entré dans le mérite de l'amendement et alors il ne faut pas
interpréter toujours ce que les autres ne disent pas. Cela dit, je
demande à ce Conseil de bien vouloir me concéder deux minutes de
suspension, pour que le groupe de l'Union Valdôtaine puisse en
parler face à l'explication qui a été donnée.
Presidente Aveva chiesto la parola il Consigliere Parisi, prima
di sospendere gli do la parola.
Parisi (VAP) Capisco che la Consigliera Squarzino su questo
problema è fortemente interessata, però non si tratta neanche con
quello che dice lei, da far apparire tutti gli altri dei mostri, o
comunque dei soggetti che tendono a bloccare quella che è
un'iniziativa encomiabile.
Abbiamo riconosciuto tutti che la Consulta è un'istituzione che
funziona e che svolge un ottimo lavoro. Mi sembrava però, e devo
riconfermare quanto diceva il Consigliere Perrin, che la proposta -
che mi sembrava fosse accettata, oltre che da me, anche da altri
Capigruppo - fosse quella di un mandato. Lì poi si era detto:
siccome la Consulta dura cinque anni, dobbiamo far durare il
mandato dell'Esecutivo due anni e mezzo o due anni, ma questo era
il problema...
(... interruzione del Consigliere Squarzino, fuori
microfono...)
... va bene, però la riconferma doveva venire per un altro
mandato. Così come formulato, non è quello che, almeno per quanto
mi riguarda, avevo accettato come mediazione.
Allora proporrei, dove è scritto "due mandati", di mettere un
mandato consecutivo; in quel caso rientra nella proposta fatta
nella riunione dei Capigruppo; era questa la proposta, e io su
quella base lì mi sento di votare l'emendamento che è stato
presentato.
Presidente E' stata chiesta una sospensione, il Consiglio è
sospeso per dieci minuti.
Si dà atto che la seduta è sospesa dalle ore 11,27 alle ore
11,56.
Presidente Riprendono i lavori. Ha chiesto la parola il
Consigliere Perron.
Perron (UV) Con l'impegno che una legge che vada a rivedere la
disciplina e il funzionamento della Consulta verrà mandata avanti
al più presto all'esame di questo Consiglio regionale, propongo un
emendamento a questo emendamento, che viene formulato in questo
modo. Il sesto comma dell'articolo 14 è sostituito dal seguente:
"Il Comitato esecutivo rimane in carica per due anni e le sue
componenti possono essere riconfermate per un solo mandato
successivo nelle funzioni precedentemente ricoperte".
Su questo testo mi pare ci possa essere un accordo più ampio di
quello che era emerso in precedenza.
Presidente Ci sono alcune difficoltà dal punto di vista della
procedura, nel senso che il regolamento è approvato dalla Consulta
e poi sottoposto al voto del Consiglio regionale. Forse dovremmo
rimandare alla Consulta questa proposta, forse è l'unica soluzione
che semplificherebbe tutto, e la riportiamo al prossimo
Consiglio.
Ha chiesto la parola il Consigliere Squarzino Secondina.
Squarzino (VA) Direi che si potrebbe anche accettare questo
emendamento, cioè la sostanza non è modificata, perché la sostanza
è il limite del mandato.
Presidente Si tratta di una questione di interpretazione: dice
l'articolo 9 che la Consulta redige il proprio regolamento interno
entro tre mesi dal suo insediamento, poi dice che il regolamento
della Consulta è approvato dal Consiglio regionale. Allora, essendo
qui stata fatta una proposta che è un po' diversa da quella che era
pervenuta dalla Consulta, possiamo rinviarla alla Consulta per
sentire il suo punto di vista. Siamo d'accordo? Pertanto il nuovo
emendamento proposto dal Consigliere Perron viene rinviato
all'esame della Consulta.
Il Consiglio concorda unanime.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK