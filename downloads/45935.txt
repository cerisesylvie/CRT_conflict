Consiglio Regionale della Valle d'Aosta - Oggetto del Consiglio n. 2508 del 25 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2508 del 25 maggio 2023 - Resoconto
OGGETTO N. 2508/XVI - Interrogazione: "Mappatura dello stato
della rete telefonica nella regione".
Bertin (Presidente) -
Punto n. 24. Risponde l'assessore
Caveri.
Caveri (AV-VdA Unie) -
La premessa è d'obbligo, cioè il
servizio di telefonia mobile è classificato come servizio
commerciale, quindi erogato dagli operatori di telecomunicazione ma
non considerato come servizio universale, perciò attenzione, perché
il punto è decisivo, non è prevista la garanzia dell'intera
copertura del territorio.
Infatti, come riportato sul sito del Ministero delle imprese e
del Made in Italy - come si chiama oggi eroicamente - che è
competente in materia di comunicazione, il servizio universale deve
essere garantito a tutti i cittadini, questo significa connessione
in postazione fissa da rete telefonica pubblica, accesso ai servizi
telefonici in postazione fissa e tutta una serie di altre
questioni.
In realtà però, non trattandosi di servizio universale, la
situazione è ovviamente quella che descriverò. Certo è interesse
della nostra Regione disporre del miglior servizio di copertura del
territorio, sia ai fini residenziali sia per i turisti oltre che
per la gestione delle emergenze e non ci può essere altro che la
sensibilizzazione degli operatori di telecomunicazione
sull'argomento, ma ovviamente non hanno alcun obbligo.
In questo contesto la Regione sin dagli anni 90 ha avviato delle
iniziative per essere di supporto allo sviluppo delle
telecomunicazioni in Valle, le ultime in ordine di tempo riguardano
i progetti d'infrastrutturazione delle dorsali in fibra ottica che
hanno ormai raggiunto le principali postazioni di radio
telecomunicazioni e che hanno permesso agli operatori mobili
l'adeguamento e l'evoluzione ai servizi di telefonia mobile, alle
tecnologie di quarta e quinta generazione, 4G e 5G.
È probabile che, se non ci fosse stata quest'infrastrutturazione
regionale, i segnali telefonici in alcune zone della Valle d'Aosta
sarebbero assolutamente mediocri, perché è ovvio che il
ragionamento che viene fatto laddove non c'è il servizio universale
è che ci deve essere qualche forma di redditività. Noi sappiamo che
in alcune zone della Valle d'Aosta questo non è consentito.
Inoltre è in corso, e la presenteremo presto in Consiglio Valle,
una modifica della legge regionale 25/2005 che è finalizzata alla
razionalizzazione e ottimizzazione della pianificazione e
realizzazione dei siti attrezzati per radio telecomunicazioni e
delle postazioni di proprietà pubblica per promuovere l'unitarietà
della gestione in capo alla Regione.
Si prevede infatti di trasferire delle competenze attualmente in
capo alle Unités des Communes Valdôtaines, al Comune di Aosta, alla
Regione.
Prima domanda: "Lo stato della copertura della rete
telefonica".
Le mappe di copertura delle reti telefoniche dei singoli
operatori sono considerate dagli operatori stessi segreti
industriali, pertanto la Regione non dispone di queste
informazioni.
Per contro, ogni operatore mette a disposizione specifici
servizi web che, tramite gli indirizzi delle località d'interesse,
verifica lo stato di copertura delle proprie reti con le rispettive
tecnologie a disposizione, ma è una cosa ben diversa dalle mappe di
copertura. Questo è spiegabile perché le mappe pubblicate sono di
natura commerciale, hanno carattere indicativo, si riferiscono
quindi a coperture potenziali all'esterno degli edifici secondo dei
modelli matematici in continua evoluzione in funzione dei piani
industriali e delle evoluzioni tecnologiche dei singoli operatori.
Non disponendo di una mappatura puntuale di copertura dei servizi
di vari operatori che si possono aggregare a livello regionale, non
si dispone di una mappatura delle zone non coperte, per contro,
nella fase pandemica ove l'utenza non si poteva allontanare dalla
propria abitazione, sono pervenute all'Amministrazione regionale
per tramite dei Sindaci delle segnalazioni puntuali di carenza del
servizio radiomobile in alcune zone residenziali, che sono state
prontamente riportate alle società di telecomunicazioni, che hanno
avviato delle analisi progettuali per valutare interventi di
densificazione e di estensione del servizio anche nell'ambito dei
Piani nazionali finanziati dal PNRR, con due piani in particolare,
uno si chiama Piano Italia 1G e l'altro Piano Italia 5G.
Non escludo - quando la struttura del DIAD, che è una mia
delega, sarà a punto - di predisporre una sorta di questionario
presso i Comuni per avere contezza dei buchi nelle reti, quantomeno
quelli più macroscopici, per poi parlarne con i gestori telefonici,
che però agiscono in un quadro del tutto privatistico in un regime
di concorrenza, meccanismo dunque di persuasione morale che potrà
funzionare se ci saranno, da parte degli operatori di
telecomunicazione, le risposte necessarie.
Presidente -
Replica il consigliere Ganis.
Ganis (LEGA VDA) -
. Capisco benissimo che un servizio
commerciale, quindi di telefonia mobile, non possa garantire
appieno una copertura, io però vorrei farle notare, e sicuramente
lo sa, che in molte zone della Valle purtroppo il segnale
commerciale è praticamente assente, come è assente magari in certi
villaggi, in certi valichi, anche valichi importanti, o nelle
gallerie.
Io credo che per chi abita in montagna sia importante poter
contare su di una copertura telefonica efficiente, pensiamo anche a
tutti i turisti che la frequentano e che passeggiano lungo i nostri
sentieri.
A mio avviso credo che si possa comunque trovare una soluzione
al fine di migliorare e ottimizzare il servizio, creando delle
nuove infrastrutture o ampliando il segnale, utilizzando magari
ripetitori 5G.
Presumo che con la tecnologia moderna si possa ovviare a tutti
questi disservizi.
L'uomo è andato nello spazio nel lontano 1961 rimanendo in
contatto con la Terra e oggi non riusciamo a comunicare a distanza
di poche centinaia di metri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK