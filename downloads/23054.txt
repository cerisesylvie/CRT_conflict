Consiglio Regionale della Valle d'Aosta - Oggetto del Consiglio n. 204 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 204 del 25 novembre 1983 - Resoconto
OGGETTO N. 204/VIII - DISEGNO DI LEGGE CONCERNENTE: "AUMENTO,
PER L'ANNO 1983, DELLA SPESA PER L'APPLICAZIONE DELLA LEGGE
REGIONALE 11 NOVEMBRE 1974, N. 44, RELATIVA ALLA CONCESSIONE DI
CONTRIBUTI PER L'ESPROPRIAZIONE E L'OCCUPAZIONE DI URGENZA DI AREE
DI TERRENO A NORMA DELLA LEGGE STATALE 22 OTTOBRE 1971, N. 865, E
SUCCESSIVE MODIFICAZIONI".
PRESIDENTE:
Ha chiesto di parlare l'Assessore alle
Finanze Martin, ne ha facoltà.
MARTIN (Féd. DP-UVP):
Questo è un provvedimento di legge
per concedere dei contributi per l'espropriazione e l'occupazione
d'urgenza. Il fabbisogno previsto per l'anno 1983 ammonta a 700
milioni; con la presente proposta di legge si prevede un aumento di
500 milioni per integrare questo capitolo.
PRESIDENTE:
Ha chiesto di parlare il Consigliere
Maquignaz, ne ha facoltà.
MAQUIGNAZ (Féd. DP-UVP):
Volevo porre all'Assessore
Martin una questione molto semplice: i proprietari che subiscono
l'esproprio da parte della Regione e dei Comuni ricevono
l'indennità della legge 865, più il contributo integrativo della
legge del 1971; questo invece non avviene per gli espropri che
vengono fatti da parte dell'A.N.A.S.. Colgo l'occasione per porre
quindi questo problema all'Assessore ed alla Giunta: non sarebbe
possibile applicare questo contributo integrativo anche ai
proprietari che subiscono l'esproprio da parte dell'A.N.A.S?
Sarebbe opportuno farlo perchè in questo caso avremmo una disparità
di trattamento fra quelli che subiscono l'esproprio o concordano
l'esproprio con i Comuni e con la Regione e quelli che invece lo
subiscono da parte dell'A.N.A.S. Quindi per una questione di equità
chiedo, in particolare all'Assessore Martin, di voler valutare
questa possibilità.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (P.C.I.):
Sono stato anticipato nei contenuti
dall'intervento del Consigliere Maquignaz. Alla fine della scorsa
legislatura avevamo già sollevato il problema in Consiglio ed ho
avuto modo di rileggermi in questi ultimi tempi il volumetto che il
Prof. Predieri aveva stampato, intitolato "L'indennizzo
personalizzato", quando aveva studiato la applicazione di questa
legge in Valle d'Aosta.
L'indennizzo che la Regione paga ai proprietari espropriati è
versato come contributo a favore di popolazioni e di proprietari
che, inseriti in una zona montana, sono particolarmente
svantaggiati da quel tipo di legge. Il riferimento che viene fatto
sia nello studio del Prof. Predieri sia poi nella legge è la parte
che risulta secondo noi limitativa nell'applicazione. Mi spiego
meglio: in quel periodo la preoccupazione del Consiglio
probabilmente è stata quella di adattare le indennità determinate
con la legge 865 alla realtà della Valle d'Aosta perchè questa
legge era appena uscita.
In quel momento, probabilmente, si è dimenticato che esistono
altre leggi con le quali si può espropriare e sono leggi speciali
che vengono - come ricordava il Consigliere Maquignaz - usate
dall'A.N.A., ma non solo dall'A.N.A.S. Ora, la 865 copre la quasi
totalità degli espropri che si fanno sia da parte degli enti locali
sia da parte della Regione; tuttavia esistono alcune altre forme
che anche a nostro avviso sarebbe giusto tentare: è un invito che
facciamo alla Giunta regionale.
PRESIDENTE
: Ha chiesto di parlare l'Assessore Martin, ne
ha facoltà.
MARTIN (Féd. DP-UVP):
Per dichiarare che prendo atto di
questa necessità, vedremo come Giunta di fare in modo che questa
iniquità, chiamiamola così, non abbia più a verificarsi.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE ( U.V.):
Non è che voglia aggiungere niente, ma mi
pare che fino ad oggi in questo campo si è sempre intervenuti caso
per caso. Mi sono interessato a suo tempo quando l'E.N.E.L. stava
facendo la stazione di smistamento che c'è a Tsan-Rotar appena
sotto Arvier, ed ai proprietari che non erano contenti - secondo me
giustamente - di quello che l'E.N.E.L. avrebbe loro pagato la
Regione era venuta incontro.
Mi pare che la stessa cosa sia stata fatta anche allo svincolo
di Quart-L'Eglise per i proprietari interessati in questa zona. Mi
pare che esistano delle difficoltà oggettive anche per la
complicazione della legge, però credo che la Regione sia sempre
intervenuta caso per caso, salvo forse qualcosa nella statale 26,27
anche perchè lì gli espropri erano molto antecedenti a questa legge
che è del '74, in quanto risalivano agli anni '66-'67-'71 al
massimo. Però, almeno per quanto ne so io, per gli altri
susseguenti la Regione con dei contributi era entrata allo stesso
livello di quello che era l'intervento previsto da questa
legge.
PRESIDENTE:
Passiamo all'esame dell'articolato. Do
lettura dell'art. 1:
Art. 1
Per l'applicazione della legge regionale 11 novembre 1974, n.
44: "Concessione di contributi per l'espropriazione e l'occupazione
d'urgenza di aree di terreno a norma della legge statale 22 ottobre
1971, n. 865, e successive modificazioni", è autorizzata,
limitatamente all'anno 1983, la maggiore spesa di £ 500. 000.
000.
Alla copertura dell'onere di cui al comma precedente si
provvede mediante riduzione di pari importo del fondo globale per
oneri derivanti da provvedimenti legislativi in corso di
perfezionamento iscritto al cap. 50050 della parte spesa del
bilancio di previsione della Regione per l'anno 1983.
PRESIDENTE
: Metto in approvazione l'art. 1 testè
letto:
ESITO DELLA VOTAZIONE
Presenti, votanti e favorevoli 23
Il Consiglio approva all'unanimità
PRESIDENTE
: Do lettura dell'art. 2:
ART. 2
Al bilancio di previsione della Regione per l'anno 1983 sono
apportate le seguenti variazioni:
PARTE SPESA
Variazione in diminuzione
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
£ 500.000.000
Variazione in aumento
Cap. 23400 - Spese per la concessione di contributi
straordinari per l'espropriazione e la occupazione d'urgenza di
beni immobili a norma della legge 22.10.1971, n. 865 (L.R.
11.11.1974, n. 44)
£ 500.000.000
PRESIDENTE
: Metto in approvazione l'arti colo 2 testè
letto:
ESITO DELLA VOTAZIONE
Presenti, votanti e favorevoli 23
Il Consiglio approva all'unanimità
PRESIDENTE
: Do lettura dell'art. 3:
ART. 3
La presente legge è dichiarata urgente ai sensi del terzo
comma dell'art. 31 dello Statuto speciale ed entrerà in vigore il
giorno successivo a quello della sua pubblicazione nel bollettino
ufficiale della Regione;
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE
: Metto in approvazione l'articolo 3 testè
letto:
ESITO DELLA VOTAZIONE
Presenti 23
Votanti 23
Maggioranza 18
Favorevoli 23
Il]. Consiglio approva all'unanimità
PRESIDENTE
: Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK