Consiglio Regionale della Valle d'Aosta - Oggetto del Consiglio n. 2594 del 2 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2594 del 2 ottobre 1991 - Resoconto
OGGETTO N. 2594/IX Iniziative per modificare la manovra
finanziaria del Go-verno per quanto riguarda la spesa sanitaria
(Approva-zione di risoluzione).
Presidente
Do lettura della risoluzione presentata
dal Consigliere Riccarand:
Risoluzione Appreso che fra i provvedimenti della manovra
finanziaria, approvata dal Consiglio dei Ministri il 30 settembre,
vi sono pesanti interventi in materia sanitaria;
Sottolineato, in particolare, che la manovra finanziaria
predisposta dal Governo prevede l'aumento dei tickets sulle
prescrizioni mediche, sulle analisi e sui farmaci;
Evidenziato che il livello dei tickets era già elevato e che
l'ulteriore aumento è inaccettabile;
il Consiglio regionale della Valle d'Aosta
esprime
netto e fermo dissenso nei confronti della proposta di aumento
dei tickets sanitari;
invita
i parlamentari della Valle d'Aosta ad assumere concrete
iniziative per modificare le proposte del Governo;
delibera
di inviare copia della presente risoluzione al Presidente del
Consiglio dei Ministri; ai capigruppo della Camera dei Deputati e
del Senato; ai parlamentari della Valle d'Aosta.
Presidente
Ha chiesto di illustrare la risoluzione
il Consigliere Riccarand, ne ha facoltà.
Riccarand (VA)
Questa risoluzione vuole mettere
l'accento su un problema specifico della legge finanziaria 1992 che
è stata varata dal Consiglio dei Ministri, che riguarda la
questione dell'incremento dei tickets in materia sanitaria.
Sappiamo tutti che sono stati previsti forti aumenti dei tickets
sulle ricette, sulle analisi e sui farmaci.
Già attualmente il ticket previsto su prescrizioni, analisi e
farmaci è notevole, del 30-40 per cento a seconda del tipo di
analisi, quindi è sicuramente una quota che già pesa fortemente su
chi ha bisogno di cure e di analisi per la medicina preventiva.
Andare a prevedere un incremento di questi ticket è una cosa
molto negativa, quindi la proposta che viene fatta nella
risoluzione è su questo problema specifico, di vedere se c'è una
convergenza di tutto il Consiglio, per esprimere il dissenso
rispetto a questa proposta e quindi un invito ai parlamentari a
cercare di modificare queste proposte in sede di discussione della
legge finanziaria, e infine di inviare copia della risoluzione al
Presidente del Consiglio dei Ministri, ai capigruppo della Camera
dei Deputati e del Senato e ai parlamentari della Valle d'Aosta,
perché possano tener presente le valutazioni del Consiglio
regionale nella discussione della legge finanziaria 1992, in
particolare per questo aspetto sanitario.
Presidente
Ha chiesto di parlare il Presidente
della Giunta, ne ha facoltà.
Bondaz (DC)
A nome della Giunta e della
maggioranza voteremo a favore di tutte e tre le risoluzioni che
sono state presentate.
Presidente
Pongo in votazione la risoluzione in
oggetto:
Esito della votazione
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK