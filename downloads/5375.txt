Consiglio Regionale della Valle d'Aosta - Oggetto del Consiglio n. 267 del 21 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 267 del 21 aprile 1983 - Resoconto
OGGETTO N. 267/VII - DISEGNO DI LEGGE CONCERNENTE: "NUOVE
NORME CONCERNENTI L'INDENNITA' DI RESIDENZA PER DISAGIATO SERVIZIO
A FAVORE DI TITOLARI DI FARMACIE RURALI."
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta di trasferire all'USL le
funzioni amministrative e di elevare l'indennità ed i contributi
relativi da 2.400.000 a 4 milioni.
PRESIDENTE
: Ha chiesto di parlare il Consigliere Péaquin,
ne ha facoltà.
PEAQUIN - (P.C.I.):
Avevamo chiesto in Commissione dei
chiarimenti su alcuni punti di questa legge, perchè ci sembrava che
la differenza da 2.400.000 erogati in precedenza, a 4 milioni,
fosse alta. Comunque i dubbi sono stati chiariti in Commissione ed
esprimiamo parere favorevole a questo disegno di legge.
PRESIDENTE:
Passiamo all'esame dell'articolato. Do
lettura dell'art. 1.
ART. 1
L'indennità di residenza per disagiato servizio, prevista
dalla legge 8 marzo 1968, n. 221, a favore dei titolari, direttori
responsabili e gestori provvisori di farmacie rurali, ubicate in
Valle d'Aosta, è fissata in lire 4.000.000 annue.
L'indennità è aumentata del 20% per la durata di 5 anni
quando si tratti di farmacia di nuova istituzione aperta in
distretto socio-sanitario sprovvisto di servizio
farmaceutico.
L'ammontare dell'indennità verrà periodicamente variato
tenendo conto del variare del potere d'acquisto della
moneta.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura dell'art. 2.
ART. 2
Ai titolari, direttori responsabili e gestori provvisori di
farmacie rurali con volume di affari dichiarato ai fini
dell'imposta sul valore aggiunto, riferito all'anno precedente,
inferiore a 30 milioni, compreso fra 30 milioni e 40 milioni, e
compreso fra 40 milioni e 50 milioni, è concesso un contributo
aggiuntivo nella misura, rispettivamente, di lire 1.000.000;
800.000; 600.000.
Qualora gli uffici finanziari competenti accertino un volume di
affari, ai fini IVA, superiore a quello dichiarato e tale da
modificare comunque il diritto al contributo di cui al presente
articolo, i beneficiari sono tenuti a rimborsare all'USL della
Valle d'Aosta, entro 60 giorni dalla notifica dell'accertamento, le
somme indebitamente percepite.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura dell'art. 3.
ART. 3
Al titolare di dispensario farmaceutico, istituito ai sensi
della legge 8 marzo 1968, n. 221, è concessa un'indennità di
gestione pari a lire 1.000.000, ridotta del 50% nel caso che il
dispensario sia ubicato in locali messi gratuitamente a
disposizione da enti locali.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura dell'art. 4.
ART. 4
Le indennità e i contributi aggiuntivi di cui agli articoli
precedenti sono corrisposti dall'USL della Valle d'Aosta,
unicamente ai titolari, direttori responsabili e gestori provvisori
di farmacie rurali e di dispensari farmaceutici che sono risultati
regolarmente aperti al pubblico per tutto l'anno solare cui le
indennità si riferiscono.
Nel caso che la farmacia rurale o il dispensario farmaceutico
siano stati aperti al pubblico nel corso dell'anno, le indennità e
i contributi aggiuntivi saranno erogati proporzionalmente ai mesi
di effettivo funzionamento della farmacia o del dispensario
farmaceutico.
PRESIDENTE:
Metto in approvazione l'articolo 4:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura dell'art. 5.
ART. 5
Le indennità sono corrisposte agli aventi diritto entro il 31
marzo dell'anno successivo a quello di riferimento.
Per ottenere la concessione del contributo aggiuntivo di cui
al precedente articolo 2, gli interessati debbono inoltrare domanda
all'USL della Valle d'Aosta, entro il termine perentorio del 31
marzo di ogni anno, corredata da: una dichiarazione del Sindaco
attestante che la farmacia rurale o il dispensario farmaceutico
sono stati regolarmente aperti nell'anno precedente, ovvero i
periodi di apertura; copia della dichiarazione relativa al volume
di affari ai fini dell'applicazione dell'IVA denunciato per l'anno
precedente, con attestazione della conformità all'originale
rilasciata dal competente ufficio IVA.
PRESIDENTE
: Metto in approvazione l'articolo 5:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura dell'art. 6.
ART. 6
La concessione dell'indennità di cui all'art. 1 cesserà con
l'istituzione dei dispensari farmaceutici che garantiscano la
somministrazione di medicinali durante le ore notturne e durante i
giorni festivi e pre-festivi.
PRESIDENTE:
Metto in approvazione l'articolo 6:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura dell'art. 7.
ART. 7
Gli oneri derivanti dalla presente legge, valutati in lire
115.000.000, a decorrere dal 1° gennaio 1983, fanno carico all'USL
della Valle d'Aosta, la quale vi farà fronte con le quote del Fondo
sanitario nazionale per le spese correnti.
PRESIDENTE:
Metto in approvazione l'articolo 7:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Do lettura dell'art. 8.
ART. 8
Le norme della presente legge si applicano a decorrere dal 1°
gennaio 1983 e con effetto da tale data è abrogata la legge
regionale 24.4.1980, n. 16.
La presente legge sarà publicata sul Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 8:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità.
PRESIDENTE:
Metto in approvazione la legge nel suo
complesso per votazione segreta:
VOTATION A SCRUTIN SECRET
RESULTAT DU VOTE
Présents, votants et avis favorables: 28
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK