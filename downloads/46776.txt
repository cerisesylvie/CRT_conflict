Consiglio Regionale della Valle d'Aosta - Oggetto del Consiglio n. 3155 del 11 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3155 del 11 gennaio 2024 - Resoconto
OGGETTO N. 3155/XVI - Reiezione di mozione: "Impegno del
Presidente della Regione a riferire nella Commissione consiliare
competente in merito alla bozza di norma di attuazione dello
Statuto in materia di concessioni di derivazione d'acqua".
Marguerettaz (Presidente) -
Punto n. 53 all'ordine del
giorno.
Ha chiesto la parola per la presentazione la collega Minelli, ne
ha facoltà.
Minelli (PCP) -
Torniamo su una questione importante,
quella della norma d'attuazione sui poteri della Regione nel
definire le modalità per il rilascio delle concessioni di utilizzo
di acque pubbliche per la produzione di energia idroelettrica.
Come è noto, lo Statuto speciale del 1948, con l'articolo 8, ha
attribuito alla Regione autonoma la titolarità delle acque
pubbliche e la facoltà di concederle in uso anche ai fini di
produzione di energia elettrica.
L'ultimo comma dell'articolo 8 ha però lasciato, in capo allo
Stato, la definizione delle procedure e delle norme tecniche per
queste concessioni.
A distanza di 76 anni dall'approvazione dello Statuto, non si è
ancora provveduto a trasferire alla Regione autonoma la competenza
per la definizione, attraverso legge regionale, delle procedure e
delle norme per le concessioni; occorre quindi - e lo abbiamo detto
tante volte - approvare una specifica norma d'attuazione dello
Statuto.
Il 19 marzo del 2019 il Consiglio aveva approvato all'unanimità
una nostra mozione che impegnava la Giunta regionale ad avviare
l'azione per arrivare a tale norma d'attuazione. Inoltre, sempre il
Consiglio, con una risoluzione approvata questa volta il 2 luglio
del 2019, aveva impegnato il Governo a procedere speditamente -
c'era scritto così -, per quanto era nelle sue competenze, alla
definizione e concertazione, nell'ambito della Commissione
paritetica Stato-Regione, di una norma d'attuazione dello Statuto,
che consenta alla Regione Valle d'Aosta di avere più ampie
prerogative in materia di utilizzo delle acque pubbliche a scopo
idroelettrico e preveda procedure particolari nella riassegnazione
delle autorizzazioni delle grandi derivazioni, per una società che
sia interamente pubblica, organo strumentale della Regione
stessa.
Tale concetto, molto preciso e puntuale, è stato poi ribadito in
tutti i DEFR (Documento di Economia e Finanza Regionale) che sono
stati approvati dall'inizio della Legislatura ed è presente anche
in quello del 2024-2026.
Ora, però, si sta verificando un fatto preoccupante: nella bozza
di norma d'attuazione elaborata nel 2019 dall'allora Commissione
paritetica Stato-Regione e trasmessa alla Regione, all'articolo 3,
comma 3, lettera d) era stata prevista una formulazione conforme a
quanto aveva richiesto all'epoca il Consiglio regionale; però, lo
scorso 12 ottobre, il Presidente della Regione, nel corso della
discussione di una mozione da noi presentata, ci aveva detto che
esisteva una nuova bozza di norme d'attuazione, datata 14 luglio
2022, e che la stessa era stata sottoposta agli uffici della
Regione per un approfondimento tecnico.
In tale nuova bozza di norme d'attuazione, come si è poi potuto
verificare attraverso un accesso agli atti, è stata inserita una
piccola ma significativa modificazione aggiuntiva al testo
precedente, che vincolerebbe e limiterebbe fortemente la Regione
nella definizione della legge regionale in materia di concessioni e
renderebbe praticamente impossibile la riassegnazione delle
concessioni in scadenza nel 2029 alla società di produzione di
energia elettrica controllata dalla Regione.
Sarebbe, secondo noi, assurdo arrivare ad una norma d'attuazione
che contiene una griglia così rigida, che non lascia spazio di
manovra alla legge regionale che autonomamente dobbiamo fare, ed è
una questione - secondo noi - che ha una grande rilevanza dal punto
di vista autonomista, perché non riteniamo siano accettabili delle
prescrizioni che limitino la potestà legislativa della Regione e
una gestione delle concessioni finalizzata alla produzione
idroelettrica estremamente necessaria alla transizione ecologica
della nostra Regione.
Rispetto all'ultima discussione che abbiamo affrontato in
Consiglio su questo tema, ci sono ancora due cose da precisare. Lei
Presidente ci aveva detto che gli uffici stanno facendo un
approfondimento tecnico sull'ultima bozza di norma
d'attuazione.
Secondo noi non è sufficiente un approfondimento tecnico da
parte degli uffici, crediamo che occorra invece, o in più, un ampio
ed un serio confronto ed impegno politico per evitare che poi il
prodotto finale della Commissione paritetica risulti potenzialmente
inaccettabile da parte del Consiglio; quindi, non è una questione
solo tecnica, ma è anche una questione politica.
L'argomentazione che lei aveva adottato in quella occasione,
della discussione - cioè che la centralità del Consiglio comunque
rimane, perché il Consiglio è libero poi di dire sì o no al testo
che verrà proposto dalla Paritetica -, a nostro avviso non sta in
piedi. Perché esiste una Commissione paritetica in cui la Regione
esprime metà dei componenti, e perché è costruita in quella
maniera? Proprio perché i
desiderata
della Regione si
esprimano in quella sede, nella sede della Commissione e non
dopo.
Poi c'è un'altra questione: è praticamente una vita che
aspettiamo questa norma d'attuazione, i componenti espressi dalla
Regione nella Paritetica sono tre, lo sappiamo, però poi
attualmente c'è anche una quarta persona che è valdostana nominata
dallo Stato, quindi in qualche modo la componente valdostana è
presente a maggioranza.
Dalla parte - per così dire - valdostana di quella Commissione,
secondo noi ci deve essere una posizione ferma, cioè quella di
rimanere alla bozza del 2019, che ottemperava a quanto richiesto
dalle risoluzioni del Consiglio, e quindi di respingere quella
correzione aggiuntiva che è stata introdotta nella bozza del
2022.
Noi crediamo che su questo tema sia bene ed importante che tutto
il Consiglio possa ragionare, possa approfondire, possa esprimersi,
ed è la motivazione per cui l'impegno di questa mozione, cioè
quello che noi le chiediamo, Presidente, è di riferire, entro
quindici giorni alla competente Commissione consiliare, sulle
interlocuzioni che ci sono state, ancora in questo periodo, con i
componenti della Commissione paritetica designati dalla Regione, in
particolare con il Presidente e anche, perché no, con la dottoressa
Rini che non è un'estranea, al fine di giungere ad una rapida
conclusione dell'
iter
approvativo della norma d'attuazione
con dei contenuti che siano coerenti a quelli indicati nella
risoluzione del Consiglio del 2 luglio del 2019 e ripresi da tutti
i DEFR approvati nel corso di questa Legislatura.
Lo sottolineo, perché secondo noi è questa la cosa importante:
la norma d'attuazione deve dare un potere effettivo al Consiglio
regionale nel fare la legge, non deve già essere tutto contenuto e
deciso a monte, perché altrimenti una legge regionale a che cosa
serve? Non serve a nulla.
Immagino, Presidente, che lei mi dirà che ci sono anche dei
vincoli di carattere europeo; bene, se ci sono, si valuteranno nel
discutere la legge regionale, però la norma deve lasciare una
facoltà ampia alla Regione autonoma.
Questo è un tema particolarmente importante, perché io credo che
se non si afferma un'autonomia su questo tema, allora non so dove
bisogna affermare un'autonomia della nostra Regione.
Presidente -
La mozione è stata illustrata, apriamo
pertanto la discussione generale. La discussione generale è aperta.
Si è prenotato il consigliere Aggravi, ha facoltà di
intervenire.
Aggravi (RV) -
Grazie Presidente. Soltanto per fare
alcune considerazioni sul testo della mozione e poi, più in
generale, sulle parti finali delle premesse che mi consentono di
aggiungere alcuni elementi rispetto a quello che voglio dire.
Non voglio assolutamente puntualizzare nulla, perché in questo
la collega Minnelli è sicuramente molto più brava del sottoscritto,
però ci sono due passaggi che avevo già avuto occasione, non mi
ricordo se sempre su una mozione delle colleghe, comunque
l'argomento è sempre stato questo, di argomentare, che mi
preoccupavano e mi preoccupano ancora adesso, ovvero dare per
scontato due aspetti che, in realtà, secondo me sono leggermente
più complessi.
Parlo in particolare del primo passaggio delle premesse, ovvero
"Evidenziato che lo Statuto speciale per la Valle d'Aosta ha
attribuito alla Regione autonoma la titolarità delle acque
pubbliche e la facoltà di concederle in uso anche ai fini di
produzione d'energia idroelettrica".
Ricordo benissimo che un passaggio che feci in Commissione,
forse sulla bozza di riforma dello Statuto: quando ci fu quella
querelle
ripetei la stessa cosa, ovvero sulla titolarità
delle acque pubbliche, è vero, l'articolo 2, in particolare alla
lettera m), dice che tra le competenze primarie ci sono quelle
delle acque pubbliche destinate ad irrigazione e ad uso domestico,
ma sulla facoltà di concederle in uso, anche ai fini di produzione
di energia idroelettrica, io già dissi, e ancora oggi confermo la
mia preoccupazione, sul fatto che tra le materie concorrenti
all'articolo 3 si parla della disciplina dell'utilizzazione delle
acque pubbliche ad uso idroelettrico.
La situazione quindi su quest'aspetto è un pochettino più
complessa, come tutti su questo penso siamo concordi, e dare per
scontato che oggi il nostro Statuto speciale dà totale facoltà di
concedere anche ai fini di produzione idroelettrica, a mio
giudizio, non è propriamente corretto, proprio perché - ripeto, la
lettera d) dell'articolo 3 parla di disciplina dell'utilizzazione,
che è una cosa un po' diversa.
La materia non è vero che è da 76 anni è ferma, è ferma in
questa sua formulazione, e quello che oggi bisogna cercare di
ottenere è la piena titolarità io direi delle acque, sia esse ad
uso civile che ad uso idroelettrico, su cui poter vantare tutta una
serie di questioni.
Il primo passaggio è molto delicato e, almeno per la mia modesta
visione delle cose, dovrebbe anche essere posto sul tavolo di
discussione - non so quale sarà, ma quando ci sarà - anche con il
Governo, perché un conto è la facoltà di concedere, un conto è la
disciplina d'utilizzare, e questo secondo me è un passaggio non di
poco conto, parlando per la produzione di energia
idroelettrica.
Un ulteriore passaggio che, secondo me, invece dovrebbe essere
fatto e potrebbe essere fatto, e parto dal fondo, è questo: nella
parte finale delle premesse, le colleghe dicono che, a loro
giudizio, "non è sufficiente un approfondimento tecnico da parte
degli uffici regionali, ma occorre un serio confronto ed impegno
politico".
Sull'impegno politico, sull'approfondimento, sul trattare in
Commissione la materia,
nulla quaestio
, siamo pienamente
d'accordo, però sul discorso dell'approfondimento tecnico - e qui
vado a toccare un passaggio secondo me molto più "peloso" su tutta
la questione -, si dice, nella terzultima delle premesse, che c'è
una modificazione - quella che ha detto anche la collega nella
presentazione - aggiuntiva al testo che vincolerebbe e limiterebbe
fortemente la Regione nella definizione della legge regionale in
materia di concessione, e poi il richiamo alla valenza
autonomistica e anche alla gestione della produzione idroelettrica
finalizzata alla transizione ecologica della Valle d'Aosta.
La questione pelosa è questa: perché io produco energia
idroelettrica? Non io necessariamente società controllata pubblica,
ma perché io la produco?
La produco o per un utilizzo proprio, oppure un utilizzo
finalizzato ad un ritorno, perché la vendo sul mercato. Quindi ho
una finalità commerciale nella mia produzione, non ho una finalità
pubblica, e anche questa è una questione estremamente pelosa.
Dico questo perché la finalità è quella di produrre per vendere,
quindi mi devo sostenere, e la questione ulteriormente pelosa - e
forse chi ha una visione o ha degli studi marxisti sa di cosa parlo
- sta tra la differenza dei mezzi di produzione e il consumo,
quindi la vendita, perché i mezzi di produzione sono finalizzati ad
un obiettivo, cioè la messa in vendita, non
pro bono
, io non
produco per un bene pubblico superiore.
I miei mezzi di produzione sono
green
, perché comunque i
mezzi di produzione di energia idroelettrica hanno un impatto
sull'ambiente, perché qualsiasi mezzo di produzione di qualsiasi
cosa ha un minimo impatto ambientale, non esiste l'impatto zero; ma
il mezzo di produzione è green, perché io potrei avere delle
centrali a carbone che producono energia elettrica che vendo,
perché il consumo in Valle, che si produca con l'acqua, con il
nucleare, con il carbone oppure con la forza fisica comunque è
limitato, e dovrei citare il numero di utenze più che di cittadini
perché sono quelli, sono i pod che fanno il consumo, detto questo
il mezzo di produzione è green, ma il suo utilizzo è sempre
finalizzato alla vendita e quindi ad un ritorno, non è pro bono
perché - ripeto - si paga la bolletta.
La questione pelosa è questa, e quello che ogni tanto mi
preoccupa, o comunque mi fa sorgere dei dubbi: è questo
mantra
che dice che la produzione idroelettrica è
finalizzata alla transizione ecologica.
Le produzioni di energia possono essere fatte in funzione tale
da essere ecologicamente sostenibili, ma la visione complessiva di
una produzione finalizzata ad un obiettivo superiore sarà
probabilmente qualcosa che io ogni tanto dico è più simile ad una
società d'erogazione jugoslava, ma è una cosa diversa.
Io oggi i mezzi di produzione che ho sul territorio di energia
elettrica, in generale, sono finalizzati alla vendita o al consumo
proprio, ma quella è una minima parte.
Lo sforzo della transizione ecologica non è legato soltanto ad
uno dei mezzi di produzione ma a tutto il sistema, e penso che
nelle discussioni del Piano energetico ambientale quest'aspetto lo
discuteremo, perché la produzione idroelettrica in Valle è
sostanzialmente finalizzata alla vendita esterna.
Come un altro errore è far corrispondere la clientela della
nostra società principale partecipata pubblica, che ha nell'energia
idroelettrica il suo asse portante di bilancio, con tutte le utenze
valdostane. Non è così, e ce lo siamo detti più di una volta.
Il passaggio molto particolare che non deve essere confuso è
questo: io produco energia elettrica per venderla, non pro bono, ed
i mezzi che io utilizzo per produrla possono essere funzionali alla
transizione ecologica, ma non è la produzione di idroelettrico
funzionale alla transizione ecologica, perché altrimenti avremmo un
problema.
È come dire che il salumaio all'angolo deve cambiare il suo modo
di gestire la salumeria per dare emissioni zero dal punto di vista
della contribuzione al bilancio energetico ed ambientale, e il
fatto che lui si adegui è funzionale alla transizione ecologica
complessiva.
No, è funzionale a rispettare delle normative e a concorrere a
quell'obiettivo, ma lui continuerà a vendere salumi, quindi fa
un'altra cosa, perché altrimenti avremo una visione che confonde
mezzi di produzione, obiettivo della produzione e, soprattutto,
regolamentazione complessiva.
Nulla quaestio
sull'impegnativa che voteremo, ma per il
semplice fatto che ben venga l'approfondimento e la discussione in
Consiglio, però su alcune premesse oggettivamente abbiamo dei
dubbi, come ce li avevamo, ce li abbiamo e sono sicuro che ce li
avremo comunque, anche se arriviamo tardi a discutere delle cose,
lo sappiamo collega. Purtroppo noi ci mettiamo un po' di tempo
perché ci ragioniamo un po' di più e forse perché non diamo per
scontato dei passaggi che sono capitalmente pesanti, su
quest'aspetto qua non si deve dare per scontato nulla.
Forse, un approfondimento tecnico maggiore è necessario non
tanto magari ai fini della produzione normativa, ma per comprendere
di quello che stiamo parlando e di quello che si può fare, perché
la riassegnazione diretta delle concessioni può avvenire solo in
determinati casi, e c'è una normativa molto importante e molto
pesante, di derivazione anche comunitaria, che comunque ha degli
effetti e su cui non si può far finta di niente.
Ripeto, la questione è molto pelosa, certo che la
semplificazione del messaggio politico che uno fa porta a dire
"dobbiamo fare una determinata cosa", c'è chi è maestro di questo,
per carità, però purtroppo su questa questione è un po' più
complicato, ma è un po' più complicato in maniera pesante, anche
perché la Regione, che è il principale azionista, ha anche un ruolo
di regolatore, quindi è ulteriormente pelosa la sua posizione, e
soprattutto anche il dibattito che sta avvenendo a livello
nazionale, non solo legato al discorso nostro, sta dimostrando che
ci sono delle valutazioni più ampie da fare in termini di sicurezza
energetica, in termini di disponibilità dell'acqua, di utilizzi
dell'acqua e anche in termini di chi ha titolarità all'utilizzo in
fase d'emergenza, perché, diciamoci la verità, chi sta nelle terre
Alte, dal punto di vista del settore idroelettrico, ha una
posizione di vantaggio rispetto a chi sta sotto, e chi sta sotto,
può averne delle necessità al di là della produzione
idroelettrica.
È una materia estremamente complicata che, purtroppo o per
fortuna, non si può risolvere all'interno di quest'Aula, ma si deve
anche risolvere all'interno di palazzi romani, dove c'è stato tra
l'altro un importante ricambio generazionale dei funzionari in un
periodo in cui andava molto di moda chi amava aprire le scatolette
di tonno, e chi amava aprire le scatolette di tonno, che è tra
l'altro quota parte dei vostri alleati, aveva ed ha una visione
anche oggi un po' particolare su questa materia, che non va
sicuramente a favore di una visione più legata ai territori, e
questo lo sappiamo bene.
Al netto di questo, ripeto, la questione è estremamente pelosa
ed estremamente complicata, quindi ben venga che se ne parli in
Commissione, ma non bisogna dare per scontato dei passaggi che sono
capitalmente pesanti come macigni e anche pericolosi.
Presidente -
Siamo in discussione generale, altri hanno
intenzione d'intervenire? Consigliere Marquis, a lei la parola.
Marquis (FI) -
Anche noi apportiamo il nostro contributo,
come gruppo, alla discussione di questa tematica, una tematica di
assoluto interesse per la Valle d'Aosta, sia sotto il profilo del
diritto, sia sotto il profilo di quelle che sono le opportunità che
questo settore può dare allo sviluppo della nostra economia e del
nostro territorio.
Quanto al merito della mozione, per quanto concerne
l'impegnativa, ci trova sicuramente favorevoli, perché
l'impegnativa sostanzialmente sostanzia l'impegno al Presidente
della Regione di dare conto in Commissione di quelle che sono le
interlocuzioni in atto con la Commissione paritetica su
quest'importante argomento che vuole disciplinare il tema delle
acque.
Invece, se entriamo nel merito di quelle che sono le premesse,
sicuramente queste contengono dei dati oggettivi ma anche una
ricostruzione che è di parte, secondo la visione di una componente
politica, perché bisogna stare molto attenti, come ha detto il
collega che mi ha preceduto, su dei temi di quest'importanza avere
anche un approccio semplificatorio di quella che è la realtà, che è
una realtà articolata, complessa e difficile da dover affrontare,
anche alla luce di tutta quella che è l'evoluzione normativa di
carattere internazionale e nazionale.
Per quanto riguarda alcuni punti, sicuramente nel primo
passaggio dell'"evidenziato", che è il fatto che lo Statuto
speciale della Valle d'Aosta abbia attribuito alla Regione autonoma
la titolarità delle acque pubbliche, c'è un po' di semplificazione
perché abbiamo una potestà di normare, a livello d'integrazione e
attuazione, quelle che sono le norme dello Stato in quest'ambito.
La titolarità piena ce l'abbiamo per quanto concerne la disciplina
delle acque pubbliche ad uso irrigazione e potabile, questo va
evidenziato.
Così come poi va anche fatta una considerazione quando voi dite
che la titolarità delle acque ad uso idroelettrico è finalizzata
alla transizione energetica.
Questo non è possibile condividerlo come principio. Che può
essere utile la titolarità delle acque e lo sfruttamento
idroelettrico a favorire la transizione energetica, questo credo
che
ça va sans dire
come considerazione, ma che sia
finalizzata non è scritto da nessuna parte, questa è
un'interpretazione che viene data di tipo politico, perché la
finalità dello sfruttamento idroelettrico è quella di creare
economia, è quella di creare delle risorse da mettere a
disposizione della nostra comunità.
Poi, se vogliono essere impiegate per favorire la transizione
energetica ed ecologica, questo credo che sia un obiettivo che vada
definito sotto il profilo politico che può essere sicuramente
condivisibile come logica da perseguire.
Non ci esprimiamo tanto su quelle che sono le premesse, ma
sull'impegno che riteniamo di poter condividere, che è quello di
mettere a conoscenza l'Aula di quelle che sono le evoluzioni che ci
sono state dalla prima versione di norma d'attuazione in
definizione, che era quella del 2019, dalle modifiche che sono
state poi introdotte nel corso di questa Legislatura e che sono in
fase di definizione.
Presidente -
Siamo sempre in discussione generale, se non
vi sono richieste d'intervento, chiudo la discussione generale. Non
vedo richieste, la discussione generale è chiusa.
Per il Governo, replica il Presidente della Regione, ne ha
facoltà.
Testolin (UV) -
Ho ascoltato il dibattito che si è
sviluppato a seguito di questa mozione.
Due considerazioni: una di ordine generale, dove sembra che solo
i proponenti di questa mozione abbiano idea di cosa vada bene e di
cosa non vada bene per l'Amministrazione regionale e per la Valle
d'Aosta in generale, dando così un po' non degli idioti, ma molto
vicino, a chi governa e deve seguire questo tipo di
dossier
.
È una visione molto di parte, che denota anche una scarsa
attenzione verso gli obiettivi finali che questo percorso dovrebbe
dare e, soprattutto, verso altre iniziative collaterali ad una
decisione di andare avanti con una norma d'attuazione che,
evidentemente, è stata concepita in un certo modo nel 2019 ed è
stata presentata, sottoposta e perorata nei confronti della parte
regionale della Paritetica per essere approvata, così come era
stata proposta.
Evidentemente, a valle di quelle che sono state le verifiche
degli uffici, e con questo diamo contezza di quello che si è
sviluppato nei confronti della Paritetica, l'indicazione al
Presidente della stessa è stata che per la Regione autonoma Valle
d'Aosta quello che era uscito dalla prima proposta, dalla prima
bozza, è quello che fa fede, quindi è quello che deve essere
l'obiettivo finale per dare contezza e dare soddisfazione a quelle
che sono le esigenze della Regione autonoma.
Qualsiasi cosa che vada a sminuire questo percorso... tanto per
sfangare i dubbi da ogni tipo di altra possibilità. È chiaro che
però questo percorso si confronta e si scontra molte volte con le
indicazioni che, da parte del Governo nazionale, sottostanno a
tutta una serie di osservazioni che vengono presentate dai vari
uffici, dai vari Ministeri e dalle varie controparti che si
interfacciano con la Commissione paritetica stessa.
L'indicazione è stata molto chiara: di continuare a lavorare in
quel percorso; e qui si esaurisce quella che può essere l'influenza
regionale a questo livello, cioè a livello di Paritetica.
Contestualmente, però non si è rimasti fermi, ma si è
sollecitato anche a livello politico un interessamento in questo
senso; un interessamento politico che non si è limitato però a
valutare soltanto quello che è il percorso della nostra norma
d'attuazione, ma che è un discorso che deve permetterci di poter
continuare a beneficiare della gestione delle nostre acque tramite
la nostra società partecipata. Questo è l'obiettivo finale, perché
altrimenti la produzione di energia elettrica finalizzata ad una
salvaguardia complessiva dell'ambiente,
ça va sans dire
, che
arriva anche se ci fosse un altro gestore che si prende carico di
sviluppare lo stesso tipo di attività nella nostra Regione, ma
quello che a noi interessa è di riuscire a continuare a gestirla
con la nostra società.
È per questo che, assieme ad altre Regioni dell'arco alpino,
abbiamo manifestato ai Ministeri competenti la necessità, a fronte
di piani d'intervento importanti, di ristrutturazione, di
revamping
degli impianti di produzione, di poter giungere ad
una riassegnazione delle concessioni attualmente in essere, e
questo è un percorso che ha portato recentemente ancora alla
presentazione di un emendamento, firmato anche dal nostro Deputato,
che va esattamente in questa strada.
Le possibilità e la necessità di arrivare all'obiettivo devono
focalizzarsi su tutte le strade possibili.
Da questo punto di vista, crediamo che ci possa essere, da parte
del Governo nazionale, la possibilità di accettare positivamente
gli emendamenti presentati all'interno del decreto energia e,
dall'altra parte, ci sia un lavoro che dovrà continuare, da parte
dei membri regionali di Paritetica, per cercare di portare a casa
il risultato pieno, che è quello della presentazione della prima
bozza di norma d'attuazione.
A questo proposito, penso che gli sviluppi che potranno esserci
a livello nazionale possano poi anche avere delle ripercussioni
eventualmente su quelle che sono le situazioni di Paritetica, che
andremo a valutare da qua a quando ci sarà la prossima
convocazione.
Questa è stata l'indicazione che è stata data all'interno del
percorso di Paritetica che ha visto un'ulteriore riunione dopo
quella presentata ed esplicitata il 12 di ottobre nel mese di
novembre e questo è il lavoro sul quale sono indirizzate le
componenti regionale della stessa.
Per quanto ci concerne, chiediamo il ritiro della mozione o,
altrimenti, la maggioranza si asterrà.
Presidente -
Consigliera Minelli, ne ha facoltà.
Minelli (PCP) -
Ringrazio i colleghi che sono intervenuti
e che hanno apportato il loro contributo alla discussione.
Ci sono alcune considerazioni che vorrei fare proprio su quello
che è stato detto dai colleghi; la prima è un'osservazione,
rispondendo un po' alla considerazione fatta dal collega Aggravi:
noi nelle premesse diciamo che non è sufficiente un approfondimento
tecnico da parte degli uffici, ma occorre un serio confronto ed
impegno politico, e lo ribadisco. Questo non significa che non ci
voglia un approfondimento tecnico, ci mancherebbe, ma, accanto a
quest'approfondimento tecnico, che noi non riteniamo sufficiente,
ci vuole un approfondimento politico, ed è cosa che non diciamo da
oggi ma che abbiamo portato all'attenzione dell'Aula più e più
volte con molteplici iniziative, interrogazioni, interpellanze,
mozioni, ordini del giorno, risoluzioni, alcune delle quali tempo
fa sono state approvate, altre che sono state sempre cassate più
recentemente.
È necessario quindi che ci siano degli approfondimenti, ma lo
dico anche perché le interessanti valutazioni che sono state fatte
dal collega Aggravi, dovrebbero - a mio avviso - essere oggetto di
un approfondimento e di una discussione proprio in Commissione.
Il collega Marquis diceva che ci sono delle inesattezze nelle
premesse e mi sembra che sia stato detto un po' da tutti e due; c'è
anche un errore di valutazione per quello che riguarda la questione
anche dell'interesse o della finalità della transizione
ecologica.
Io dico una cosa, ma mi piacerebbe poterne discutere nella
Commissione, cosa che evidentemente non si farà perché la mozione
verrà respinta anche questa volta: è che la legge stessa istitutiva
di CVA, nelle sue finalità, all'articolo 1, proprio quello
dice.
Quest'articolo 1, che è quello istitutivo della partecipata, con
cui dobbiamo fare i conti per quello che riguarda questo tema e su
cui la norma d'attuazione ha ovviamente una sua incisività, dice
proprio: "La Regione promuove interventi atti a realizzare gli
obiettivi strategici previsti dal Piano energetico regionale della
Valle d'Aosta, in attuazione di quanto disposto dall'articolo"
eccetera eccetera, che è quello del Piano energetico, ed in
particolare che cosa deve fare? "Indirizzare prioritariamente lo
sfruttamento delle fonti energetiche locali verso impieghi sul
territorio regionale, che determinino una migliore qualità della
vita e agevolino lo sviluppo sociale ed economico". Questo dice la
legge istitutiva.
Secondo: "Ridurre le emissioni inquinanti provocate dalla
combustione di fonti di energia fossile tramite l'incentivazione
all'uso diretto e indiretto di fonti energetiche rinnovabili e di
tecniche di risparmio energetico, in un'ottica di utilizzo
razionale dell'energia, razionalizzare - ove è possibile - e
ridurre l'impatto sul territorio delle infrastrutture
energetiche".
Se non è transizione energetica questa della Regione, io non so
quale sia!
Credo che le premesse che noi abbiamo fatto, che possono essere
considerate di parte, per carità, ma noi una parte la
rappresentiamo e quindi ci sta anche, però discendono da un'analisi
di quella che è la normativa, di quella che è la situazione, non ce
lo siamo inventati in qualche maniera.
Magari prima o poi un dibattito in Commissione, con i tempi che
possono essere adeguati, ci sarà e si potrà anche fare, così pure
sull'interpretazione che si dà dell'articolo 8 dello Statuto.
Per quanto riguarda le considerazioni del presidente Testolin:
guardi, io ho visto ormai più e più volte che, quando c'è qualche
cosa che disturba, l'atteggiamento più semplice è quello di
attaccare e di denigrare.
Questa ormai è una cosa che non soltanto noi conosciamo, ma
credo anche che tutti coloro che ascoltano un po' il Consiglio e
che leggono i giornali. Questo è il vostro sistema e va bene così,
ma ormai è abbastanza trito.
Noi non abbiamo nessuna pretesa di credere che solo noi sappiamo
che cosa vada bene o che cosa no, però quello che va bene noi lo
diciamo e non abbiamo preoccupazione a dirlo, ma quando lo diciamo,
lo facciamo anche perché abbiamo cercato, con i mezzi che abbiamo
noi ovviamente, con le modeste capacità che abbiamo e con l'aiuto
delle persone che ci seguono, di approfondire delle questioni.
Che poi gli approfondimenti piacciano o non piacciano, io credo
che non piacciano a molti di voi, anzi, danno parecchio fastidio,
ma questa è un'altra questione.
Io non ho mai dato degli idioti a nessuno, mi sono però sentita
dire altre cose qua dentro, da chi fa parte della vostra
maggioranza, molto pesanti, non ho chiesto di fare chissà quali
Commissioni eccetera eccetera per valutarlo, ma questi sono i fatti
e va bene così, tanto stiamo facendo delle discussioni che sono a
livello politico e tali devono restare, ma io dell'idiota non l'ho
mai dato a nessuno e non lo darò di sicuro!
Per quello che riguarda la questione della bozza della norma
d'attuazione: l'ultima bozza che abbiamo ricevuto con accesso agli
atti è diversa da quella precedente, ha una piccolissima parte, in
quel famoso articolo 3 lettera d), che è diversa.
Allora perché la mozione per chiedere di venire in quindici
giorni a riferire e a discutere di questa cosa? Nasce proprio da
quella questione, poi lei dice "noi abbiamo dato indicazione che
rimanga la bozza del 2019, che rimanga quella"; va bene, ma secondo
me ci deve proprio anche essere un sostegno da parte del Consiglio
a questa questione, e non che poi il Consiglio si pronunci quando
la bozza di norma d'attuazione è arrivata alla fine ed è
confezionata, fatta e finita, perché allora è tardi, perché sarebbe
meglio invece discuterne precedentemente.
La motivazione della mozione che le chiedeva di venire... già
l'altra volta lei ha rifiutato e ha detto "posso dire qui quello
che c'è stato".
Poi, l'altra cosa che mi stupisce è che adesso lei, su un tema
come quello della norma d'attuazione, viene a dirci "da ottobre in
poi", cioè a novembre, "c'è stata un'altra riunione in cui abbiamo
dato indicazione di quel tipo".
Io ricordo, e l'ho già detto l'altra volta, che qui è stato
preso un impegno con una mozione che era quello di riferire
puntualmente alla I Commissione se c'erano degli sviluppi; io avevo
chiesto addirittura una cosa molto più rigida, che era quella di
dare ogni volta delle informazioni.
Non è stato accettato ed è stato detto "si dirà quando ci
sono".
Bene, neanche quello viene fatto, perché se poi lei ci dice che
a novembre c'è stata un'altra riunione, siamo a gennaio e nessuno
ci dice niente, c'è uno scarso rispetto di quello che è il lavoro
di questo Consiglio e dei Consiglieri!!
Non solo, ieri mattina, al momento delle comunicazioni del
Presidente della Regione lei ha detto: "
pas de
communications
". Va bene,
pas de communications
, ma
questa, se è una cosa che è stata fatta a novembre, forse in una
delle comunicazioni poteva anche starci, e invece no, è così!
Lei poi ha detto che, a fronte degli interventi importanti di
revamping
, come Conferenza delle Regioni, è stato anche
chiesto di riassegnare le concessioni e che quindi è stato
presentato un emendamento al decreto energia, che abbiamo visto,
che ha sottoscritto anche il nostro Deputato. Leggo qual è la
possibilità che prevede questo emendamento, "prevede per le Regioni
e le Province autonome di riassegnare direttamente al
concessionario scaduto o uscente le concessioni per l'uso di beni
acquisiti alla proprietà pubblica delle acque e della relativa
forza idraulica. Per l'avvio del procedimento le Regioni o le
Province autonome richiedono ai concessionari scaduti o uscenti di
presentare una proposta tecnica, economica e finanziaria per
ciascuna concessione o gruppo di concessioni da riassegnare e la
proposta dovrà prevedere la presentazione sul Piano economico
finanziario integrato di investimenti pluriennali sugli impianti e
sul territorio" eccetera eccetera.
"In alternativa, le Regioni e Province possono costituire, con
il concessionario scaduto, una società capitale misto
pubblico-privato", e noi sappiamo che la nostra è una società
pubblica.
Quello che io vorrei far notare è che questo emendamento, che
può anche andar bene, non risolve il problema che invece pone la
norma d'attuazione; la norma d'attuazione pone un problema, e
richiede una cosa importantissima e fondamentale, cioè soltanto
attraverso la norma d'attuazione la Regione potrà avere la
possibilità di fare la legge, perché altrimenti non la fa, e quando
io dico che sono 76 anni che le cose sono rimaste ferme, lo dico in
relazione a quell'aspetto, perché l'articolo 8, all'ultimo comma,
dice che "le subconcessioni", ed è più corretto parlare di
subconcessioni invece che di concessioni, "saranno istruite secondo
la procedura e le norme tecniche per le concessioni fatte dallo
Stato", cioè rimane una prerogativa dello Stato. Se la deve fare la
Regione, la deve fare attraverso legge, e la norma d'attuazione
deve darci la facoltà di farlo attraverso una legge.
Se non passa la norma d'attuazione, la legge non si fa.
Questa cosa a me sembra abbastanza chiara, ma se le opinioni
sono diverse anche su questo, ma cosa ci sarebbe di meglio che fare
una Commissione espressamente organizzata per discutere cose di
questo genere?!
A me pare che non ci sia la volontà di farlo, non che non sia
necessario farlo, che non ci sia bisogno e che le cose sono
diverse, mi pare davvero che non ci sia la volontà di farlo e mi
sembra anche una cosa molto grave che quest'argomento, che è così
fondamentale dal punto di vista di quella che è l'autonomia di una
Regione come la nostra, venga messo
à côté
dal punto di
vista del confronto!
Io non ho neanche mai detto che non fate niente, non ho detto
questo, però che non ci informate lo ripeto, perché l'evidenza è
venuta fuori ancora una volta.
Ovviamente, noi non ritiriamo la mozione, la mozione andrà al
voto, prenderà i voti che prenderà, però mi sembra che si sia
sprecata un'altra volta un'occasione.
Presidente -
Ci sono altri interventi per dichiarazioni
di voto? Altrimenti, metto in votazione. Non vedo richieste,
mettiamo in votazione. La votazione è aperta. La votazione è
chiusa.
Presenti: 33
Votanti: 15
Favorevoli: 15
Astenuti: 18 (Barmasse, Bertin, Bertschy, Carrel, Caveri,
Chatrian, Cretier, Grosjacques, Guichardaz Jean-Pierre, Jordan,
Lavevaz, Malacrinò, Marguerettaz, Marzi, Padovani, Rosaire,
Sapinet, Testolin)
Il Consiglio non approva.
Interrompiamo i lavori di questa mattina. Il Consiglio
riprenderà alle ore 15:00.
---
La seduta si conclude alle ore 13:02.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK