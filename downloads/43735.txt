Consiglio Regionale della Valle d'Aosta - Oggetto del Consiglio n. 913 del 6 ottobre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 913 del 6 ottobre 2021 - Resoconto
OGGETTO N. 913/XVI - Interrogazione: "Notizie circa la
prestazione di servizio a favore della campagna vaccinale di medici
destinatari della sospensione di cui al DL 44/2021".
Bertin (Presidente) -
Punto n. 18. Risponde l'assessore
Barmasse.
Barmasse (UV) -
Le domande sono le seguenti: "se abbiano
mai prestato servizio a favore della campagna vaccinale, ad esempio
presso il polo del Palaindoor alcuni dei medici destinatari della
sospensione e quale sia il costo orario e l'ammontare complessivo
fino all'ultimo dato disponibile per categoria di operatore
sanitario e medico del servizio svolto presso il polo vaccinale del
Palaindoor". Con riferimento, quindi, all'oggetto
dell'interrogazione, sentita l'Azienda USL della Valle d'Aosta,
informo che ad oggi non risulta che i medici sospesi abbiano
operato a favore della campagna vaccinale né presso il polo
Palaindoor, né presso altre sedi vaccinali.
Il costo orario della libera professione aziendale della
Dirigenza area sanità, comprendente quindi dirigenti medici, è di
euro 60 lordo busta, pari a euro 65 lordo azienda, e il costo
orario LPA, collaboratori professionali infermieri, è di euro 37
lordo busta pari a euro 49,14 lordo azienda, il costo orario LPA di
infermieri generici è di 29 euro lordo busta, pari a 38,51 lordo
azienda. La spesa sostenuta per l'attività vaccinale svolta in
regime di LPA, aggiornata all'ultima elaborazione stipendiale
effettuata nel mese di settembre 2021 è pari a complessivi 486.011
euro lordo busta, corrispondente a 551.043 euro lordo azienda. La
spesa ripartita per categoria è la seguente: personale appartenente
all'area sanità 388.396 euro lordo busta, pari a 421.409 euro lordo
azienda, personale appartenente al comparto infermieri 97.615 euro
lordo busta pari a 129.633 euro lordo azienda. Alla data
dell'ultima elaborazione non sono pervenute richieste di pagamento
per infermieri generici. Il dato si riferisce a tutta l'attività
svolta su tutti i poli vaccinali del territorio, quindi non solo
Palaindoor. Per quanto riguarda i Medici di Assistenza Primaria (i
MAP), i pediatri di libera scelta, i medici di continuità
assistenziale, la spesa sostenuta è così ripartita: medici di
assistenza primaria, attività svolta nelle sedi vaccinali aziendali
inoculazione vaccino anti Covid: euro 6,16 cadauno con una spesa di
euro 67.378 euro lorde, pediatri specialisti libera scelta,
attività svolta nelle sedi vaccinali aziendali: 6,16 a vaccino con
una spesa lorda di 9.806 euro. I medici di continuità
assistenziale, attività svolta a domicilio del paziente: 6,16 euro
a vaccino per un lordo di 7.305 euro a un costo orario diurno di
27,65 euro pari a 21.716 euro, con una spesa di 29.022 euro
lordi.
Presidente -
Per la replica, ha chiesto la parola il
consigliere Aggravi.
Aggravi (LEGA VDA) -
Ringrazio l'Assessore per la
risposta e prendo atto in particolare della prima risposta che,
rispetto a tutta una serie di segnalazioni che erano pervenute al
sottoscritto, almeno ha contribuito a fare chiarezza, perché, al di
là delle scelte personali di ognuno, è bene che ci sia coerenza
anche negli atti che si compiono e quindi era bene dare una
risposta anche nei confronti di sollecitazioni o comunque che non
si creassero poi delle sorte di leggende metropolitane che non
fanno bene a nessuno.
Per quello che riguarda invece la risposta al secondo quesito,
mi permetterò di chiedere le copie della risposta visto che ci sono
tutta una serie di numeri interessanti da poter valutare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK