Consiglio Regionale della Valle d'Aosta - Oggetto del Consiglio n. 1665 del 27 novembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula
Oggetto del Consiglio n. 1665 del 27 novembre 2000 - Resoconto
OGGETTO N. 1665/XI Servizio di quotazione dell'affidabilità
finanziaria (rating) della Regione Valle d'Aosta. (Interrogazione
con risposta scritta)
Interrogazione r.s. Richiamate la deliberazione di Giunta
regionale n. 3193 del 15 settembre 1997, "Affido a trattativa
privata, ai sensi del D.Lgs. 157/95, alla società Standard &
Poor’s, del servizio di quotazione
dell’affidabilità finanziaria (rating) della Regione
Valle d’Aosta. Approvazione ed impegno di spesa" ed
il provvedimento dirigenziale n. 3348 del 20 giugno 2000 avente per
oggetto "Impegno di spesa per il compenso dovuto, per le operazioni
di assegnazione del rating alla Regione Valle
d’Aosta, alla Standard & Poor’s,
per il triennio 2000-2002, ai sensi della deliberazione di Giunta
regionale n. 3193/97";
Considerata la spesa prevista di 180 milioni di lire, relativa
al pagamento per il triennio 2000-2002 del compenso a favore della
società "Standard & Poor’s", a cui si devono
aggiungere altre spese tra cui quelle relative al compenso dovuto
per l’assegnazione del "rating" iniziale, pari a
40.000 $ U.S.;
Riportato l’articolo 2 della convenzione presente
nella succitata deliberazione di Giunta, dove si legge che "Il
rating che risulterà verrà reso pubblico solo con
l’accordo della Regione";
Ricordato che la società "Standard & Poor’s"
ha assegnato il giudizio di "AA" alla Regione Valle
d’Aosta, evidenziando quindi un rating finanziario
più che positivo;
Considerato che in base alla consistente spesa approvata dalla
Giunta regionale per il pagamento delle competenze alla suddetta
società, il giudizio sul "rating" finanziario della Valle
d’Aosta, espresso dalla stessa "Standard &
Poor’s", potrebbe sembrare viziato in funzione del
rapporto di lavoro esistente con l’Amministrazione
regionale stessa;
Evidenziato che la clausola, inserita all’art. 2
della convenzione, prevede che la scelta della pubblicazione dei
risultati relativi al "rating" sia di esclusiva competenza della
Giunta regionale e quindi presumibilmente passiva di non
pubblicazione in caso di risultato negativo o inferiore alle
aspettative;
il sottoscritto Consigliere regionale
Interroga
la Giunta regionale per conoscere:
1) il totale delle spese sostenute e impegnate
dall’Amministrazione regionale per la quotazione
dell’affidabilità finanziaria della Regione Autonoma
Valle d’Aosta, suddivise per singole competenze
specifiche, già liquidate o ancora da liquidare alla società
"Morgan Stanley" ed alla società "Standard &
Poor’s", comprese anche quelle impegnate per il
triennio 2000-2002;
2) le motivazioni dell’inserimento della clausola
indicata in premessa nella deliberazione di Giunta regionale n.
3193 del 15 settembre 1997, relativa alla scelta, di esclusiva
competenza della Giunta regionale, di consentire o meno la
divulgazione pubblica dei risultati relativi al "rating"
finanziario della Valle d’Aosta.
F.to: Lanièce
Presidente
È stata data risposta scritta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK