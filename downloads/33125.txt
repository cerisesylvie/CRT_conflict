Consiglio Regionale della Valle d'Aosta - Oggetto del Consiglio n. 1593 del 26 gennaio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1593 del 26 gennaio 2011 - Resoconto
OGGETTO N. 1593/XIII - Interrogazione: "Attività di
coordinamento delle iniziative turistiche nel comprensorio di
Saint-Vincent".
Interrogazione
Preso atto di un'inversione di tendenza aritmetica negli
introiti registrati dalla Casa da gioco di Saint-Vincent e dal
Grand Hôtel Billia;
Constatato che tale situazione è stata oggetto di una grande
enfatizzazione mediatica;
Riscontrato che alcuni imprenditori locali del settore
turistico hanno rinnovato le critiche ad una gestione che pratica
più la concorrenza sul territorio che la sua promozione;
i sottoscritti Consiglieri regionali
Interrogano
il Governo regionale per sapere se l'attività di
coordinamento tra gli attori economici, sociali e amministrativi
del territorio di Saint-Vincent e degli stessi con il Governo
regionale sia venuta meno.
F.to: Donzel - Rigo
Président
- La parole au Président de la Région,
Rollandin.
Rollandin (UV)
- Grazie Presidente.
La questione sollevata, relativa al problema che in qualche modo
in quest'aula ha già fatto oggetto di alcune osservazioni... quando
abbiamo parlato dei vari piani per lo sviluppo della realtà casinò
adesso con il Grand Hôtel Billia e che ha visto interventi che
andavano nella logica di dire:
"teniamo conto di qual è
l'impatto nel comprensorio"
... e credo che questa è la domanda
che viene posta. Infatti si chiede di
"sapere se l'attività di
coordinamento tra gli attori economici, sociali e amministrativi
del territorio di Saint-Vincent e degli stessi con il Governo
regionale sia venuta meno"
. Il coordinamento fra gli attori del
comparto turistico del comprensorio di Saint-Vincent non è
assolutamente venuto meno, anzi, e certamente non è venuto meno il
ruolo della casa da gioco in questo ambito. L'impostazione
strategica, l'insieme delle attività e iniziative realizzate
rappresenta la conferma di una precisa e ferma volontà del casinò
di operare sul territorio in totale coordinamento con gli attori
economici che sullo stesso intervengono, contribuendo al suo
sviluppo e al suo rilancio.
La Casino de la Vallée, al fine di assicurare la migliore
accoglienza alla clientela VIP, ha offerto nel corso del 2010
servizi di ospitalità nelle strutture ricettive esterne
convenzionate di Saint-Vincent e Châtillon per un importo di circa
1.200.000 euro, importo significativamente superiore (più 16,5
percento) rispetto al dato consuntivo relativo al 2009. Allo stesso
modo le nuove attività di marketing programmate dalla casa da gioco
nel corso del 2010 sono state soprattutto indirizzate verso
l'organizzazione di eventi che hanno sicuramente generato ricadute
positive sul territorio. Vorrei citare a titolo esemplificativo le
Finali dei
Campionati italiani di biliardo
, il
Gran premio Casinò Saint-Vincent di biliardo alla goriziana
,
il
Congresso mondiale della magia
, i numerosi tornei di
poker organizzati in collaborazione con il partner tecnico gioco
digitale, che hanno tutti attivato presenze individuali sul
territorio. A ciò si aggiunga la ricca programmazione di spettacoli
organizzati per la clientela con cadenza pressoché mensile; il
raddoppio delle gare di
chemin de fer
ha inoltre generato un
nuovo flusso per un secondo week-end al mese di clientela VIP, di
cui ha beneficiato nel caso specifico il comparto commerciale.
Ancora: in un'ottica di coordinamento fra gli attori economici, la
Casino de la Vallée è socia insieme al Comune di Saint-Vincent e al
Consorzio Saint-Vincent Turismo dell'Associazione "In
Saint-Vincent", con una quota associativa di 300.000 euro, pari al
60 percento del bilancio della stessa, quota che viene interamente
destinata alle attività di intrattenimento organizzate per la
promozione della cittadina termale sul mercato turistico. In tale
contesto il 2010 ha decretato la nascita di un'attività di
comunicazione finalmente integrata sul territorio da parte della
casa da gioco e dell'associazione, grazie alla quale la
commercializzazione della località ha potuto contare sulla
diffusione sinergica di tutte le iniziative, attività ed eventi
programmati in Saint-Vincent, senza distinzione di sorta rispetto
al soggetto che le organizzava. Questo, come sapete, era un po' uno
dei problemi che finora emergevano, perché, siccome c'erano
iniziative a
spot
e fatte senza il coordinamento,
evidentemente potevano esserci sovrapposizioni che non portavano ai
risultati voluti. Il risultato di tale coordinamento, come
l'adozione di un nuovo indirizzo strategico delle attività
programmate dall'associazione, che sono state interamente basate
sulla creazione di occasioni di intrattenimento, ha prodotto
benefici in termini di presenze sul territorio, riqualificando la
località e assegnandole di fatto un ruolo di riferimento per i
turisti che hanno soggiornato in Valle d'Aosta nell'estate 2010 e
nelle festività 2010-2011. Infine un ulteriore elemento che può
essere interessante è il fatto che, a seguito della fusione fra la
società di gestione del casinò e il Grand Hôtel Billia, la
struttura alberghiera è entrata a far parte del Consorzio
Saint-Vincent Turismo, come atto di partecipazione diretta e
contributo allo sviluppo delle attività consorziate per gli anni
futuri. Quanto sopra e nel rispetto di una gestione equilibrata in
termini di conto economico delle due attività che caratterizzano la
società, quindi l'erogazione dei servizi di gioco, dunque è
altrettanto importante la vendita dei servizi di accoglienza e di
ristorazione. Un equilibrio senza il quale non sarebbe possibile
sostenere gli oneri che sono legati agli investimenti programmati
per il prossimo triennio nell'ambito del piano di sviluppo che
interesserà la Casa da gioco del Grand Hôtel Billia e l'annesso
Centro congressi. Questo credo che dia un po' il segno di come tale
attività di coordinamento, che può sempre essere migliorata
naturalmente, perché non dimentichiamo che anche fra gli operatori
turistici locali non sempre c'era questa condivisione di percorsi,
tant'è che c'erano diverse associazioni che non dico erano fra loro
concorrenti, ma quasi, quindi diventava difficile questo
coordinamento; oggi le cose stanno migliorando, quindi crediamo di
essere sulla strada giusta per far sì che ci sia una valorizzazione
degli interventi sul territorio, soprattutto nella zona
interessata.
Président
- La parole au Conseiller Donzel.
Donzel (PD)
- Prendo atto di questa risposta estremamente
burocratica da parte sua, Presidente, però constato che almeno nel
finale la chiusura è che la situazione può essere migliorata. Mi
permetto allora di farle notare che c'è stata nei giorni scorsi su
un settimanale valdostano una pagina che ho giudicato estremamente
preoccupante, perché, a seguito di un'interpellanza del collega
Tibaldi, era stato sollevato un problema in quest'aula della
concorrenza diciamo non corretta, scorretta, da parte della società
Casinò-Billia nei confronti di operatori del territorio. Nonostante
tale interpellanza, però successivamente si riapriva questo
problema, ossia un problema per cui il casinò senza colpo ferire
regala o offre delle opportunità di alloggiamento nelle stanze del
Billia a persone che hanno già avuto un contatto, o addirittura
hanno già prenotato la loro camera in un albergo di Saint-Vincent;
allora la cosa che mi ha sorpreso è che un sindacalista inneggiava
a questo modo di fare.
Vorrei capire... la cosa che mi ha sorpreso... ho detto: non
vorrei che qui fossimo al solito giochino delle parti che fa
qualcuno, che magari si fanno le riunioni al casinò e Billia e si
dice:
"spazzoliamo tutto quello che si può spazzolare"
, poi
si fanno le riunioni con gli albergatori e si parla di grande
sinergia:
"lavoriamo tutti assieme"
, eccetera. Una certa
preoccupazione quindi continuo a manifestarla, perché, se vi fosse
un coordinamento efficace, queste non sarebbero che voci isolate,
invece mi dà l'impressione che queste non siano voci isolate e mi
fa piacere che lei abbia fatto riferimento al famoso Centro
congressi, perché probabilmente da lì potrebbero arrivare dei veri
segnali di un'attenzione diversa al territorio. La politica di un
centro congressuale che sia particolarmente attivo ha sempre
dimostrato di saper dare risposte. Vorremmo che, da questo punto di
vista, non si aspettasse l'ultimo momento per lanciare una politica
congressuale, che in questo momento, a nostro avviso, si è molto
affievolita.
Ancora una piccola considerazione: lei ha fatto riferimento
spesso ad una clientela VIP; mi permetto di segnalarle che - ecco
perché ho usato toni cauti e pacati sulla soddisfazione per alcuni
dati positivi del casinò - se lei va a verificare i dati delle
mance, che sono significativi, della clientela VIP, vedrà che non
sono mai stati così bassi come in questo anno, quindi è una
clientela VIP un po' rancina, che si tiene i soldi in tasca e di
mance non ne lascia tante in giro, quindi sono dei VIP un po' con
"le pezze al sedere" in questo periodo; allora non vorrei
che...
(interruzione del Presidente della Regione, fuori
microfono)
... sono dati oggettivi, lei mi smentirà se ho detto una cosa
che non è vera sulle mance del casinò... quindi l'interpellanza
voleva invitare a coordinare meglio tutti gli attori, perché
abbiamo difeso anche noi l'occupazione del casinò e del Billia, ma
non vorrei che qualcuno, preso da entusiasmo nel difendere i
dipendenti del Billia, si scagli contro l'incompetenza di
albergatori e cose di questo tipo, mentre è bene che tutti facciano
squadra, i dipendenti del Billia, gli albergatori per raggiungere
degli obiettivi.
Ultimo dato della confusione è che in questo panorama anche il
Comune di Saint-Vincent ha dato segni di piccola confusione
rispetto alla questione del tiro a volo, che è una delle tante
questioni su cui probabilmente gli stessi operatori, chi lavora
intorno al casinò non ha le idee chiare in questo momento.
Ribadisco quindi che, a mio avviso, non sarebbe male fare il punto
della situazione con tutti i soggetti, a partire dai lavoratori
fino agli albergatori del territorio, perché sia chiaro qual è la
mission
di Saint-Vincent, che mi sembra non chiara a molti
in questo periodo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK