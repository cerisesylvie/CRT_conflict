Consiglio Regionale della Valle d'Aosta - Oggetto del Consiglio n. 113 del 29 settembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 113 del 29 settembre 1993 - Resoconto
OGGETTO N. 113/X - Carenze dell'organizzazione sani­taria
regionale verificatesi in occasione di un infortunio sul lavoro in
un cantiere forestale. (Interpellanza)
Interpellanza - Venuti a conoscenza che il sig. Baldassari
Stefano, dipendente a tempo determinato del Corpo Forestale
Valdostano, il giorno 27 agosto 1993 ebbe un grave incidente sul
lavoro in località Pont Bozet;
Considerato che:
- l'infortunato veniva trasportato urgentemente al
Poliambula­torio di Donnas;
- al suddetto Poliambulatorio non era possibile attivare il
labo­ratorio di radiologia per una prima diagnosi;
- che, nonostante vi fosse un'autoambulanza nel cortile, il
tra­sporto del paziente è avvenuto con la macchina del padre del
ragazzo dopo una visita sommaria da parte di una dottoressa;
- che a seguito del ricovero all'ospedale di Aosta è stata
riscon­trata la frattura di una vertebra dorsale e la frattura di
una costola con una prognosi di 90 giorni di cui 30 da passare
im­mobilizzato a letto;
Atteso altresì che la squadra alla quale apparteneva il ragazzo
succitato non era in condizioni di poter comunicare via radio con
il Corpo Forestale Valdostano e, di conseguenza, con la Protezione
Civile;
Rilevato che presso il Poliambulatorio di Donnas dovrebbe
esse­re in funzione un Centro di Emergenza di Base che, anche in
collaborazione con i Volontari del Soccorso dislocati nella basse
Valle d'Aosta, deve obbligatoriamente provvedere al trasporto delle
urgenze presso i presidi ospedalieri dotati di pronto
soc­corso;
i sottoscritti consiglieri regionali
interpellano
gli assessori competenti per conoscere:
1) il motivo per cui la squadra forestale alla quale apparteneva
il sig. Baldassari Stefano il giorno 27 agosto 1993 non era in
grado di poter comunicare via radio con il Corpo Forestale
Val­dostano e con la Protezione Civile;
2) il motivo per cui è stato negato all'infortunato il trasporto
in autoambulanza dopo una visita medica alquanto sommaria, vista la
diagnosi e la prognosi accertata presso il Presidio Ospedaliero di
Aosta;
3) quali sono le iniziative che l'assessore competente intende
as­sumere per evitare che in futuro si verifichino analoghe carenze
dell'organizzazione sanitaria regionale.
F.to: Linty-Tibaldi-Bavastro.
Presidente -
Ha chiesto la parola il Consigliere
Linty.
Linty (LN) -
Premetto che le notizie di cui siamo
a conoscenza sono pervenu­te direttamente dall'interessato, quindi
non ci sono stati inter­mediari in mezzo che potessero in qualche
modo alterarle.
Una breve esposizione dei fatti. Il 27 agosto di quest'anno un
ragazzo di 19 anni, Baldassari Stefano, cade lavorando in un
cantiere forestale in località Pont Bozet e, al momento
dell'inci­dente, la squadra non era in grado di comunicare via
radio con i ponti del Corpo forestale valdostano. Di conseguenza,
non era in grado di allertare l'elicottero della Protezione
civile.
Il ragazzo viene caricato sulla campagnola della forestale e
vie­ne portato al poliambulatorio di Donnas. Qui si trova una
dot­toressa, che gli fa una visita molto sommaria e, pur essendoci
a disposizione un centro radiologico, tale centro non viene
utiliz­zato, ma - cosa ben più grave - la dottoressa ritiene di
dire al ragazzo di chiamare il padre per farsi portare in ospedale,
per­ché l'ambulanza in quel caso non era giustificata.
Il ragazzo chiama il padre, dal quale viene portato all'ospedale
di Aosta. La diagnosi dei medici di Aosta è: "frattura di una
vertebra dorsale e di una costola".
Il discorso è come un medico possa non diagnosticare una
frattura di una vertebra e di una costola, ma, ben più grave, è il
discorso che a Donnas ci sono le ambulanze. Per quel poco che ne
so, essendo volontario del soccorso, se una persona viene da me
volontario e mi dice che si sente male, devo portarla in ospedale,
o portarla dal primo medico in grado di visitarla.
Il Gruppo consiliare Lega Nord interpella gli assessori
compe­tenti intanto, per capire come mai questa squadra che
lavorava non era nella possibilità di comunicare via radio con il
Corpo forestale; poi, perché questa dottoressa ha negato il
trasporto in ambulanza all'ospedale di Aosta, visto che la prognosi
è di 90 giorni, di cui 30 da passare immobilizzato a letto (e non è
detto che recuperi totalmente le attività motorie, quindi non è una
cosa da poco); infine, quali sono gli intendimenti dell'Assessore
alla sanità per evitare che un fatto analogo si venga a
verifica­re.
Visto che il poliambulatorio di Donnas non è nuovo a questi
episodi di carenza sanitaria, sarebbe il caso di dare una
rego­lamentazione più rigida nei confronti dei medici che lì
prestano servizio.
Si dà atto che dalle ore 16,50 assume la Presidenza il
Vicepre­sidente Aloisi.
Presidente -
Ha chiesto la parola l'Assessore
all'agricoltura, forestazione e risorse naturali, Vallet.
Vallet (UV) -
Per dare alcune precisazioni circa
il punto 1) della interpellan­za e per precisare che il ragazzo non
faceva parte di una squa­dra impiegata in cantiere forestale, ma di
una squadra addetta ai rilievi dei piani economici.
Si tratta di ragazzi che vengono assunti per brevissimi periodi
durante l'estate e coadiuvano i professionisti nella redazione dei
piani economici.
Ai coordinatori di queste squadre è stata data disposizione di
evitare le zone pericolose e comunque di effettuare le opera­zioni
in terreni facili; per cui gli addetti, in linea di massima, si
trovano ad operare nel bosco come si trova chi va a cercare i
funghi.
Tenuto conto di questo e del fatto che tali squadre non sono
dotate di radiotrasmittenti, devo dire che, per quanto concerne gli
altri 89 cantieri forestali, questi non sono dotati di radio
ri­cetrasmittenti, ad eccezione di quelli le cui squadre sono
impie­gate in zone che distano molto da strade, oppure che sono
im­piegate in operazioni di particolare pericolosità.
Presidente -
Ha chiesto di parlare l'Assessore
alla sanità ed assistenza so­ciale, Vicquéry.
Vicquéry (UV) -
Chaque fois qu'on parle des problèmes
liés au secteur de la santé, on a la tendance à rechercher la
vérité absolue. La vérité absolue évidemment n'existe pas.
Dans le cas spécifique nous avons trois vérités. Une, celle de
monsieur Baldassari, que monsieur Linty a très bien illustrée; la
deuxième, celle de l'USL, et la troisième, celle du médecin.
Moi je me limite à lire les réponses que j'ai demandées à l'USL,
et la lettre que le docteur Luisa Pacillo a envoyée à l'Assesseur à
la santé, à l'Administrateur extraordinaire de l'USL, au
Responsable du service 3 de l'USL, au Coordinateur du district et
au Coordinateur du centre de Donnas.
L'USL nous dit:
"In riferimento..."
eccetera,
"...si comunica che il
medico in ser­vizio presso il pronto intervento di Donnas non ha
richiesto il trasporto del ferito, sig. Baldassari Stefano, a mezzo
ambulan­za, in quanto dall'esame clinico eseguito non ha rilevato
alcun segno di compromissione neurologica e motoria".
Le docteur Pacillo dit:
"...informa le SS. LL. che il giorno 26 agosto 1993 alle ore
17,45 il sig. Baldassari Stefano si presentava nell'ambulatorio del
pronto intervento, riferendo di essere caduto in montagna, di aver
battuto il torace e la schiena.
Dopo l'accurato esame clinico da me effettuato, ritenevo
neces­sario il supporto strumentale di RX all'emitorace sinistro
alle vertebre, ma essendo il servizio di radiologia del
poliambulato­rio operativo solo dalle ore 8 alle ore 14, invitavo
il paziente a recarsi in ospedale per l'esecuzione di tale esame
con le richieste necessarie da me compilate e consegnate al
paziente e credo re­peribili nell'archivio del pronto soccorso
dell'ospedale di Aosta. Preciso inoltre che il paziente non
presentava sintomi o segni tali da richiederne un trasporto in
ambulanza.
Assolutamente false sono quindi le notizie circa le mie
afferma­zioni sul mancato funzionamento dell'apparecchiatura
radio­grafica o sull'assenza dell'ambulanza, come oltremodo falso è
il virgolettato apparso nel titolo, secondo cui avrei invitato il
pa­ziente a telefonare alla famiglia. Il Baldassari, maggiorenne,
si recava autonomamente a telefonare alla famiglia per farsi
ac­compagnare al pronto soccorso, pur essendo ancora presenti nel
cortile del poliambulatorio i suoi compagni con i quali era giunto
a Donnas.
Con questa mia missiva demando alle SS. LL. la tutela della
mia dignità professionale ed umana nell'interesse del servizio
stesso, la cui immagine è gravemente lesa e falsata dal
suddetto articolo.
(Si riferisce all'articolo de "La
Vallée").
"Qualora le SS. LL. non ritenessero opportuna tale
tutela, mi vedrò costretta ad adire le vie legali..."
,
eccetera.
Donc, comme j'ai dit, ici les vérités sont différentes. Dans la
lettre de l'USL du docteur Formica on comprend entre autres qu'une
certaine responsabilité du médecin là il y a, car c'est toujours
très difficile faire des diagnostiques du point de vue neurologique
dans un domaine si délicat.
La rôle de l'administrateur est simplement celui d'essayer
d'organiser le mieux possible les services sanitaires dans ce cas.
On ne peut pas entrer dans le mérite du travail d'un médecin, car
même pas un autre médecin peut contester le travail et le
diagnostic du médecin précédent, si non le médecin légal dans le
cas d'une autopsie. Le thème c'est très délicat et on peut
simplement essayer d'organiser mieux le travail et pour ce qui nous
concerne la Junte régionale a déjà mis en place toute une série
d'initiatives.
La première, c'est en application de la loi 118, c'est-à-dire un
cours de formation pour les médecins de la garde médicale, et pour
ce qui concerne l'ambulatoire de Donnas, un cours de formation pour
les techniciens de radiologie, ce qui signifie faire mieux
fonctionner dans le futur ce genre d'activité.
Presidente -
Ha chiesto la parola il Consigliere
Linty.
Linty (LN) -
In ordine: non sono assolutamente
d'accordo sul fatto che chi va a cercare funghi sia messo nella
stessa posizione di un operaio. I piani economici li ho fatti
anch'io, a tutti gli effetti ero dipen­dente dell'Assessorato
all'agricoltura e foreste, e così c'è scritto sul mio libretto di
lavoro. Sarebbe il caso che i dipendenti dell'Amministrazione
regionale, che vengono per calibrare, usare l'ipsometro o misurare
le piante in montagna, venissero dotati di un mezzo idoneo a
comunicare con il Corpo forestale, perché è vero che le radio sono
date - si dice - quando si opera in zone pericolose o a lunga
distanza, ma è anche vero che i piani economici si riferiscono
spesso a zone pericolose. Questa è una carenza alla quale dovremo
ovviare, perché per un ragazzo che cade e che batte la schiena in
montagna, ci deve essere l'elicottero che si alza; visto che si
alza per prendere le carcasse delle vacche morte, mi pare che, come
minimo, si debba alzare per soccorrere qualcuno che è caduto,
ripeto, e che è dipendente dell'Amministrazione regionale.
Per quanto riguarda il discorso della dottoressa di Donnas, non
ragiono in base a quello che ho letto su qualche organo di
in­formazione, perché non ho seguito il caso. Ho telefonato a
que­sto ragazzo, che mi ha risposto dal letto; quindi le notizie
che ho dato in questa interpellanza le ho ricevute direttamente
dallo stesso, e credo siano le più veritiere.
Quanto alla diagnosi della dottoressa Pacillo che ha fatto la
visita clinica - per quel che ne so io, molto sommaria - credo
nella difficoltà di una diagnosi neurologica, perché è un campo
molto delicato. Però, per un medico che viene messo in un pronto
intervento, il non riuscire a diagnosticare la frattura di una
vertebra e di una costola, dove il cittadino crede di trovare il
primo aiuto nel momento del bisogno, o, quanto meno, il non
allertare l'autoambulanza come misura cautelare per traspor­tare il
ragazzo in ambulanza onde evitargli un viaggio seduto, davanti, su
una macchina... mi sembra, a fronte di tutto questo, che si possano
prendere dei provvedimenti. Questa dottoressa, viene pur sempre
pagata dalla collettività e quindi deve saper fare il suo lavoro;
se non lo sa fare, che venga messa a fare al­tro.
Voi dovete pensare che per la bassa Valle il poliambulatorio di
Donnas è il primo luogo dove la persona che si sente male cerca di
trovare aiuto. Condivido il discorso che con la completa
ap­plicazione della "118" si andrà incontro al cittadino in questo
senso; però cerchiamo di mettere le squadre in condizione di
es­sere in contatto via radio con l'elicottero e, magari, di far
fare, a questa dottoressa per prima, nel progetto della "118", il
corso al pronto soccorso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK