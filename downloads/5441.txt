Consiglio Regionale della Valle d'Aosta - Oggetto del Consiglio n. 333 del 10 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 333 del 10 maggio 1983 - Resoconto
OGGETTO N. 333/VII - DISEGNO DI LEGGE CONCERNENTE:
"MODIFICAZIONI DELLA LEGGE REGIONALE 30.1.1981, N. 6, RECANTE
PROVVIDENZE DIRETTE A FAVORIRE LO SVILUPPO ED IL POTENZIAMENTO
DELLE COOPERATIVE DI PRODUZIONE E LAVORO, DI TRASPORTO, MISTE E
LORO CONSORZI".
PRESIDENTE:
La parola all'Assessore all'Industria,
Commercio, Artigianato e Trasporti Chabod; ne ha facoltà.
CHABOD - (D.C.):
A questo proposito la questione sta in
questi termini: avevamo inserito, nella legge che era stata
approvata da questo Consiglio, il requisito del 70% dei lavoratori
operanti nell'arco dell'anno, quali soci della cooperativa. Abbiamo
visto che con questo limite del 70% non riuscivamo più a mandare
avanti nessuna cooperativa e lo abbiamo pertanto ridotto dal 70% al
30%.
Inoltre abbiamo elevato lo stanziamento complessivo da 40 a 50
milioni.
PRESIDENTE:
E' aperta la discussione.
La parola al Consigliere Carlassare, ne ha facoltà.
CARLASSARE - (Dem. Prol. Nuova Sin.):
Non ho particolari
perplessità su questo disegno di legge, volevo solo avere delle
delucidazioni sul grosso sbalzo di percentuale che mi sembra molto
importante e significativo, tanto da modificare profondamente
l'essenza stessa di queste cooperative di produzione e lavoro. In
pratica, in questo modo, diventa non solo più facile, ma molto più
facile di quanto non fosse prima metterle in piedi, e si potrebbero
verificare condizioni di abuso.
PRESIDENTE:
La parola al Presidente della Giunta; ne ha
facoltà.
ANDRIONE - (U.V.):
Ciò che espone il Consigliere
Carlassare è esatto. La nostra preoccupazione è di permettere che
ci sia l'insegnamento, cioè che un passaggio della capacità
artigianale dagli uni agli altri. Con le leggi attuali, se una
cooperativa deve avere questi requisiti, non c'è un apprendista che
possa entrare. Purtroppo concordo con Carlassare che questo limite,
sotto certi profili è troppo basso e che potrà permetter degli
abusi, ma d'altra parte però quegli abusi ci sembrano meno gravi
rispetto al grosso vantaggio di permettere che queste capacità
siano trasmissibili, altrimenti l'artigianato in Valle d'Aosta si
fermerebbe ad una certa generazione e poi morirebbe.
PRESIDENTE:
Passiamo all'esame dell'articolato. Do
lettura dell'art. 1:
ART. 1
L'art. 3 della L.R. 30.1.
1981, n. 6, è così
modificato: "La Giunta regionale è autorizzata a concedere alle
cooperative di produzione e lavoro, di trasporto e miste, nonchè ai
consorzi tra le medesime, contributi per le spese di avvio in
misura pari al capitale sottoscritto, fino ad un massimo di 50
milioni per cooperativa.
Per l'ammissione dei contributi di cui al comma precedente,
le cooperative devono risultare in possesso dei seguenti
requisiti:
essere iscritte nel registro delle imprese e nel registro
delle cooperative per la Regione Valle d'Aosta;
almeno il 30% dei lavoratori operanti nell'arco dell'anno in
ciascuna cooperativa devono rivestire la qualità di soci della
cooperativa stessa;
avere sede e svolgere la propria attività prevalentemente nel
territorio della Valle d'Aosta".
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 2:
ART. 2
L'art. 6 della L.R. 30.1.1981, n .6, è così modificato: "I
benefici previsti dalla presente legge non sono cumulabili con
altri benefici previsti da leggi statali o regionali, aventi per
oggetto lo stesso intervento".
PRESIDENTE:
Lo metto in approvazione per alzata di
mano.
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Do lettura dell'art. 3:
ART. 3
L'art. 7 della L.R. 30.1.1981, n. 6, è modificato come
segue:
"La concessione dei contributi previsti dalla presente legge
è subordinata alla presentazione alla Giunta regionale, da parte
del legale rappresentante della società, di domanda corredata da
idonea documentazione attestante il possesso dei requisiti di cui
al precedente art. 3 e da una relazione indicante le presumibili
spese d'avvio.
Nel caso in cui la domanda sia riconosciuta ammissibile a
contributo, l'erogazione del contributo stesso è disposta con
deliberazione della Giunta regionale.
Qualora la Cooperativa non abbia iniziato l'attività, senza
giustificato motivo, entro un anno dalla erogazione del contributo,
la Giunta regionale revocherà la concessione e la Cooperativa
beneficiaria restituirà alla Regione il contributo stesso".
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 4:
ART. 4
E' revocata,
a
decorrere dall'anno 1984,
l'autorizzazione di spesa per Lire 250 milioni disposta dell'art.
12 della L. R. 30.1.1981, n. 6, sul Cap .35725 del bilancio
preventivo della Regione.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 5:
ART. 5
L'onere annuo previsto in lire 100.000.000 graverà sul Cap.
35720 del bilancio di previsione della Regione per l'esercizio 1983
e sui corrispondenti capitoli dei bilanci futuri. Alla copertura
dell'onere di cui al comma precedente si provvede con
l'autorizzazione di spesa già iscritta sul bilancio annuale e
pluriennale per gli anni 1983-1985, in base alla L.R. 30.1.1981, n.
6.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Do lettura dell'art. 6:
ART. 6
Sono abrogati gli artt. 1, 2, 4, 5, 8, 9 e 10 della L.R.
30.1.1981, n. 6.
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Lo metto in approvazione.
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
PRESIDENTE:
Il Consiglio è ora chiamato a pronunciarsi,
per votazione segreta, sul complesso della legge.
VOTAZIONE SEGRETA
PRESIDENT.:
Résultat du vote relatif à l'objet inscrit à
l'ordre du jour au n°29. Il s'agit de la loi 511.
Présents: 29
Votants: 29
Avis favorables: 27
Avis contraires: 2
Le Consei approuve
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK