Consiglio Regionale della Valle d'Aosta - Oggetto del Consiglio n. 1517 del 25 luglio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 1517 del 25 luglio 1995 - Resoconto
SEDUTA POMERIDIANA DEL 26 LUGLIO 1995
OGGETTO N. 1517/X Subconcessione, per la durata di anni trenta
decorrenti dalla data del decreto di subconcessione, alla ditta
Rollando Ferdinando di derivazione d'acqua dal torrente Crêtes, in
Comune di Ollomont, per produzione di energia elettrica.
Deliberazione Il Consiglio
Premesso che con domanda in data 7 luglio 1992 la ditta Rollando
Ferdinando ha chiesto all'Amministrazione regionale la
subconcessione di derivare dal torrente Crêtes, in Comune di
Ollomont, moduli medi 0,39 di acqua per produrre, sul salto di
metri 120, la potenza nominale media di Kw. 45.
Precisato che la domanda, corredata dal relativo progetto a
firma p.i. Piero Petey, prevede la costruzione di un impianto del
tipo ad acqua fluente costituito da canale di derivazione, vasca
dissabbiatrice e di carico, condotta forzata, edificio di
produzione e canale di restituzione.
Tenuto presente che:
- il Magistrato per il Po, di Parma, con nota n. 5429 in data 14
maggio 1993 ha rilasciato il nullaosta nei riguardi idraulici per
l'ammissione ad istruttoria della domanda di cui si tratta;
- l'ENEL, Compartimento di Torino, con nota prot. 1132 in data
26 luglio 1993 ha fatto presente di non aver alcuna osservazione da
formulare, ai sensi dell'articolo 16 del D.P.R. n. 342 del 18 marzo
1965 circa la domanda sopraddistinta;
- l'avviso di presentazione della domanda 7 luglio 1992 della
ditta Rollando Ferdinando e stato Pubblicato sul Foglio Annunzi
Legali della Valle d'Aosta n. 29 in data 27 ottobre 1993 e
riprodotto nel n. 284 della Gazzetta Ufficiale della Repubblica
italiana (foglio inserzioni) in data 3 dicembre 1993, senza dar
luogo alla presentazione di domande incompatibili e
concorrenti;
- con ordinanza dell'Assessore ai Lavori Pubblici n. 180 in data
22 febbraio 1994 è stato disposto il deposito della domanda 7
luglio 1992 e del relativo progetto presso l'Assessorato LL.PP.
della Regione per 15 giorni consecutivi, decorrenti dal 3 marzo
1994, a disposizione di chiunque intendesse prenderne visione nelle
ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Ollomont e copia della
medesima è stata inviata al Ministero dei Lavori Pubblici, al
Magistrato per il Po di Parma, alla Sezione idrografica per il Po
di Torino, alle Associazioni Irrigue Est-Sesia di Novara ed
Ovest-Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Assessorato Agricoltura e Forestazione,
servizio S.I.D.S., al Servizio Energia dell'Assessorato Industria e
Commercio, al Servizio Tutela dell'Ambiente dell'Assessorato
dell'Ambiente, all'Ufficio Sovraintendenza dell'Assessorato del
Turismo, all'Autorità di Bacino del Fiume Po di Parma ed alla ditta
Rollando Ferdinando.
- la pubblicazione presso il Comune di Ollomont, come risulta
dal referto in calce all'ordinanza, è regolarmente avvenuta ed ha
dato luogo alla presentazione da parte del sig. Dannaz Giulio di
Ollomont, di un esposto datato 14 marzo 1994 con il quale il sig.
Dannaz, titolare della subconcessione rilasciata con D.P.G.R. n.
7627 in data 23 luglio 1986, di derivazione d'acqua dal torrente
Crêtes in Comune di Ollomont, di moduli max. 0,35 e medi 0,30, ha
chiesto che i lavori per la realizzazione della centralina del sig.
Rollando non riducano la portata d'acqua nel torrente e non
impediscano il regolare funzionamento del suo impianto, posto a
valle della derivazione in oggetto.
Rilevato che la restituzione delle acque è prevista a quota 1530
m.s.m. mentre la presa dell'impianto del sig. Dannaz è ubicata a
quota 1505 m.s.m., pertanto non sussiste alcun rischio che la
realizzazione delle opere riduca la portata del torrente ed
impedisca il regolare funzionamento dell'impianto del sig. Dannaz,
in quanto le acque vengono integralmente restituite a monte della
derivazione esistente.
Visto inoltre che il nullaosta militare è stato rilasciato con
nota n. FR/543/62100/GDA in data 29 giugno 1994 dal Comando della
Regione Militare Nord-Ovest di Torino, in quanto l'impianto di cui
si tratta non interferisce con interessi demaniali, né con vincoli
militari concernenti la difesa del territorio.
Precisato altresì che la visita locale d'istruttoria, come
stabilito nell'ordinanza, è regolarmente avvenuta il 15 aprile 1994
ed alla medesima sono intervenuti i funzionari dell'Ufficio
Concessioni Acque della Regione, i sigg. Gaia Pierpaolo e Girri
Sandro del servizio S.I.D.S. dell'Assessorato dell'Agricoltura e
Forestazione, Milani Sergio dell'Assessorato dell'Ambiente ed il
sig. Rollando Ferdinando titolare della domanda di subconcessione i
quali hanno effettuato il sopralluogo alle località interessate
dalla futura derivazione ed hanno accertato che corrispondono alla
situazione di progetto. I funzionari dell'Ufficio acque hanno
provveduto ad effettuare la misurazione della portata del torrente
Crêtes, riscontrando un deflusso di 46 litri al secondo ed hanno
invitato la ditta ad integrare il progetto con una sezione
dell'opera di presa ed una dell'edificio di produzione. Il geom.
Milani ha chiesto che venga garantito un rilascio minimo
corrispondente al 35 percento dell'acqua defluente ed i
rappresentanti del servizio S.I.D.S. hanno fatto presente che prima
di iniziare i lavori relativi alla derivazione, dovranno essere
richieste tutte le prescritte autorizzazioni, corredate dalle
tavole di progetto.
Precisato inoltre che:
- l'opera di presa, ubicata a quota 1650 m.s.m. consisterà, in
un manufatto in cls. costruito direttamente nell'alveo, composto da
due settori onde permettere la ripartizione tra le acque derivate e
quelle che devono essere lasciate defluire nel torrente;
- sul settore di derivazione verrà posta una griglia avente
funzione di prima decantazione del materiale di trasporto del
torrente;
- la derivazione avverrà in sponda sx. tramite una tubazione del
diametro di 250 mm., in testa alla quale verrà posta una paratoia
per la messa in esercizio dell'impianto, che convoglierà le acque
nel dissabbiatore, ubicato nelle immediate vicinanze;
- dal dissabbiatore, avente funzione anche di vasca di carico,
si dipartirà la condotta forzata in polietilene del diametro di 200
mm. e della lunghezza di 330 mt. fornita di valvola a farfalla a
chiusura automatica, che collegherà all'edificio di produzione, che
sarà completamente interrato ed avrà le dimensioni interne di mt.
2,80 x 2,00 x h. 2,40, all'interno del quale verranno installate le
apparecchiature di generazione e di controllo;
- dopo l'utilizzazione le acque verranno integralmente
restituite attraverso una tubazione sempre nel torrente Crêtes, a
circa quota 1530 m.s.m.;
- il dislivello fra il pelo morto dell'acqua, nella vasca di
carico dell'impianto, a quota 1650 m.s.m., e quello del canale di
restituzione, a valle dei meccanismi motore, a quota 1530 m.s.m. è
di metri 120. In conseguenza la potenza nominale media annua
dell'impianto, per la portata di moduli medi 0,39, risulta: 39 x
120: 102 = Kw. 45,88.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli
massimi 0,39, si può subconcedere avendo riguardo delle condizioni
locali, delle utenze preesistenti e della specie di derivazione
realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione, a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) la derivazione corrisponde alla razionale utilizzazione del
torrente Crêtes ed è compatibile con il buon regime idraulico senza
che occorrano, oltre a quelle inserite nel disciplinare di
subconcessione, speciali garanzie a tutela di detto regime;
6) per l'uso della derivazione non sono temibili inquinamenti
quindi non occorrono particolari cautele al riguardo.
Visto infine che il Magistrato per il Po di Parma, con nota n.
7579 in data 15 giugno 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare.
Tenuto presente che con nota prot. 5353/5 LL.PP. in data si
invitava la ditta a ritirare la documentazione presentata presso
l'Ufficio Concessioni Acque dell'Assessorato dei Lavori Pubblici,
al fine di adeguare gli elaborati ai nuovi criteri fissati dalla
deliberazione di Consiglio n. 1193/X in data 22 febbraio 1995 e che
il progetto, opportunamente adeguato, veniva restituito, sempre
all'Ufficio Concessioni Acque in data 4 luglio 1995, con la
specificazione che, per garantire il minimo deflusso vitale desunto
dal calcolo effettuato seguendo i criteri di cui alla deliberazione
consiliare sopra menzionata, la portata media annua di acqua da
derivare è stata ridotta a 31,08 litri/secondo e che, di
conseguenza, la potenza nominale media annua dell'impianto risulta
essere di Kw. 36,56 anziché Kw. 45,88.
Considerato che l'adeguamento ai criteri di cui sopra comporta
una diminuzione del quantitativo d'acqua da prelevare, senza
modificare, comunque, l'ubicazione della presa e della restituzione
sul torrente Crêtes, non risulta necessario procedere
all'espletamento di una ulteriore istruttoria per il rilascio della
subconcessione.
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale n. 4 dell' 8 novembre 1956;
Visto il parere favorevole rilasciato dall'ingegnere Vice
Dirigente reggente del posto di ingegnere Capo Dirigente del
Servizio Assetto e Tutela del Territorio dell'Assessorato dei
LL.PP., ai sensi del combinato disposto dell'articolo 72 della
legge regionale n. 3/1956 e successive modificazioni e
dell'articolo 21 della legge regionale n. 18/1980 e successive
modificazioni, in ordine alla legittimità della presente proposta
di deliberazione:
Visto il parere della III e IV Commissione consiliare
permanente;
Delibera
1) di subconcedere, per la durata di anni trenta decorrenti
dalla data del decreto di subconcessione, alla ditta Rollando
Ferdinando, con sede in Ollomont, giusta la domanda presentata in
data 7 luglio 1992 e domanda di variante in data 4 luglio 1995, di
derivare dal torrente Crêtes, in Comune di Ollomont, moduli max.
0,39 (litri al minuto secondo trentanove) e medi 0,3108 (litri al
minuto secondo trentuno virgola otto) di acqua per produrre, sul
salto di metri 120, la potenza nominale media annua di Kw. 36,56,
da utilizzarsi per produzione di energia elettrica da destinare
agli usi domestici del fabbricato di proprietà della ditta
subconcessionaria, ubicato in località Vaud del Comune di
Ollomont;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della ditta
Rollando Ferdinando;
4) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 374.140 (trecentosettantaquattromilacentoquaranta) pari
a mezza annualità del canone, a titolo di cauzione, ai sensi
dell'articolo 11 del T.U. 11 dicembre 1933 n. 1775, somma che verrà
restituita, ove nullaosti, al termine della subconcessione;
b) lire 17.710 (diciassettemilasettecentodieci) pari ad 1/40 del
canone ai sensi dell'articolo 7 del T.U. 11 dicembre 1933 n. 1775,
somma da introitare al capitolo 08800 della parte Entrate del
bilancio preventivo della Regione per il corrente esercizio
finanziario (provento delle concessioni e subconcessioni di acque
pubbliche e miniere);
c) lire 2.000.000 (duemilioni) quale somma a disposizione
dell'Amministrazione regionale Ufficio Concessioni Acque
dell'Assessorato dei LL.PP. per spese di sorveglianza, esperimenti
di portata, collaudo, registrazione di atti, eccetera, somma da
introitare al Capitolo 13500 della parte Entrate del bilancio
preventivo della Regione per il corrente anno finanziario (Gestione
di fondi per conto terzi per istruttoria domande e pratiche
varie);
5) di stabilire, come specificato all'articolo 11 del
disciplinare di subconcessione in lire 748.275
(settecentoquarantottomiladuecentosettanta-cinque) il canone annuo
da versare anticipatamente alla Regione, anno per anno, a decorrere
dalla data del decreto ai subconcessione, somma da introitare al
Capitolo 08800 della parte Entrate del bilancio preventivo della
Regione per il corrente anno finanziario (Provento di concessioni e
subconcessioni di acque pubbliche e miniere).
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994 n. 320 e di darne
esecuzione.
Disciplinare di subconcessione
(...omissis...)
Presidente Qualcuno chiede la parola? Se nessuno chiede la
parola, pongo in votazione la delibera in oggetto.
Presenti: 28
Votanti e favorevoli: 25
Astenuti: 3 (Chiarello, Linty, Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK