Consiglio Regionale della Valle d'Aosta - Oggetto del Consiglio n. 174 del 15 dicembre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Amministrazione della giustizia
BILANCIO E CONTABILITA' REGIONALE
FINANZA REGIONALE E LOCALE
Programmazione
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 174 del 15 dicembre 2020 - Resoconto
OGGETTO N. 174/XVI - Trattazione congiunta delle Relazioni
della Sezione regionale di controllo della Corte dei conti, della
Proroga per il triennio 2021-2023 della validità degli indirizzi
contenuti nel Documento di Economia e Finanza Regionale (DEFR) per
il triennio 2020-2022 approvato con deliberazione n. 1186/XV, del
D.L. n. 2 (Disposizioni per la formazione del bilancio annuale e
pluriennale della Regione autonoma Valle d'Aosta/Vallée d'Aoste
(Legge di stabilità regionale per il triennio 2021/2023).
Modificazioni di leggi regionali.), del D.L. n. 3 (Bilancio di
previsione finanziario della Regione Autonoma Valle d'Aosta -
Vallée d'Aoste per il triennio 2021/2023) e del D.L. n. 4
(Disposizioni collegate alla legge di stabilità regionale per il
triennio 2021/2023. Modificazioni di leggi regionali e altre
disposizioni).
Bertin (Presidente) -
Come da Regolamento passiamo alla
analisi degli ordini del giorno. Sono pervenuti ventotto ordini del
giorno da parte del gruppo della Lega e tre ordini del giorno da
parte del gruppo Pour l'Autonomie. Possiamo iniziare con l'analisi
degli ordini del giorno, che sono stati mandati via
mail
.
Voce fuori microfono
Consigliere Marquis, in ragione della particolare situazione
pandemica, abbiamo già come prassi deciso dai precedenti Consigli
che vengano distribuiti via mail; chi necessita di una copia
cartacea se la stampa. Possiamo iniziare con l'analisi degli ordini
del giorno. Ordine del giorno n. 1 del gruppo Lega. Per
l'illustrazione collega Aggravi, ne ha facoltà.
Aggravi (LEGA VDA) -
Il primo ordine del giorno che
presentiamo vuole essere, come in parte già preannunciato nella
relazione che ho presentato ieri pomeriggio, un'apertura rispetto
al lavoro che è stato fatto. Un lavoro che ha un
leitmotiv
di riferimento, ovvero quello di poter dare una prima risposta
concreta alla comunità valdostana, sia a favore del settore
economico che delle categorie sociali più colpite da questa crisi,
prima ovviamente della prossima approvazione del pacchetto di
assestamento.
L'ordine del giorno segue l'esperienza che è richiamata tra
l'altro nelle premesse che fu ai suoi tempi della legge 5, ovvero
una legge che nasceva tra la nascita purtroppo dell'emergenza
epidemiologica, quindi del primo
lockdown
, e il successivo
assestamento che poi si è consolidato appunto con le misure della
legge 8. Quindi un primo pacchetto anche sul 2021 che consenta di
andare a salvaguardare proprio quel tessuto economico privato che
più è in difficoltà. Oggi non abbiamo soltanto una incertezza
relativamente alla banalizzazione che viene fatta a livello
mediatico degli impianti a fune o dello sci, noi abbiamo
un'incertezza totale su quelle che sono le nuove aperture, le
modalità di gestione delle misure di contenimento epidemiologiche.
c'è anche un caos a livello centrale, perché le notizie di stampa
non facilitano.
Tra l'altro ne approfitto per fare comunque un appello generale:
che ci sia una forte informazione di quello che si decide
chez
nous
e del complesso delle misure applicate, perché la
confusione che i mezzi di stampa stanno facendo, tra i
rumors
dei prossimi dpcm e quelle che sono le scelte che
vengono fatte in Valle, mettono in difficoltà anche la
programmazione che gli operatori economici hanno, perché altrimenti
rischiamo ancora che ulteriori investimenti, o comunque la
preparazione che viene fatta e che è una spesa, rischi poi di
essere vana a fronte di misure che sono sempre più schizofreniche
nella scelta di determinati palazzi.
Questo ordine del giorno chiede un'impegnativa al Governo
regionale per attivare le procedure necessarie per la definizione
di una prima variazione di bilancio, e ovviamente di disponibilità
finanziarie, che possa consentire l'adozione di misure di sostegno,
come dicevo, all'economia e alle categorie sociali colpite in
questa seconda ondata. Cito l'esperienza della legge 5 perché
nacque sì in Commissione ma nacque anche da un
budget
, da
una disponibilità che al tempo fu definita da parte del Governo e
delle misure che poi furono in un certo senso concertate.
Ieri facevo un riferimento a quello che se non erro è l'articolo
5 della legge 11, dove già si parla e si prevede comunque una
commissione, una modalità che possa anche ragionare su determinate
misure. Proprio in tal senso gli ordini del giorno che seguiranno
danno una serie di proposte e di suggerimenti, e qui io spero che
ci sia un'attenzione da parte di quest'aula sul lavoro fatto,
perché, ripeto, sono delle misure che in alcuni punti richiamano o
si rifanno a un'esperienza che è stata quella appunto della legge 8
che fu positiva soprattutto su quello che poi fu una gran parte del
risultato, che permise comunque di mettere in circolo delle risorse
importanti.
È ovvio che di fronte ad un'incertezza di questo tipo ci saranno
delle priorità, delle categorie prioritarie a cui ci si dovrà
rifare e soprattutto delle misure che saranno prioritarie. Io mi
sento di concentrare l'attenzione su quelle misure di sostegno ai
redditi delle categorie colpite e soprattutto misure che possano
salvaguardare l'integrità delle aziende soprattutto dal punto di
vista della liquidità. Penso che l'allarme che alcune associazioni
di categoria, soprattutto quelle legate al settore turistico e al
commercio, hanno fatto negli ultimi giorni, siano meritevoli di
attenzione.
Presidente -
Si è prenotato il consigliere Padovani, ne
ha facoltà.
Padovani (PCP) -
Per chiedere una sospensione per poter
valutare le proposte pervenute.
Presidente -
La sospensione è concessa.
La seduta è sospesa dalle ore 11:04 alle ore 11:12.
Bertin (Presidente) -
Consiglieri riprendiamo i lavori
soltanto per una comunicazione. In ragione del numero elevato di
ordini del giorno e di emendamenti, si è concordato informalmente
di utilizzare questo tempo per analizzare gli emendamenti da parte
di tutti, anche gli ordini del giorno, e di riprendere i lavori
alle ore 15:00 per la sessione pomeridiana, con il tempo necessario
per analizzare tutti i documenti che sono stati depositati.
Pertanto, il Consiglio regionale è sospeso. Riprenderanno i lavori
alle ore 15:00.
---
La seduta termina alle ore 11:12.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK