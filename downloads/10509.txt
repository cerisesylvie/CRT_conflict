Consiglio Regionale della Valle d'Aosta - Oggetto del Consiglio n. 1502 del 18 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1502 del 18 ottobre 1990 - Resoconto
OGGETTO N. 1502/IX - Proposta di approvazione di un programma
di esecuzione di opere stradali e di interventi antivalanga di
notevole importanza.
Presidente - Do lettura del testo della delibera:
Il Consiglio
- richiamata la legge regionale 16 luglio 1988, n. 40;
- visto il parere della IIIa Commissione consiliare
permanente;
delibera
1°) di approvare la realizzazione dei sottoriportati lavori
stradali per la spesa a fianco di ciascuno indicata:
1) ammodernamento della strada dell’Envers
(tratto in Comune di Fenis) L. 1.500.000.000
2) ammodernamento strada regionale n. 39 del Col-
le d’Arpy (settimo tronco in Comune di La
Thuile)
L. 1.200.000.000
3) costruzione della strada tra Ozein e la strada
statale n. 507 L. 2.400.000.000
4) ammodernamento della strada dell’Envers
(completamento tratto Aymavilles-Villeneuve
L. 2.400.000.000
5) ammodernamento della strada regionale n. 10 di Pontey L.
950.000.000
6) ammodernamento della strada regionale n. 16 di
Saint-Christophe (ultimo tronco) con costruzione di parcheggio in
frazione Nicolin L. 2.100.000.000
7) allargamento e rettifica della strada regionale n. 28 di
Bionaz (tronco compreso tra le progressive Km. 1+900 e Km. 3+160)
L. 5.600.000.000
8) costruzione della strada Ayettes-Cheney in Comune di
Brissogne L. 900.000.000
2°) di approvare la realizzazione dei seguenti interventi
antivalanga per la spesa a fianco di ciascuno indicata:
1) strada regionale n. 24 di Rhêmes-Notre-Dame costruzione opere
paravalanghe in località Chanavey
L. 13.400.000.000
2) strada regionale n. 25 di Valgrisenche costruzione galleria
paravalanghe in variante e relativi raccordi tra le località Céré e
La Bethaz L. 9.500.000.000
3°) di delegare alla Giunta regionale ogni successivo
provvedimento deliberativo per l’approvazione dei
progetti, per l’appalto e
l’esecuzione dei lavori, per
l’impegno e la liquidazione delle spese, nel limite
delle somme autorizzate e degli stanziamenti recati dai
corrispondenti capitoli di bilancio per l’anno 1990
e successivi, in relazione alle effettive necessità di
liquidazione.
Presidente
- Ha chiesto di parlare
l’Assessore ai Lavori Pubblici Martin, ne ha
facoltà.
Martin (ADP)
- Abbiamo avuto modo in Commissione di
approfondire questo provvedimento, in quanto la Commissione ha
potuto esaminare i vari progetti che si riferiscono ai
provvedimenti proposti. C’è stata una ampia
discussione anche dal punto di vista tecnico su questi progetti,
comunque con questa delibera la Giunta propone al Consiglio di
approvare una serie di interventi su diverse strade regionali, su
altre strade non regionali ma che sono in fase di costruzione, e su
due paravalanghe, uno in Rhêmes-Notre-Dame e uno in Valgrisenche,
per rendere più sicure quelle strade regionali. Si tratta di un
mini piano lavori che viene presentato in questo periodo, per
esperire tutte quante le formalità burocratiche durante
l’inverno, preparare gli appalti e poter iniziare i
lavori fin dalla prossima primavera.
Presidente - Ha chiesto di parlare il Consigliere Riccarand,
ne ha facoltà.
Riccarand (VA)
- Questo programma di interventi prevede
fra le altre cose tre interventi che riguardano la cosiddetta
strada regionale dell’Envers. Si tratta di una
strada la cui concezione di base è molto discutibile, cioè si va a
creare una strada di notevole larghezza lungo un tratto molto ampio
della valle che da Arvier fino a Pontey. Si tratta di una strada
che così come viene realizzata, va ben al di là delle esigenze di
collegamento fra i Comuni, ma viene ad essere una strada di grande
traffico, di grande scorrimento e con una serie di problemi di
occupazione di territorio agricolo non indifferente.
In diversi Comuni la realizzazione di questa strada sta creando
dei problemi; vi sono diversi proprietari di terreni che si vedono
espropriati perchè si vuole allargare questa strada con una utilità
a mio avviso molto discutibile, nel senso che abbiamo un fondovalle
stretto in cui già ci sono una strada statale e
un’autostrada, non capisco per quale motivo dobbiamo
creare una strada regionale della larghezza con cui si configura
questa, con un traffico così intenso. Sappiamo che ogni nuovo
intervento di costruzione di strade ha come conseguenza poi di
incentivare il traffico, quindi la concezione che a mio avviso sta
alla base di questa strada è molto discutibile. Dovrebbero essere
strade comunali, prevalentemente a servizio di questi Comuni e non
strade con caratteristiche e dimensioni regionali. Quindi il mio
voto contrario a questa deliberazione deriva da un giudizio
negativo sulla concezione di questa strada
dell’Envers.
Presidente
- E’ chiusa la discussione
generale.
Ha chiesto di parlare l’Assessore ai Lavori
Pubblici Martin, ne ha facoltà.
Martin (ADP)
- Ho avuto già modo in Commissione di
confutare le tesi avanzate dal Consigliere Riccarand; riteniamo che
questa strada, la strada cosiddetta dell’Envers,
necessiti di interventi perchè oggi non è più in grado di
soddisfare quelle che sono le esigenze del traffico della
popolazione che abita nei Comuni dell’Envers.
Infatti, l’ammodernamento non prevede
esclusivamente un allargamento degli attuali tratti di strada
comunale, ma in molti casi prevede la costruzione di marciapiedi
all’interno di grossi centri della cintura di Aosta,
come Gressan, Charvensod, Pollein e così via; prevede inoltre delle
circonvallazioni in alcuni di questi centri, in quanto circolare in
alcuni di questi è impossibile perchè esistono delle strettoie
dovute a costruzioni che nel tempo si sono fatte.
Quindi ci pare che questa strada debba essere ammodernata, debba
essere rivisto il suo tracciato per dare a questi Comuni una
viabilità decente, per poter avere una certa sicurezza
nell’attraversamento di questi abitati e per avere
una valida alternativa alla SS 26. Teniamo conto infatti che questa
strada parte da Arvier e può andare fino a Pontey.
Ci sembra quindi che effettivamente sia quanto mai necessario
procedere, anche in tempi stretti, al completo ammodernamento di
questo tratto di strada che si chiama strada
dell’Envers, ma che in effetti va da Arvier fino a
Pontey. Alcuni tratti sono già stati eseguiti, altri si intende
eseguirli con questo provvedimento che oggi viene proposto
all’approvazione del Consiglio ed altri tratti
ancora vedranno la loro realizzazione nel piano lavori che verrà
presentato nel 1991 dopo l’approvazione del bilancio
di previsione.
Presidente
- Pongo in votazione la delibera in
oggetto.
Esito della votazione:
Presenti: 30
Votanti: 30
Favorevoli: 29
Contrari: 1
Il Consiglio approva.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK