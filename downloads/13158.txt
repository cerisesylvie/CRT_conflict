Consiglio Regionale della Valle d'Aosta - Oggetto del Consiglio n. 4114 del 14 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4114 del 14 gennaio 1993 - Resoconto
OGGETTO N. 4114/IX Approvazione dello schema di convenzione
tra Regione e società "Valdostana Resine S.p.A." per lo sviluppo e
il funzionamento di attività produttiva in comune di
Pont-Saint-Martin.
Presidente
Ha chiesto la parola l'Assessore
all'Industria, Commercio e Artigianato, Mafrica.
Mafrica (PCI-PDS)
Per la Valdostana Resine, società
insediata sull'area dell'Ilssa-Viola dal 1987, è terminato il
periodo di incomodato provvisorio. L'azienda occupa 25 persone e -
se il Consiglio ricorda - ai fini di una maggiore affinità
produttiva tra le imprese insediate nell'area di Pont-Saint-Martin,
si era fatto un tentativo di dislocazione, che non ha trovato esito
positivo in altre località. Si tratta quindi di consentire di
continuare la propria attività e viene perciò stilata una nuova
convenzione che proroga il comodato provvisorio, trasformandolo in
affitto alle condizioni usualmente utilizzate per le altre
imprese.
L'azienda, che inizialmente era posseduta da imprenditori
valdostani, ha subìto delle trasformazioni e attualmente si avvia
ad essere completamente di proprietà della "Tubi Dalmine Ilva".
Questo fatto dovrebbe consentire l'apertura di un mercato molto più
ampio e, per le caratteristiche della società, dovrebbe permettere
anche uno stoccaggio dei tubi in una località esterna all'area
dell'Ilssa-Viola.
La "Tubi Dalmine Ilva" è già intervenuta per alcuni investimenti
necessari, dopo un incendio che si era verificato nel capannone e
altri investimenti sono necessari per rendere quest'attività
competitiva e sempre adeguata alle esigenze del non inquinamento.
La convenzione quindi, oltre che riassegnare lo stabilimento in
uso, prevede un mutuo di 4.500.000.000 per gli investimenti e uno
di 300 milioni per alcuni interventi di carattere edile: spogliatoi
e mense, fatti direttamente dall'azienda con finanziamenti
regionali che accederanno poi alla proprietà regionale, e un
intervento per un finanziamento a breve termine per scorte di 500
milioni.
Viene mantenuta l'occupazione garantita dalla precedente
conven-zione, occupazione che sarebbe stata possibile aumentare se
si fos-se potuto addivenire ad uno stabilimento completamente
nuovo.
Presidente
Ha chiesto la parola il Consigliere
Martin.
Martin (ADP)
Dove si pensa di depositare il
prodotto della Valdostana Resine, considerato che già in passato
abbiamo avuto dei problemi per ottenere delle aree a disposizione
per lo stoccaggio dei prodotti, soprattutto in vista della
ristrutturazione delle aree esterne della ex Ilssa-Viola?
Presidente
Ha chiesto la parola il Consigliere
Louvin.
Louvin (UV)
Nous sommes persuadés qu'il s'agit
dans le cas présent d'une convention qu'il est opportun de
renouveler et de mieux préciser.
Je voudrais cependant revenir sur un détail de cette convention,
qui se rattache à un problème plus général, qui avait déjà été
discuté au cours de certaines réunions de notre commission,
concernant notamment la possibilité du rachat des immeubles de la
part de la Société conventionnée. Nous avons à Pont-Saint-Martin,
dans la surface Ilssa, un parc industriel stratégiquement
important; nous savons combien nous avons investi des ressources
dans la modernisation de cette structure et combien, à notre avis,
il demeure important de garder les clés de la maison, de pouvoir
être les maîtres de ce terrain, sur lequel il y aura de toute
évidence, au cours des années à venir, des changements, des
modifications, non seulement dans la composition financière de la
société, mais aussi probablement dans la qualité des activités qui
s'y déroulent. La convention, à présent, permet à la société,
achevée la période de bail, de pouvoir acheter l'immeuble au prix
de marché. Nous avions déjà conseillé à la Junte, dans le passé,
d'éliminer ce genre de clause, qui nous paraissait négative
vis-à-vis d'une situation dans laquelle nous avons tout l'intérêt à
garder l'unité d'ensemble de ce parc industriel. Donc notre
proposition de supprimer cet alinéa, qui est le point 2.2 de la
convention peut trouver l'adhésion du Gouvernement régional et ne
bouleverse en rien la substance de cet accord et de cette
convention.
C'est pour cela que nous présentons un court amendement qui
demande tout simplement la suppression du point 2.2 de la
convention.
Si dà atto che alle ore 16,40 riassume la Presidenza il
Presidente Bich.
Presidente
Ha chiesto la parola l'Assessore
all'Industria, Commercio e Artigianato, Mafrica.
Mafrica (PCI-PDS)
Il Consigliere Martin, nella sua
veste di ex assessore, ha avuto indubbiamente dei problemi a
ridurre la quantità di prodotti depositati nella zona ex
Ilssa-Viola, da parte della Valdostana Resine.
I lavori stanno proseguendo e si sta attrezzando una parte
dell'area, compresa tra la parte superiore, destinata alla Syntax,
e la parte al di là della strada per la Valdostana Resine. Oltre
all'area destinata allo stoccaggio, c'è l'impegno scritto in
convenzione, di provvedere ad un altro punto di stoccaggio fuori
Valle, già in possesso della Dalmine. La società si è poi impegnata
a lavorare non a magazzino, ma su commessa, limitando quindi la
quantità di prodotti da tenere a disposizione.
Per quanto riguarda la proposta del Consigliere Louvin che, come
preoccupazione indubbiamente è da tener presente - ricordiamo che
le altre convenzioni stipulate con altre città, hanno tutte lo
stesso impegno -, credo che la questione potrebbe essere risolta
modificando opportunamente il punto 2, su cui il Consigliere Louvin
ha presentato un emendamento soppressivo. Si potrebbe scrivere:
"Consentire alla società di acquistare, compatibilmente con i
programmi di politica industriale, riguardanti l'area ex
Ilssa-Viola."
Direi di mantenere questa formula, perché esiste nell'altra
convenzione, ma di condizionarla ai programmi regionali di politica
industriale.
Presidente
Ha chiesto la parola il Consigliere
Louvin.
Louvin (UV)
Chiederei semplicemente all'Assessore di
aggiungere "e previa intesa con la Giunta regionale."
Si dà atto che i lavori sono sospesi dalle ore 16,45 alle ore
16,54.
Presidente
A parziale rettifica di quanto si era
preannunciato, l'emendamento del Consigliere Louvin viene ritirato
e ne viene presentato uno dell'Assessore Mafrica, che riguarda il
punto 2.2 della convenzione, con una nuova formulazione e di cui ne
do lettura:
Emendamento Il punto 2.2 è così sostituito:
"2.2. Consentire alla società di acquistare, compatibilmente con
i programmi di politica industriale riguardanti l'area ex
Ilssa-Viola, previa intesa con la Giunta regionale, gli immobili al
prezzo pari al valore di mercato, stabilito con le modalità
indicate al punto 2.1. Nella valutazione saranno escluse le opere
edili, autorizzate dalla Regione, realizzate dalla società durante
la locazione.
Presidente
Ha chiesto la parola il Consigliere
Louvin.
Louvin (UV)
Uniquement pour dire que l'amendement
de l'Assesseur, tel qu'il a été modifié, accueille dans le fond les
perplexités et les voeux qui étaient contenus dans l'amendement que
nous avions présenté. Ce qui importe d'établir c'est qu'il n'y ait
pas la possibilité pour la société conventionnée d'obtenir le
rachat de l'immeuble sans le consentement de l'Administration
régionale et je demanderais dans ce sens au Gouvernement régional
de veiller à ce que, dans les prochaines conventions, cette clause
qui existait dans le temps et qui peut demeurer pour d'autres
zones, soit toujours absente pour ce qui concerne le parc
industriel de l'Ilssa-Viola.
Presidente
Ha chiesto la parola il Consigliere
Bondaz.
Bondaz (DC)
Capisco che il Consigliere Louvin
abbia presentato un emendamento e poi l'abbia ritirato, ma i
consiglieri hanno il diritto di vederlo; potrebbe essere un
emendamento che qualche altro gruppo vorrebbe ripresentare.
Presidente
L'emendamento era solo soppressivo del
punto 2.2.
Ha chiesto la parola il Consigliere Pascale.
Pascale (PSI)
Mi pare che questa piccola
querelle
avvenuta all'interno della maggioranza, proponga un
problema molto importante e di fondo, che riguarda la filosofia
dell'intervento dell'Amministrazione pubblica nei confronti
dell'industria. E' un problema che è stato affrontato, quando
abbiamo parlato dell'acquisto dell'area Cogne e di quella
autoportuale. Su questo ho già detto in quell'occasione che abbiamo
delle idee differenti da quelle che sono state finora espresse dal
Presidente della Giunta e dalla maggioranza. Ci sembra che
ultimamente questa politica dell'intervento, della pubblicazione
delle aree strategiche abbia assunto un rilievo ben più decisivo di
quello degli anni 80. C'è una filosofia di fondo che ci preoccupa e
non avevo capito bene l'emendamento del Consigliere Louvin, ma,
alla luce di quello che poi ha concordato con il nuovo emendamento
presentato dall'Assessore Mafrica, mi pare di aver colto che la sua
preoccupazione era di evitare che un'azienda privata acquistasse
l'immobile all'interno di un
pool
che rimanesse pubblico. In
quest'ottica io lo posso capire, perché, se abbiamo ristrutturato
tutta l'area dell'Ilssa-Viola per creare delle attività
tecnologicamente avanzate, sarebbe assurdo andare a venderne un
pezzettino.
Rimango però convinto che, in una fase successiva, dopo aver
consolidato l'attività industriale in questo punto, anche
quell'area debba essere privatizzata. Non si può accettare una
logica di pubblicizzazione all'infinito nell'ambito della politica
industriale.
Con questo spirito accetto l'emendamento che viene proposto
dall'Assessore, perché fa riferimento ad un indirizzo univoco di
politica industriale in quella zona; ma la mia convinzione è che in
futuro, quando queste aziende che abbiamo contribuito ad insediare
in quella zona avranno dimostrato una loro robustezza, si debba poi
andare verso un processo di privatizzazione, anche in quest'area
nel suo complesso, quindi nell'ambito di un indirizzo generale.
Presidente
Ha chiesto la parola il Consigliere
Ricco.
Ricco (DC)
Chiederei 5 minuti di sospensione per
il mio Gruppo, a meno che anche il gruppo del PSI o altri della
minoranza vogliano partecipare, per meglio analizzare questi
emendamenti.
Si dà atto che i lavori sono sospesi dalle ore 17,01 alle
17,14.
Presidente
Ha chiesto la parola il Consigliere
Ricco.
Ricco (DC)
Presentiamo un sub-emendamento, in cui
si abolisce "e previa intesa con la Giunta regionale", viene così
sostituito:
Sub-emendamento "previa specifica deliberazione del Consiglio
regionale".
Presidente
Ha chiesto la parola l'Assessore
all'Industria, Commercio e Artigianato, Mafrica.
Mafrica (PCI-PDS)
Avendo scambiato alcuni commenti
con il Consigliere Louvin, che aveva sollevato il problema, il
sub-emendamento non si discosta da quanto era nelle sue intenzioni
e nella proposta formulata da parte dell'Assessore, per cui, visto
che il senso è lo stesso, riteniamo di poter accogliere questo
sub-emendamento.
Presidente
Pongo in votazione l'emendamento così
modificato.
Esito della votazione:
Presenti, votanti e favorevoli: 29
Il Consiglio approva.
Presidente
Do lettura e pongo in votazione la
deliberazione in oggetto emendata.
Deliberazione Il Consiglio
- richiamata la deliberazione della Giunta n. 6510 in data 24
luglio 1987, concernente l'insediamento ed il finanziamento
dell'attività produttiva della società Valdostana Resine S.p.A. in
comune di Pont-Saint-Martin;
- dato atto che, in esecuzione di tale provvedimento, sono stati
stipulati la convenzione rep. n. 8207 del 13 agosto 1987 e il
contratto di comodato rep. n. 8320 in data 27 ottobre 1987, scaduto
il 3 settembre 1992;
- considerata favorevole la richiesta presentata dalla società
citata, tendente ad ottenere la concessione per ulteriori anni 15
degli immobili attualmente utilizzati ed a reperire nuovi
finanziamenti allo scopo di sviluppare la propria attività,
consistente nella produzione e commercializzazione di tubi e
manufatti in gomma e vetro-resina;
- visto il parere della IV Commissione consiliare
permanente;
- approvato l'emendamento presentato dall'Assessore, con le
modifiche proposte dal Consigliere Ricco;
delibera
1) di approvare, nel testo allegato, lo schema di convenzione da
stipularsi tra la regione e la Società Valdostana Resine S.p.A.,
avente per oggetto lo sviluppo ed il finanziamento di attività
produttiva in comune di Pont-Saint-Martin;
2) di conferire alla Finaosta S.p.A. l'incarico di effettuare
gli interventi di finanziamento previsti dai paragrafi 2.3.1. e
2.3.2. dello schema di convenzione allegato, da erogarsi a
decorrere dall'anno 1993, dando atto che i relativi oneri
graveranno sul fondo di dotazione di cui all'articolo 9 della legge
regionale 28 giugno 1982, n. 16, e successive modificazioni ed
integrazioni.
Convenzione
per lo sviluppo di attività produttiva in comune di
Pont-Saint-Martin
tra
la Regione Autonoma Valle d'Aosta, codice fiscale 80002270074,
in persona del Presidente della Giunta regionale, in esecuzione
della deliberazione del Consiglio regionale
n.ro__________________________
in data___________ , controllata dalla Commissione di
coordinamento il___________________ con il
n.ro_________________________________
e
la società Valdostana Resine S.p.A., codice fiscale 00490410073,
con sede in Pont-Saint-Martin, via C. Viola n. 61, capitale sociale
lire 800 milioni, rappresentata dal sig.
in qualità di
a questo atto autorizzato da
premesso che:
- tra la Regione Autonoma Valle d'Aosta, in seguito denominata
Regione e la Società Valdostana Resine S.p.A., in seguito
denominata società è stata stipulata, in esecuzione della
deliberazione della Giunta regionale n. 6510 in data 24 luglio
1987, la convenzione rep. n. 8207 del 13 agosto 1987, per
l'insediamento ed il finanziamento di attività produttiva in comune
di Pont-Saint-Martin;
- in esecuzione della convenzione sopra citata è stato stipulato
un contratto di comodato al rep. n. 8320, in data 27 ottobre 1987
con cui la Regione concedeva, per il periodo di cinque anni
decorrenti dal 4 settembre 1987 e con scadenza in data 3 settembre
1992, un capannone facente parte dell'area ex Ilssa-Viola;
- la società è interessata a continuare e sviluppare la propria
attività di produzione e commercializzazione di tubi e manufatti in
gomma e vetro-resina nell'area di Pont-Saint-Martin in cui è
attualmente insediata;
- la Regione è interessata a consolidare tale iniziativa, al
fine di mantenere l'occupazione e favorire lo sviluppo ed il
rinnovamento delle attività industriali nel proprio territorio;
si conviene quanto segue
1. La società si impegna a:
1.1. mantenere nella Regione Valle d'Aosta, per tutta la durata
della locazione degli immobili di cui al paragrafo 2., la sede
sociale, legale e fiscale, nonché l'attività produttiva;
1.2. elevare il proprio capitale sociale sino a lire 1.500
milioni, proporzionalmente all'erogazione dei finanziamenti di cui
ai punti 2.3.1. e 2.3.2.;
1.3. garantire l'occupazione complessiva di 22 unità residenti
in Valle d'Aosta. Nelle assunzioni, nell'osservanza delle norme sul
collocamento, sarà data priorità ai lavoratori in Cassa
integrazione guadagni o in disoccupazione speciale residenti in
Valle d'Aosta, salvo personale specializzato non reperibile in
loco;
1.4. non distogliere, per il periodo di dieci anni decorrenti
dall'inizio dell'attività, da altre aziende industriali operanti in
Valle d'Aosta, personale specializzato, fatti salvi eventuali
accordi interaziendali;
1.5. curare la formazione del personale mediante corsi teorici
ed esercitazioni pratiche, da concordare preventivamente con la
Regione, anche eventualmente con affiancamento sui posti di lavoro
o tirocinio parzialmente improduttivo;
1.6. effettuare investimenti in beni strumentali ammortizzabili
per un importo previsto in lire 6.000 milioni comprensivi della
valorizzazione di impianti e macchinari realizzati in economia a
far data dall'1 gennaio 1990 a tutto il 1994;
1.7. dotarsi di un'area idonea per lo stoccaggio del prodotto
finito al di fuori dell'area concessa con la presente
convenzione;
1.8. comunicare all'Assessorato dell'Industria, del Commercio e
dell'Artigianato, entro 10 giorni dall'assunzione o licenziamento
di lavoratori, il nominativo degli stessi e, alla fine di ogni
esercizio, inviare una relazione concernente lo stato
dell'occupazione, degli investimenti, nonché la situazione
economica e finanziaria della società;
1.9. adempiere agli obblighi previsti dalla normativa vigente
riguardo alla difesa della salute dei lavoratori, allo smaltimento
dei rifiuti, alla qualità degli scarichi industriali e delle
emissioni atmosferiche ed, in generale, evitare qualsiasi attività
inquinante;
1.10. rivolgersi per tutte le necessità di produzione di beni o
prestazioni di servizi, a parità di prezzo e condizioni, ad aziende
operanti nella Regione Valle d'Aosta;
1.11. effettuare preferibilmente nella Regione Valle d'Aosta le
operazioni di sdoganamento delle merci;
1.12. mettere a disposizione della Regione o della Finaosta
S.p.A. ogni qualvolta esse lo richiedano, il libro dei soci ed a
comunicare tempestivamente le variazioni che possano avvenire sia
nella proprietà del capitale sociale, sia nella composizione degli
organi societari. Detto impegno è esteso alla società T.D.I. s.r.l.
con sede in Genova, che invierà a Finaosta S.p.A. copia del
bilancio di esercizio entro un mese dalla data di approvazione e
fornirà, anche per iscritto, ogni informazione richiesta dalla
Regione o da Finaosta S.p.A. utile a verificarne l'andamento;
1.13. assicurare gli immobili per tutta la durata della
locazione di cui al successivo paragrafo 2., previa intesa con la
Regione per modalità e valori, nonché provvedere a tutte le
coperture assicurative necessarie alla gestione dell'attività
industriale.
2. - La Regione si impegna a:
2.1. concedere l'area descritta nell'allegata planimetria e il
fabbricato esistente sulla stessa in locazione per la durata di
quindici anni a decorrere dal 4 settembre 1992, ad un canone pari
al 3,5 percento del valore di mercato del fabbricato determinato da
apposita perizia redatta in contraddittorio fra le parti o da una
terna di periti, di cui due nominati dalle parti ed il terzo dai
primi due o, in mancanza di accordo, dal Presidente del Tribunale
di Aosta;
2.1.1. il canone di locazione è soggetto ad aggiornamento
annuale a decorrere dall'inizio della locazione nella misura del 75
percento della variazione dell'indice dei prezzi al consumo per le
famiglie di operai e di impiegati verificatasi nell'anno precedente
ed accertata dall'ISTAT ai sensi dell'articolo 81 della legge 27
luglio 1978, n. 392, e successive modificazioni;
2.2. di consentire alla società di acquistare, compatibilmente
con i programmi di politica industriale riguardanti l'area ex
Ilssa-Viola, previa specifica deliberazione del Consiglio
regionale, gli immobili al prezzo pari al valore di mercato,
stabilito con le modalità indicate al punto 2.1. Nella valutazione
saranno escluse le opere edili, autorizzate dalla Regione,
realizzate dalla società durante la locazione;
2.3. effettuare i seguenti interventi di finanziamento a favore
della società, ai sensi dell'articolo 5 della legge regionale 28
giugno 1982, n. 16 e successive modificazioni;
2.3.1. mutuo fino ad un ammontare di lire 4.800 milioni,
ammortizzabile in un massimo di sei anni, di cui un anno di
preammortamento, così suddiviso:
- 4.500 milioni per gli investimenti di cui al punto 1.6;
- 300 milioni per interventi edili da concordare preventivamente
con l'Assessore delle Finanze, servizio demanio e patrimonio.
Le opere realizzate accederanno alla proprietà regionale senza
pagamento di corrispettivi alla società;
2.3.2. mutuo fino ad un ammontare di lire 500 milioni,
ammortizzabile in un massimo di due anni, di cui un anno di
preammortamento per l'acquisizione di scorte;
2.3.3. i finanziamenti saranno concessi, proporzionalmente agli
investimenti di cui al punto 1.6 e 2.3.1. per quanto concerne gli
interventi edili, al tasso di interesse determinato ai sensi
dell'articolo 11 della convenzione stipulata tra la Regione e la
Finaosta S.p.A. in data 20 giugno 1984, repertorio n. 6758 e
successive modificazioni ed il loro perfezionamento è subordinato,
oltre che alla presentazione della documentazione relativa agli
acquisti e agli interventi di cui ai punti 2.3.1. e 2.3.2., alla
prestazione di garanzia fideiussoria bancaria da parte della
società. Nel caso di acquisto di beni usati o realizzati in
economia, il relativo valore verrà determinato sulla base di
apposita perizia.
3. Le spese per la manutenzione ordinaria e straordinaria degli
immobili e dei relativi impianti fissi sono a carico della società
conduttrice, eccettuate quelle dipendenti da difetti di costruzione
oggettivamente riscontrati e la manutenzione straordinaria delle
strutture murarie e di copertura dei fabbricati.
4. La Regione avrà la facoltà di effettuare sugli immobili i
controlli che riterrà opportuni per verificarne lo stato di
conservazione e la destinazione e di accedere sulle aree per le
opere di recinzione e per interventi a carattere manutentivo
concernente i servizi comuni.
Per ogni altra condizione si fa riferimento ad apposito
contratto di locazione che sarà stipulato dalle parti.
5. Le spese contrattuali e di registrazione sono a carico della
società.
Esito della votazione:
Presenti, votanti e favorevoli: 29
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK