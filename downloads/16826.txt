Consiglio Regionale della Valle d'Aosta - Oggetto del Consiglio n. 122 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 122 del 7 ottobre 1998 - Resoconto
SÉANCE DU 8 OCTOBRE 1998 (MATIN)
OGGETTO N. 122/XI Ristrutturazione dell'ex Cinema Splendor.
(Interpellanza)
Interpellanza Preso atto dell'incontro tra l'Amministrazione
regionale ed il Comune di Aosta volto a definire gli interventi
finanziari ed i progetti comuni per una efficace riqualificazione
della città di Aosta;
Considerato che, nel corso di tale riunione è emersa la
necessità di recuperare i ritardi temporali accumulatisi sino ad
oggi nell'attuazione del progetto di ristrutturazione dell'ex
cinema Splendor, prevista in tempi brevi;
i sottoscritti Consiglieri regionali
interpellano
la Giunta regionale per sapere:
1) che tipo di impegno è previsto, nei confronti
dell'Amministrazione comunale di Aosta, per ottemperare, nei tempi
previsti, alla realizzazione del progetto di recupero dell'ex
cinema Splendor;
2) quali sono state fino ad oggi le difficoltà che hanno
precluso il corretto svolgimento dei lavori dell'ex cinema, ovvero
i motivi che hanno comportato i suddetti ritardi, riconosciuti da
entrambe le Amministrazioni.
F.to: Lanièce - Collé - Marguerettaz
Presidente Ha chiesto la parola il Consigliere Lanièce.
Lanièce (Aut) Con quest'interpellanza il gruppo degli
Autonomisti vuole riportare in aula un problema annoso che riguarda
la ristrutturazione dell'ex Cinema Splendor a sala polivalente. Con
quest'interpellanza chiediamo, tenuto conto che ultimamente c'è
stato un incontro fra la Giunta regionale e quella comunale su
diversi problemi fra i quali è emerso anche il problema relativo
all'ex Cinema Splendor, qual è la situazione attuale anche perché
vogliamo verificare quanto ci è stato detto precedentemente.
Infatti in data "maggio 1997" il sottoscritto, assieme ad altri
colleghi, aveva presentato un'interrogazione scritta riguardante la
ristrutturazione degli immobili di proprietà regionale in generale
ma con riferimento in particolare al problema dell'ex Cinema
Splendor.
Mi era stato risposto in quella data - più precisamente il 25
maggio 1997 - che l'Amministrazione disponeva solo di un progetto
di massima e che era in attesa della consegna, da parte dei
progettisti, degli elaborati, riveduti, da presentare al Comune di
Aosta per il rilascio della concessione edilizia. Si era fatta una
stima dei lavori, si parlava di circa 10 miliardi, e quindi era
emersa la necessità di procedere ad un appalto di servizi, ed
inoltre era stato messo in evidenza che - possiamo dire in via
approssimativa - dalla progettazione e dall'appalto dei lavori si
riteneva che i lavori non avrebbero avuto inizio prima di quindici
mesi.
Questo voleva dire che ipoteticamente, potenzialmente, i lavori
avrebbero potuto iniziare a settembre di quest'anno tenuto conto
che, anche facendo riferimento alle delibere in nostro possesso,
finora vi era solamente una delibera che riguardava l'approvazione
del progetto in via definitiva, ma non ancora in via esecutiva e
quindi ci sarebbe stato ancora un ulteriore tempo prima che si
potesse procedere all'appalto dei lavori. Questo vuole dire che, in
via presumibile, oggi possiamo ipotizzare il prossimo anno come una
possibile data di inizio dei lavori.
Giustamente, vista questa situazione, vista la risposta
precedente fornitaci, che sembrava indicare che i lavori potessero
iniziare a fine di quest'anno, chiediamo, dal momento che
riconosciamo la validità dell'intervento, ritenendolo importante e
qualificante, anche perché Aosta come capoluogo regionale necessita
di una sala polivalente, di sapere qual è la situazione attuale e,
anche se non è scritto nell'interpellanza, se l'Assessore ci vuole
spiegare, nella sua risposta, anche la situazione del cosiddetto
parcheggio perché già in passato era stato sollevato il fatto che
questa ristrutturazione avrebbe sicuramente comportato dei problemi
per quanto riguarda il parcheggio e cioè dove collocare un
parcheggio nelle vicinanze; a questo riguardo si era prospettata, a
quanto ricordo, la possibilità di utilizzare i terreni che si
trovano dietro la Torre del Lebbroso, anche se quella era stata
solo un'indicazione; quindi vorremmo sapere se per caso, anche nel
corso di questi contatti con l'Amministrazione comunale, si è
deciso dove eventualmente fare, e se farlo, un parcheggio in modo
da renderci conto di come verrà modificata la zona che si trova
intorno all'ex Cinema Splendor.
Presidente Ha chiesto la parola l'Assessore all'istruzione e
cultura, Pastoret.
Pastoret (UV) Pour ce qui est de la première requête: "che tipo
di impegno è previsto nei confronti dell'Amministrazione comunale",
en ce moment et à ces jours aucun engagement formel n'a encore été
pris en faveur de la Commune d'Aoste.
L'Administration communale d'Aoste réclame et demande, en
échange de son agrément - ainsi dit - de la restauration de
l'ancien Cinéma, la réalisation d'un parking dans la zone F8, à
côté de l'Hypermarché Gros Cidac et cela devrait se faire avec la
conclusion d'un accord de programme, visé à l'article 26 de la loi
régionale n° 11/98, portant: "Dispositions en matière d'urbanisme
et de planification territoriale en Vallée d'Aoste". Mais il y a un
problème parce que si d'un côté nous sommes en train de travailler
pour commencer à rédiger cet accord de programme, nous n'avons pas
encore, en ce qui concerne la Commune d'Aoste, aucun avant-projet
de ce parking. Il est donc difficile d'établir un accord de
programme n'ayant pas à disposition aucune donnée financière, ce
qui serait indispensable à la réalisation d'un éventuel travail
public comme celui-ci.
Pour ce qui est de notre compétence, dès le mois de mai dernier
nos bureaux, aussi avec la Commune d'Aoste, sont en train de
travailler pour définir les différentes problématiques liées à la
poursuite de ces buts et à l'iter bureaucratique du projet, d'un
côté, et à la rédaction d'un accord de programme de l'autre
côté.
Donc nous sommes en train de préparer par le moyen de nos
bureaux l'ébauche de l'accord de programme qui est la prémisse à la
réalisation de ce même. Celle-ci sera soumise dans le plus bref
délai parce que nous sommes dans une phase avancée dans ce sens,
mais nous avons aussi besoin de savoir quelles sont les données qui
ressortent de la Commune d'Aoste de ce point de vue.
Pour ce qui est du projet de départ, nous avons le projet
définitif qui sera d'ailleurs le même reporté dans l'Exécutif, qui
a été approuvé par l'Assessorat de l'environnement du territoire et
des ouvrages publics et qui donnera suite, mais comme nous aurons à
disposition les disponibilités de la Commune d'Aoste dans le sens
de la clôture de l'accord de programme, la poursuite de toute
l'affaire.
Presidente Ha chiesto la parola il Consigliere Marguerettaz.
Marguerettaz (Aut) Ho seguito a spizzichi e bocconi e quindi
spero di non male interpretare casomai mi dà conferma con un cenno
di testa l'Assessore.
Il problema è che il Comune di Aosta o meglio gli uffici
competenti hanno sollevato dei problemi per quanto riguarda i posti
macchina cioè per quanto riguarda il parcheggio? È questo?
Praticamente, bisogna trovare un parcheggio? Perché se è questo, la
cosa è gravina.
Mi dispiace di non essermi sufficientemente documentato ma,
andando a memoria, ricordo che quando discutemmo di queste
problematiche, non so se in sede di Consiglio, ma certamente in
sede di commissione, i Consiglieri dell'opposizione sottolinearono
proprio questo fatto: che difficilmente si sarebbe potuto
continuare con quell'ipotesi proprio perché il progetto di massima
- adesso non so se di fattibilità o quale tipo di progetto - nulla
prevedeva riguardo i parcheggi e ricordo anche che ci fu data
spiegazione di come si poteva by-passare questo problema.
In proposito l'Assessore Louvin disse che, siccome questa
struttura sarebbe stata utilizzata, come è prevedibile, in gran
parte nelle ore notturne, tutti i parcheggi vicini alla struttura -
ed è anche probabile quest'ipotesi - sarebbero stati liberi in
quanto durante il giorno occupati da impiegati, funzionari, in
breve persone che lasciano la loro macchina per venire a lavorare.
Fra l'altro pensavo che l'affermazione che fu fatta all'epoca fosse
frutto già di una concertazione con il Comune di Aosta, stante la
parità di maggioranze penso che il dialogo sia serrato su questi
temi. Oggi si scopre che così non è. Questo fa allungare di molto i
tempi e fa sì che ancora oggi non si sappia bene qual è la risposta
al problema o quanto meno non mi sembra di averla colta nelle
parole dell'Assessore.
Mi permetto di suggerire ciò che già allora avanzai; era un'idea
probabilmente anche pellegrina, non lo so. Quando si discusse
all'epoca, si fece strada un'ipotesi nei "pourparlers" che era
quella di utilizzare come parcheggio - che non servirebbe a questo
punto solo alla struttura dello Splendor, ma darebbe un grosso
sbocco dal punto di vista di questi problemi alla città intera -
tutta quell'area che sta praticamente... non so bene come ubicarla
e che indico, per farvi capire, nella zona che sta a nord della
sede dell'Union Valdôtaine.
Fra l'altro un intervento su quella zona darebbe alla città un
parcheggio a ridosso del centro, non solo, ma permetterebbe -
chiaramente con un inerbimento e con un arredo urbano decoroso
quale dovrebbe meritare la città di Aosta - di portare quei prati
ora inutilizzati e fra l'altro situati ad un livello inferiore,
sottostante, della carreggiata di via Festaz, allo stesso livello
della via. Era un'idea che fu definita balzana, nel senso che non
sussisteva il problema dei parcheggi; mi permetto in tutta modestia
di riproporla, spero che qualcuno della Giunta, l'Assessore in
particolare, magari ne faccia tesoro e sia oggetto di
rinegoziazione o di ridiscussione con i progettisti e con il Comune
di Aosta. Certo è, Assessore, che di fronte a questo tema, quello
dell'Auditorium per intendersi, caldeggerei un impegno più serrato
da parte vostra.
Questo è davvero un punto importante, significativo per la città
di Aosta sotto tanti, tanti aspetti! Sappiamo tutti la città di
Aosta quanto poca offra a livello di spazi, adesso con la chiusura
di uno dei pochissimi locali pubblici cinema-teatro ne soffre
ancora di più. L'idea dello Splendor aveva, per come era progettata
e per quello che avevamo visto, sicuramente delle proposte
positive, pertanto sollecito la Giunta a procedere celermente per
risolvere quei problemi che poi magari non saranno neanche finiti
dopo che sarà risolto quello del parcheggio, ma che ci saranno
ancora sull'iter di questa pratica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK