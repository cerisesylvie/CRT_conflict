Consiglio Regionale della Valle d'Aosta - Oggetto del Consiglio n. 2587 del 21 maggio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2587 del 21 maggio 1997 - Resoconto
SEDUTA POMERIDIANA DEL 21 MAGGIO 1997
OGGETTO N. 2587/X Concessione di un contributo di lire
11.600.000 al Comune di Etroubles per l'allestimento della mostra
"L'architettura rurale di Etroubles - L'Envers", ai sensi della
legge regionale 20 agosto 1993, n. 69.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
Il signor Edi Pasquettaz, Sindaco del Comune di Etroubles, ha
presentato, con lettera pervenuta in data 4 aprile 1997, una
richiesta tendente ad ottenere un contributo a copertura delle
spese per l'allestimento della mostra "L'architettura rurale di
Etroubles - L'envers", da tenersi presso il Museo Etnografico di
Etroubles nel periodo estivo;
Le finalità della mostra sono di far conoscere la tradizione
contadina del luogo: l'uso del territorio in epoca napoleonica fino
all'uso attuale del suolo e le relative trasformazioni dei
villaggi;
Le spese previste per l'organizzazione dell'iniziativa
rappresentate dall'ideazione dalla mostra e stesura dei testi
bilingue, dalla composizione di pannelli e locandine, dalla stampa
fotografica e del materiale pubblicitario nonché degli
allestimenti, ammontano a Lire 23.297.100, in base al seguente
preventivo:
- costo n. 150 locandine quadricromatriche Lire 678.300
- ricerca e stampa del materiale per l'allestimento
della mostra (mappe, foto, eccetera) Lire 8.000.000
- compenso redazione lavoro Sigg.re D'Herin
Loredana, Lusito Stefania, Martinet Donatella,
Sapino Lorenza (ricerca archivistica, redazione
testi bilingue, collages mappe catastali, ecc.) Lire 14.000.000
- spese n. 400 inviti inaugurazione Lire 618.800
------------------------
Lire 23.297.100
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
ritenendola ammissibile a contributo, ai sensi dell'articolo 3
comma 3 e dell'articolo 8 comma 1 della legge regionale 20 agosto
1993, n. 69;
Tenuto conto della validità dell'iniziativa, la Giunta, su
proposta dell'Assessore alla Pubblica Istruzione, ritiene pertanto
opportuno aderire alla richiesta mediante la concessione, ai sensi
dell'articolo 3 comma 1 della legge regionale 20 agosto 1993, n.
69, di un contributo di Lire 11.600.000, pari al 50 percento circa
della spesa preventivata;
Visto l'obiettivo gestionale 2702 - gestione dei finanziamenti a
enti e privati per l'organizzazione di iniziative culturali e
scientifiche assegnato ai Servizi Culturali dell'Assessorato della
Pubblica Istruzione;
Richiamate le deliberazioni della Giunta regionale n. 6162 in
data 30 dicembre 1996 e n. 317 in data 3 febbraio 1997 concernenti
il bilancio di gestione della Regione per l'anno 1997 e per il
triennio 1997/1999, nonché la circolare applicativa n. 7 del 6
febbraio 1997 (prot. n. 320/SGT);
Visto il parere favorevole rilasciato, in assenza del Dirigente,
dal Vice-Dirigente delegato dei Servizi Culturali dell'Assessorato
della Pubblica Istruzione, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2
della legge regionale n. 45/1995, in ordine alla legittimità della
presente deliberazione;
Delibera
1) di approvare la concessione al Comune di Etroubles
(P.I.00101220077) di un contributo di Lire 11.600.000
(undicimilioniseicentomila) pari al 50 percento circa della spesa
prevista per l'allestimento della mostra "L'architettura rurale di
Etroubles - L'envers", ai sensi dell'articolo 3 comma 1 della legge
regionale 20 agosto 1993, n. 69;
2) di approvare ed impegnare la spesa di Lire 11.600.000
(undicimilioniseicentomila) con imputazione al capitolo 57260 del
bilancio della Regione per l'anno 1997 ("Contributi ad enti e ad
associazioni culturali ed educativi per manifestazioni ed
iniziative culturali e scientifiche") richiesta n. 3510, che
presenta la necessaria disponibilità di fondi;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in applicazione dell'articolo 9 della
legge regionale 20 agosto 1993, n. 69;
4) di stabilire che il contributo in questione non è soggetto
alla ritenuta d'acconto del 4 percento prevista dal D.P.R. n. 600
del 29 settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK