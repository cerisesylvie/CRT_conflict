Consiglio Regionale della Valle d'Aosta - Oggetto del Consiglio n. 765 del 28 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula
Oggetto del Consiglio n. 765 del 28 luglio 1999 - Resoconto
OGGETTO N. 765/XI Dati sul flusso di utenti valdostani del
reparto di Urologia dell'Ospedale di Viareggio e relativi costi.
(Interrogazione)
Interrogazione Appreso che continua incessante il flusso di
valdostani verso il reparto di urologia
dell’ospedale di Viareggio, dove opera il dr
Pierini;
Ribadito che la fuga di medici sia un problema per la sanità
valdostana, che si va impoverendo sotto il profilo della
professionalità;
il sottoscritto Consigliere regionale
Interroga
l’Assessore competente per sapere:
1) quanti sono i valdostani che, nei primi sei mesi del 1999, si
sono rivolti al reparto di urologia dell’ospedale di
Viareggio;
2) quali e quanti sono i costi sostenuti
dall’U.S.L. locale per tali trasferte;
3) se ci sono novità in ordine ai ritardi di copertura del posto
di primario di urologia presso l’ospedale di
Aosta.
F.to: Curtaz
Presidente
La parola all'Assessore alla sanità, salute e
politiche sociali, Vicquéry.
Vicquéry (UV)
Spesso mi pongo la domanda se vale la pena
rispondere alle interpellanze e alle interrogazioni della
Consigliera Squarzino che non ascolta le risposte evidentemente, ma
questo è un altro tipo di ragionamento.
Rispondo in merito all'Urologia dicendo che l'accesso al
ricovero presso le strutture ospedaliere pubbliche del territorio
nazionale è liberamente consentito a tutti gli utenti senza alcuna
preventiva autorizzazione da parte dell'USL di appartenenza e i
costi relativi al ricovero vengono addebitati nell'ambito
dell'istituto della mobilità interregionale. Per tali motivi non è
possibile al presente fornire i dati richiesti ai punti 1 e 2
dell'interrogazione.
L'avviso pubblico per il conferimento dell'incarico quinquennale
di dirigente di secondo livello dell'unità budgetaria di Urologia è
stato bandito, come già riferito in commissione consiliare, e le
procedure concorsuali saranno espletate secondo la programmazione
predisposta dalla Direzione dell'USL ed indicativamente comunque
entro l'anno in corso.
Presidente
La parola al Consigliere Curtaz.
Curtaz (PVA-cU)
Non so se l'Assessore sia ancora
arrabbiato per la interrogazione di prima, però non mi sembra che
mi abbia dato una risposta né ragionevole né corretta dal punto di
vista istituzionale perché le prime due domande, che rileggerò
anche a beneficio dei colleghi, mi sembra che fossero delle domande
alle quali un Assessore non dico con grandi mezzi, ma utilizzando
un telefono poteva darmi delle risposte. Se le chiedo io
probabilmente non me le danno, ma io credo che l'Assessore della
Valle d'Aosta o l'USL o un responsabile di settore che telefoni
all'Ospedale di Viareggio possa dire i numeri?
(interruzione dell'Assessore Vicquéry fuori
microfono)
? eh no, un conto è la privacy, non chiediamo nome, cognome,
indirizzo, data di nascita di chi è andato a Viareggio, ma il
numero dei Valdostani che sono andati a Viareggio. Non mi venga a
raccontare cucche, Assessore, cosa c'entra con la privacy sapere il
numero dei Valdostani che vanno a Viareggio a farsi operare dal Dr.
Pierini; a me non lo dicono perché non sono Assessore alla sanità!
Questo di Viareggio intanto è un ospedale pubblico, non è una
clinica privata e poi prendo atto che l'Assessore non mi dà i dati
che ho richiesto; vorrà dire che, quando questi dati saranno
ufficializzati, ripresenteremo l'interrogazione.
Sono totalmente insoddisfatto anche dell'ultima risposta molto
generica: non ci viene detta la data di quando questo posto viene
coperto. Non voglio addentrarmi in polemiche che in questi giorni
riguardano altre aule perché non sono sufficientemente informato
per parlarne, sicuramente però io credo che un'interrogazione che
non aveva nessuno spirito polemico se non quello di acquisire dei
dati su una vicenda significativa sul come la fuga di medici e di
professionalità in Valle d'Aosta abbia un'incidenza sulla vita
quotidiana dei cittadini.
Perché il fatto che dei cittadini preferiscano sobbarcarsi un
viaggio di 500 chilometri, i loro parenti prendersi alberghi per
assisterli lì, mi fa dire che c'è un qualcosa che non funziona,
poteva essere il momento di un piccolo ragionamento su questa
cosa.
Evidentemente l'Assessore su questa cosa non vuole ragionare e
ne prendo amaramente atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK