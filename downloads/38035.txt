Consiglio Regionale della Valle d'Aosta - Oggetto del Consiglio n. 1643 del 16 dicembre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1643 del 16 dicembre 2015 - Resoconto
OGGETTO N. 1643/XIV - Interrogazione: "Sensibilizzazione
dell'ANAS per una gestione oculata dei cantieri sulla Strada
Statale n. 26".
Presidente
- Per la risposta, la parola all'Assessore
Baccega.
Baccega (SA
) - Grazie Presidente.
Avevamo già parlato dei cantieri ANAS della Bassa Valle in una
recente interrogazione, e in riferimento al giorno 30 novembre
erano due i cantieri interessati dagli interventi ANAS. Il primo
era relativo ad importanti lavori di manutenzione straordinaria che
riguardavano le strutture portanti del viadotto a cascata. La sua
esecuzione ha reso necessaria l'istituzione di un senso unico
alternato regolato dal semaforo nel tratto compreso tra il Km. 53 e
il Km. 53,700 del comune di Donnas; un senso unico alternato che al
termine delle lavorazioni previste lungo la corsia in direzione
Aosta è stato rimosso nel pomeriggio del 30/11 e i lavori sono
stati sospesi. Questi lavori riprenderanno nella primavera 2016 e
interesseranno la corsia di marcia inversa, quella verso Torino. Le
previsioni danno che entro la fine del mese di giugno i lavori
saranno ultimati. Il secondo cantiere, invece, è relativo ai lavori
di messa in sicurezza della parete rocciosa prospiciente la Statale
26 al Km. 70+800 in comune di Montjovet. Un intervento tra l'altro
non preventivato, che è stato determinato dalla necessità di
rimuovere una porzione di roccia distaccatasi dal versante e,
ovviamente, di ripristinare anche le reti paramassi coinvolte dal
dissesto. Alcune delle fasi lavorative previste hanno riguardato la
rimozione di ulteriori volumi di roccia instabili - per confermare
che in quella zona poteva essere mitigato il rischio - che sono
stati poi rilevati in parete, e questo con l'uso di microcariche,
quindi esplosivi a bassa potenzialità; lavorazioni, queste,
eseguite in regime di strada chiusa al traffico per motivi di
sicurezza. Le attività programmate sono state eseguite appunto il
30 novembre dalle 12 alle 17, quindi con una chiusura di 5 ore.
Rispondendo al primo quesito, per ogni limitazione o modifica da
apportare alla circolare stradale, l'ANAS provvede con congruo
anticipo all'emissione della relativa ordinanza di competenza,
com'è previsto dal nuovo Codice della strada (in questo caso non
sono stati così tempestivi perché la comunicazione, che solitamente
arriva una settimana prima, è arrivata abbastanza a ridosso
dell'intervento). Queste ordinanze sono poi trasmesse alla Regione,
alla Protezione civile, ai Comandi regionali delle Forze
dell'ordine, ai Vigili del fuoco, alla Croce Rossa, ai Sindaci dei
comuni interessati ai lavori e al CIS viaggiare informati.
Relativamente alla chiusura della Statale 26 nel tratto compreso
del comune di Montjovet di cui ho parlato poco fa, l'ANAS ha
informato preventivamente la Regione con una nota del 26/11, il
quale a sua volta, con nota del 30/11, ha comunicato alla SAV la
necessità di garantire il transito del traffico locale
sull'autostrada A5, proprio nel tratto compreso tra il casello di
Verrès e quello di Châtillon, ovviamente con transito gratuito per
gli utenti. La notizia della chiusura è stata oggetto di un
comunicato Ansa, pubblicata su vari siti internet delle testate
giornalistiche locali, sul sito istituzionale ANAS e resa nota
attraverso i pannelli a messaggio variabile presenti lungo la
Strada Statale 26 (già dalla mattina del 30 veniva proiettata
questa informazione sui pannelli).
Relativamente al quesito n. 2, i cantieri stradali si
concentrano, come ben sappiamo in Valle d'Aosta, nel periodo
marzo-novembre e bisogna comunque dire che, rispetto ai disagi
patiti dall'utenza stradale, resta ovviamente prioritaria la
salvaguardia della sicurezza della circolazione e la buona duratura
delle opere che vengono realizzate. I lavori vanno eseguiti e per
mitigare il disagio per il 2016 cercheremo di incrementare e
anticipare la comunicazione soprattutto per la cittadinanza. Devo
dire che questa azione di sensibilizzazione che l'interrogazione
richiede è fatta, viene fatta, ma sarà ulteriormente approfondita
da parte della Regione nei confronti dell'ANAS.
Presidente -
La parola al Consigliere Ferrero.
Ferrero (M5S)
- Grazie Presidente.
L'interrogazione ha lo scopo di sensibilizzare soprattutto
l'Amministrazione regionale per quello che può fare con l'ANAS,
perché dalle segnalazioni che ci sono arrivate non tutti magari
hanno la possibilità di guardare internet e vedere se c'è stato un
comunicato stampa o altro, quindi molte persone sono arrivate in
pratica in prossimità dei cantieri alla
Mongiovetta
e sono
state rimandate indietro. Capiamo che il disagio è evidente,
soprattutto per qualcuno che lavora, perché poi torni giù, devi
imboccare l'autostrada, venire ad Aosta, perdi del tempo e lo devi
recuperare se sei un lavoratore dipendente, o comunque se sei un
lavoratore autonomo che avevi degli impegni hai un pregiudizio per
questo. Quindi se dal punto di vista dei trasporti già non
riusciamo a fare cose sorprendenti, nel senso che dobbiamo
migliorare in pratica tutto, dal punto di vista della comunicazione
secondo me dobbiamo quanto meno fare uno sforzo come
Amministrazione regionale. Certamente è l'ANAS che è in ritardo,
però una volta va bene, la seconda va già meno bene, ma alla terza
vediamo di fare un discorso più energico con l'ANAS, affinché ci
sia un modo di comunicare le cose che possa raggiungere tutti i
cittadini con sufficiente anticipo. È ovvio che se il masso cade
giù un'ora prima non si può fare, questa non è una pretesa, non è
che possiamo passare con l'altoparlante e avvisare tutti, però in
questo caso si poteva effettivamente fare qualcosa di meglio,
perché un po' più di tempo a disposizione c'era. Allora, almeno
quando riusciamo e possiamo farlo, cerchiamo con ANAS di fare
un'opera di sensibilizzazione, perché poi alla fine questi sono
disagi fastidiosi. La gente ha già tutta la "questione trasporti"
che le è rimasta di traverso, se le facciamo ancora questi scherzi
e le uniche arterie che possono essere utilizzate sono
ostruite...alla fine non so, possiamo anche proporre di chiamare
ogni volta il Soccorso alpino e di trasportare il valdostano con
l'elicottero a destinazione, al lavoro, potrebbe essere un'idea, ma
in questo periodo forse sarebbe un po' costoso!
Presidente
- Punto 13 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK