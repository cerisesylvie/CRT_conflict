Consiglio Regionale della Valle d'Aosta - Oggetto del Consiglio n. 3642 del 6 aprile 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3642 del 6 aprile 1988 - Resoconto
OGGETTO N. 3642/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA
PRESIDENTE:
Invito il Consiglio a procedere all'esame e
alla ratifica dei provvedimenti deliberativi adottati dalla Giunta
regionale in via d'urgenza, fatta salva ovviamente la loro ratifica
da parte del Consiglio.
Oggetto n. 918 in data
5
febbraio
1988:
Lavori di ampliamento e ristrutturazione del
fabbricato denominato "Casa Champlan" e costruzione di un
fabbricato rurale in frazione Talapé destinato a comunità
assistenziale per recupero sociale in Comune di Aosta -
Approvazione di maggiore spesa - Approvazione dello stato
finale.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Colgo l'occasione offertami da questa
deliberazione per ringraziare la Giunta regionale per la
sistemazione del frontone esterno del palazzo e di quello interno
nella sala del Consiglio, che era stata da me sollecitata tempo
fa.
Nel preferire la soluzione interna a quella esterna esprimo solo
una mia opinione personale, che non so se sia condivisa o meno
anche da altri Consiglieri, ma trovo che la presenza di quella
scritta che, a mio avviso, ha anche un certo pregio artistico, ha
contribuito ad "addobbare", se così si può dire, la sala di questo
Consiglio. Nel suo insieme, però, questa sala si presenta un
pochino in contrasto con lo sfondo, per cui il prossimo Consiglio
dovrebbe occuparsi anche della sistemazione definitiva della sala
del Consiglio regionale.
Colgo questa occasione per esprimere il mio compiacimento anche
per la sistemazione dell'atrio del palazzo regionale.
È una delle piccole soddisfazioni che si ottengono in
quest'aula, anche se il merito non è sicuramente mio, ma della
Giunta regionale che ha raccolto i suggerimenti e ha dato corso
alle sollecitazioni della minoranza, e di ciò la ringrazio.
Visto che la frase scritta sulla parete di questo Consiglio è di
Emile Chanoux, pregherei, se possibile, di farla completare con
l'indicazione dell'autore e del periodo storico in cui è stata
scritta. Ciò potrebbe rendere più comprensibile il suo significato,
grazie anche all'indicazione del periodo in cui la stessa è stata
scritta da Emile Chanoux. Grazie.
PRESIDENTE:
Se nessuno chiede la parola, pongo in
votazione la ratifica della deliberazione n. 918.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 1209 in data 12 febbraio 1988:
Lavori di costruzione del 1° tronco, dalla sez. 1 alla sez. 182,
della pista forestale collegante le località
"Forgnon-Mongeron-Valmeriana",in Comune di Pontey - Approvazione ed
impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 1209.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 1654 in data 26 febbraio 1988:
Concessione e liquidazione di un contributo di lire 41.447.360
al Consorzio dei Comuni di Allein - Etroubles - Saint-Oyen -
Saint-Rhémy nelle spese sostenute per interventi relativi al
risanamento delle acque - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 1654.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 1661 in data 26 febbraio 1988:
Lavori in economia diretta per intervento di manutenzione
urgente del tratto
di alveo del torrente Lys compreso tra il
ponte della traversa interna Anas ed i giardini pubblici in Comune
di Pont-Saint-Martin - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 1661.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 1756 in data 26 febbraio 1988:
Concessione di un contributo di lire 3.000.000 allo Sci Club La
Salle per organizzazione gara di slittino internazionale "Coupe du
Mont Blanc" - Approvazione ed impegno di spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 1756.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto n. 1757 in data 26 febbraio 1988:
Concessione di un contributo di lire
2.950.000
all'Associazione Nazionale Alpini per partecipazione al
53°
campionato nazionale di sci di fondo Approvazione ed impegno di
spesa.
PRESIDENTE:
Se nessuno chiede la parola, pongo in
votazione la ratifica della deliberazione n. 1757.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto
n. 2133 in data 12 marzo 1988:
Richiesta per il finanziamento del programma di attrezzature
tecniche e biomediche ed elementi di arredo tecnico-sanitario
relativo all'anno 1988.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Vorrei dalla Giunta un'assicurazione su
questa richiesta di finanziamento, nel senso che, per quello che è
a mia conoscenza, alcune attrezzature previste da questo
stanziamento sono abbastanza urgenti. Mi è stato detto, per
esempio, che, per quanto riguarda la radiologia, con questo
stanziamento si dovrebbe comperare un mammografo per avviare la
campagna di medicina preventiva per la diagnosi precoce del
carcinoma mammario.
Vorrei sapere, quindi, se la procedura di chiedere dei soldi al
Ministero e al Consiglio superiore della sanità - Servizio Centrale
della programmazione sanitaria - non sia, per caso, una perdita di
tempo o se, comunque, non rischi di intralciare l'esito positivo
della stessa richiesta.
PRESIDENTE:
Ha chiesto la parola l'Assessore alla Sanità
ed Assistenza Sociale, Voyat; ne ha facoltà.
VOYAT (U.V.):
Chiedo scusa per essere stato un pò
disattento durante l'intervento del Consigliere Sandri.
Questa deliberazione, comunque, intende finanziare un programma
di richieste già inviato al Ministero. Ho sentito parlare del
mammografo...
(...INTERRUZIONE del Consigliere SANDRI...)
Non so se tra le attrezzature richieste sia compreso o meno
anche il mammografo. Questi 906 milioni, in ogni caso, sono stati
assegnati all'U.S.L., insieme ad altri 600 milioni circa, per
sostituire le apparecchiature della T.A.C..
Mi riservo, eventualmente, di consegnare al Consigliere Sandri
il programma degli acquisti relativi al 1987 e di quelli previsti
per il 1988, con i fondi ancora disponibili.
PRESIDENTE:
Ha chiesto la parola il Consigliere Sandri;
ne ha facoltà.
SANDRI (N.S.):
Vorrei solo ricordare all'Assessore il
voto unanime del Consiglio sul problema della diagnosi precoce del
carcinoma mammario, per cui mi auguro che il mammografo possa
finalmente arrivare con questo o con un altro stanziamento; ciò
sarebbe veramente utile per consentire l'avvio del relativo
servizio.
PRESIDENTE:
Se nessuno chiede la parola, pongo in
votazione la ratifica della deliberazione n. 2133.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Oggetto
n. 942 in data
5
febbraio 1988:
Concessione della somma di lire 3.500.000 favore del Sig. Bacco
Moreno, di Châtillon, a titolo di sussidio assistenziale.
PRESIDENTE:
Se nessuno chiede la parola, pongo in
votazione, per scrutinio segreto, la ratifica della deliberazione
n. 942.
VOTAZIONE A SCRUTINIO SEGRETO
ESITO DELLA VOTAZIONE
Presenti: 28
Votanti: 28
Favorevoli: 27
Contrari: 1
Il Consiglio approva
PRESIDENTE:
Signori Consiglieri, la trattazione
dell'oggetto n. 25 viene sospesa per un quarto d'ora o per
mezz'ora, perché sono in corso trattative ad alto livello.
Si passa alla trattazione dell'oggetto n. 26.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK