Consiglio Regionale della Valle d'Aosta - Oggetto del Consiglio n. 3352 del 22 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3352 del 22 dicembre 1987 - Resoconto
OGGETTO N. 3352/VIII - PROBLEMI CONCERNENTI LA SEDE RAI DI
AOSTA. (Interpellanza).
PRESIDENTE
: La Presidenza propone di discutere
congiuntamente le interpellanze presentate dal Consigliere Sandri e
dai Consiglieri Mafrica e Cout.
Do lettura dell'interpellanza presentata dal Consigliere
Sandri:
INTERPELLANZA
APPRESO da un comunicato del Coordinamento tra le
Organizzazioni Sindacali dei lavoratori ed il Comitato di redazione
che nei piani di ristrutturazione della RAI vi è un netto
ridimensionamento della sede regionale per la Valle d'Aosta e una
sostanziale disattesa delle aspettative di tutta la popolazione per
un servizio radiotelevisivo efficiente;
RITENUTO opportuno un interesse della Giunta regionale per un
miglioramento qualitativo e quantitativo del servizio
radiotelevisivo pubblico;
INTERPELLA
il Presidente della Giunta per conoscere le sue intenzioni
per possibili iniziative nei confronti della RAI e del Governo
italiano, che portino al potenziamento della sede regionale di tale
ente radiotelevisivo.
PRESIDENTE
: Do lettura dell'interpellanza presentata dai
Consiglieri Mafrica e Cout:
INTERPELLANZA
Un comunicato a firma del Coordinamento lavoratori e
giornalisti RAI del 4 dicembre u.s. fa presente i pesanti limiti
contenuti dal piano editoriale dell'azienda per la sede di
Aosta.
In particolare il predetto piano penalizzerebbe fortemente
l'informazione, privata di 20 minuti giornalieri di trasmissione
televisiva rispetto a quanto previsto per le altre Regioni.
Sempre nel comunicato suddetto vengono ricordati alcuni
problemi da tempo sul tappeto, tra i quali ha particolare rilievo
quello della costruzione di una sede idonea, con auditorium, studi
e strutture adeguati.
Ciò premesso, i sottoscritti Consiglieri regionali del gruppo
comunista
INTERPELLANO
la Giunta regionale per conoscere le sue intenzioni in
merito:
- alle iniziative da prendere con i vertici della RAI per
contrastare i pericoli di depauperamento informativo, contenuti nel
piano editoriale per la sede regionale della Valle d'Aosta;
- alla possibilità di concordare con la RAI la costruzione di
una nuova sede, che disponga di un auditorium adeguato alle varie
necessità della comunità valdostana.
PRESIDENTE
: Ha chiesto di illustrare l'interpellanza
iscritta al punto n. 18 il Consigliere Sandri, ne ha facoltà.
SANDRI (N.S.):
Su questo punto siamo intervenuti più
volte in questo Consiglio; c'era anche un impegno da parte del
Presidente del Consiglio di fare un incontro con la RAI, a Roma,
per verificare un potenziamento qualitativo e quantitativo della
sede RAI di Aosta.
PRESIDENTE
: Ha chiesto di parlare il Consigliere Mafrica,
per illustrare l'interpellanza iscritta al punto 20, ne ha
facoltà.
MAFRICA (P.C.I.):
Il fatto che ci sia stato un comunicato
unitario fra la redazione della RAI e i lavoratori della stessa RAI
credo debba essere visto come un segnale di particolare interesse;
vale a dire che la drammaticità della situazione ha indotto sia la
redazione che i lavoratori ad uscire con una presa di
posizione.
Il tema contestato, da quello che si apprende dal comunicato, è
il piano editoriale della RAI: mentre nelle altre regioni verrebbe
aggiunto un telegiornale aggiuntivo di 30 minuti, in Valle d'Aosta
questo telegiornale pomeridiano sarebbe ridotto a dieci minuti. Non
si capisce perchè in Valle d'Aosta si debba rinunciare ad una
possibilità di informazione che ha questa consistenza.
Ovviamente, venti minuti in più di informazione giornaliera
hanno la loro importanza e, per quello che risulta a noi e
all'intero Consiglio, non credo che si possa dire che è stata
finora data tutta l'informazione possibile sulla realtà economica,
sociale, politica della Valle d'Aosta, anzi c'è un altro tema
interessante, contenuto nel comunicato, che è quello della
funzionalità della sede.
I giornalisti e il personale tecnico denunciano l'insufficienza
degli studi e affermano la necessità di un auditorium. Abbiamo
potuto verificare, come Consiglieri regionali, l'inadeguatezza di
questi studi. Voglio ricordare che non si è riusciti a fare, a
partire dal 1983, alcun dibattito pubblico in questa televisione,
che pure è sicuramente molto seguita dalla popolazione.
Ora, non avere nella fonte più seguita la possibilità di un
confronto per le forze politiche e sociali è una carenza grave,
quindi siamo d'accordo nel sostenere che vada affrontato il
problema della sede RAI.
Chiediamo alla Giunta regionale se ha preso delle iniziative, se
intende prenderne, su questi due temi: il tempo concesso per il
telegiornale pomeridiano - la possibilità di avere un telegiornale
di 30 minuti invece di 10, fatto che porterebbe ad un aumento
dell'organico e quindi alla possibilità di concorsi regionali
aperti ai pubblicisti - e la possibilità di avere una sede RAI
idonea con eventualmente un auditorium annesso che possa essere
utilizzato anche per le più diverse manifestazioni che in questa
Regione vengono tenute.
Capita spesso che l'unica sede possibile, il salone delle
manifestazioni, sia occupata e che quindi associazioni,
organizzazioni, partiti che intendono fare delle manifestazioni non
hanno alcuna sede, in città, in cui incontrarsi. Vorremmo sapere su
questi due problemi, del telegiornale e della sede, quali sono le
intenzioni della Giunta.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN (U.V.):
Comme ont rappelé les Conseillers qui
ont proposé les interpellations, le problème de la RAI était
l'objet de différentes discussions au niveau de Conseil régional.
Les rencontres qui ont eu comme base de discussion les problèmes de
la RAI, voire le siège, voire l'organisation du personnel, voire la
collaboration des journalistes, voire les programmistes, se sont
déroulées depuis le février 1986. Il y avait eu dernièrement la
possibilité de faire une rencontre, qui avait été prévue le 9 du
mois de décembre; en même temps, le 7 du mois de décembre on a eu
le communiqué dont M. Mafrica parait, des for ces syndicales et des
ouvriers, là où on reprenait dans son ensemble la problématique du
siège RAI et de l'augmentation du temps à donner à
l'information.
Pendant cette rencontre du 9 du mois de décembre, j'ai eu la
possibilité de souligner aux forces syndicales présentes les
propositions des forces de la majorité, c'est-à-dire qu'il y avait
de la part du Gouvernement la disponibilité d'examiner ensemble la
réalisation du nouveau siège RAI.
En même temps on avait eu une rencontre le 23 du mois de
novembre avec le responsable de la 3ème chaîne, M. Porcacchia, et
le responsable du siège d'Aoste, pour examiner les problèmes
concernant l'information, surtout pour la demi-heure qui est prévue
dans l'après-midi.
A ce sujet il y a les difficultés sui vantes: il y a un manque
de journalistes le nombre prévu déjà au début de 15 est à présent
de 12, donc insuffisant pour l'information. Quant aux programmes,
on avait proposé que les programmistes fassent aussi les
journalistes et donc de faire de l'information à travers le
personnel des programmes. Dans son ensemble il y a un manque, soit
des uns que des autres, étant donné l'exigence, selon la convention
qui avait été signée avec l'Administration régionale et qui donnait
un rapport qui devait être suffisant pour maintenir aussi les
émissions en langue française, tandis que jusqu'à présent, même au
niveau de l'application de la convention qui avait été prévue, il
n'y a eu que de programmes qui avaient été achetés à l'extérieur et
non pas de programmes produits directement par le siège
d'Aoste.
On avait accepté cette proposition étant donné que c'était la
première année de convention, mais pour les années suivantes on
voulait qu'il y ait des programmes concernant le Val d'Aoste. Alors
on partage le communiqué des forces syndicales, en soutenant qu'il
est indispensable qu'il y ait une augmentation soit des
journalistes que des programmistes.
A propos de la demi-heure de l'après-midi, le fait de subdiviser
et de considérer la première partie, les dix minutes, comme
information et les vingt minutes comme programme, cela ne devait
pas être une subdivision rigide, autrement on risquait ou bien
d'avoir une information insuffisante, justement parce que pour
faire de l'information il fallait avoir des journalistes, ou de
l'autre côté on pouvait reprendre dans les vingt minutes de
programme une partie de l'information qui avait été donnée dans la
première partie et l'approfondir.
On partage l'exigence d'un siège nouveau, surtout que ce siège
soit adéquat aux nécessités que depuis longtemps soit les
travailleurs que les dirigeants ont représentées aux différentes
administrations. On s'est fait part d'envoyer ces requêtes à
l'Administration de a RAI et on a souligné la disponibilité de la
part des forces politiques d'envoyer un ordre du jour, si c'était
nécessaire, pour sensibiliser les parlementaires, afin qu'il y ait
la possibilité de modifier le numéro des journalistes et d'avoir
l'information au siège RAI d'Aoste.
On partage ce qui a été proposé de la part des forces
syndicales, soit la question de "la nomina immediata del direttore
della sede e del capo strutture" - ça fait des années qu'il y a des
personnes qui sont chargées d'autres sièges -, soit "la costruzione
di una vera sede, l'assegnazione di una mezz'ora del TG dalle 14 ad
altri spazi radiofonici, il mantenimento della fascia di
trasmissione, l'ampliamento della convenzione RAI-Stato (la
convention est à échéance au mois de février et on a déjà demandé
de reprendre le problème afin d'arriver le plus tôt possible à
renouveler la convention en améliorant le contexte des émissions
dans le sens plus général), l'assunzione dei giornalisti,
programmisti, registi (ce qui est le vrai problème, autrement on
risque d'avoir de l'espace qu'on ne peut utiliser pour le manque du
personnel)".
Donc on est de l'avis qu'il faut main tenir cette attitude par
rapport à l'Administation centrale de la RAI et aux forces
politiques, afin qu'il y ait au moment de la convention l'attention
nécessaire pour augmenter le personnel.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Credo che si debba riconoscere una
convergenza di intenti rispetto alle cose che affermava adesso il
Presidente della Giunta. È indubbio che in questa Regione esiste un
pluralismo di informazione in cui tanti soggetti hanno il loro
ruolo, ma credo che sia anche innegabile che la RAI può
rappresentare un centro di informazione e di cultura di grande
rilevanza.
Al di là delle critiche, che sono sempre possibili, al modo di
funzionare dell'informazione pubblica in Valle d'Aosta, l'attesa di
provvedimenti che possano migliorare questa informazione e la
ricerca degli strumenti che possono portare a questo risultato è un
impegno che crediamo importante. Indubbiamente si potrà dare buona
parte di soluzione al problema se si giungerà alla costruzione di
questa sede RAI con annesso auditorium (o auditorium con annessa
sede RAI); si tratta anche di potenziare il numero dei giornalisti
e dei programmisti, che hanno gli uni il compito informativo e gli
altri il compito di seguire gli aspetti culturali.
Esiste un problema che va affrontato ed è quello dell'assunzione
dei giornalisti alla RAI. In Valle d'Aosta c'è solo un quotidiano
di grande informazione regionale, esistono delle difficoltà ad
avere dei giornalisti che fanno il loro periodo di tirocinio; si
tratta di individuare la possibilità che per le assunzioni alla RAI
vengano effettuati dei concorsi regionali aperti ai
pubblicisti.
Se si riuscisse a condensare tutti questi impegni, che il
Presidente della Giunta ha testè ribadito e che noi condividiamo,
in un ordine del giorno, una presa di posizione di questo Consiglio
regionale potrebbe risultare utile alle trattative aperte per la
ristrutturazione della terza rete, trattative che si trovano in una
fase delicata.
Ci riserviamo di concordare con il Consiglio un ordine del
giorno su questa materia.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI (N.S.):
Apprezzo che il Presidente della Giunta si
sia mobilitato per la difesa della sede RAI di Aosta, ritengo però
che non mi aspettavo qualcosa di diverso, visto che la RAI di Aosta
ha sempre avuto un ottimo atteggiamento verso questa Giunta
regionale, quindi esiste un giusto ringraziamento in questo suo
atteggiamento.
Riprendo però la parte più positiva, nel senso che si vuole
effettivamente costruire qualcosa di serio in Valle d'Aosta perchè
l'informazione pubblica possa avere il ruolo che merita e che
attualmente non ha. Penso che meriterebbe prendere una iniziativa,
sia a livello di Giunta, sia a livello di Consiglio, per far
presente ai lavoratori del la sede RAI di Aosta questa unanimità di
intenti, che è forse la cosa che più di tutte i lavoratori volevano
sentire da questo Consiglio: non solo delle parole e degli intenti,
ma anche una risposta alla loro richiesta di solidarietà.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK