Consiglio Regionale della Valle d'Aosta - Oggetto del Consiglio n. 327 del 15 febbraio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 327 del 15 febbraio 1989 - Resoconto
OGGETTO N. 327/IX - PROGETTO DI UTILIZZO DELLE ACQUE MINERALI
DELLE SORGENTI YOULA E VITTORIA DI COURMAYEUR. (Interrogazione con
risposta scritta).
PRESIDENTE:
Do lettura dell'interrogazione con risposta
scritta in oggetto presentata dal Consigliere Riccarand.
INTERROGAZIONE CON RISPOSTA SCRITTA
PREMESSO che il sottoscritto Consigliere, nonostante le due
interrogazioni presentate in data 3 ottobre 1988 e in data 17
novembre 1988, non è riuscito ad avere informazioni precise in
merito al progetto di utilizzo delle acque minerali delle sorgenti
Youla e Vittoria di Courmayeur;
RICORDATO che risposte contrastanti sono pervenute
dall'Assessore regionale alla Sanità e dall'Assessore regionale
all'Industria;
RILEVATO, in particolare, che l'Assessore alla Sanità sostiene
che per mettere in vendita un'acqua minerale occorre un Decreto di
autorizzazione del Ministro dell'Interno; mentre l'Assessore
all'Industria ha sostenuto in Consiglio che tale autorizzazione
spetta alla Regione;
RILEVATO, inoltre, che l'Assessore alla Sanità ha sostenuto che
non era stata redatta nessuna perizia tecnica in grado di garantire
le possibilità del trasporto delle acque minerali di Courmayeur a
molti chilometri di distanza dalle sorgenti prima
dell'imbottigliamento; mentre l'Assessore all'Industria ha parlato
in Consiglio di "indagine conoscitiva" che avrebbe dato risultati
positivi;
RILEVATO, infine, che non sono note le caratteristiche generali
del programma d'insediamento della nuova azienda a Morgex;
il sottoscritto Consigliere regionale
INTERROGA
l'Assessore regionale all'Industria, Commercio, Artigianato e
Trasporti per sapere:
1) A chi spetta l'autorizzazione, ed in base a quali norme di
legge, per mettere in vendita un'acqua minerale? Quali sono le
procedure che si devono seguire per tale autorizzazione?
2) Chi sono gli esperti che hanno condotto le indagini
conoscitive sulle possibilità di trasportare le acque minerali da
Courmayeur a Morgex senza pregiudicarne i necessari requisiti? In
che data è stato consegnato l'esito di tale indagine? Si chiede,
inoltre, di allegare copia di tale studio alla risposta alla
presente interrogazione.
3) A chi e con quale provvedimento, è stato affidato l'incarico
di progettazione delle condutture e dello stabilimento?
4) quali sono i costi previsti per la realizzazione delle
condutture e per la ristrutturazione dello stabilimento? Qual è
l'entità della produzione che si prevede di attuare? Quanti
dipendenti saranno assunti? Quando inizierà l'attività di
imbottigliamento e di commercializzazione delle acque minerali?
PRESIDENTE:
All'interrogazione con risposta scritta in
oggetto, presentata dal Consigliere Riccarand ed iscritta al punto
5 dell'ordine del giorno, è stata data risposta con lettere n. 74
in data 18 gennaio 1989 e n. 89 in data 24 gennaio 1989.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK