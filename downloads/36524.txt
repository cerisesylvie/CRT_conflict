Consiglio Regionale della Valle d'Aosta - Oggetto del Consiglio n. 585 del 16 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 585 del 16 luglio 2014 - Resoconto
OGGETTO N. 585/XIV - Interpellanza: "Interventi per garantire
la massima trasparenza dei criteri di selezione, assunzione e
validità delle graduatorie per la copertura dei posti nell'organico
del personale del Corpo valdostano dei Vigili del fuoco".
Presidente
- La parola al collega Ferrero.
Ferrero (M5S)
- Grazie Presidente.
Abbiamo visto, e abbiamo già trattato in diverse occasioni, come
i criteri di assunzione nelle società partecipate - che sono una
cinquantina - in pratica non esistano. Abbiamo trovato i parenti, i
figli, i nipoti e tutta, diciamo...tutta la parentela dei vari
politici...assunti spesso senza neanche averne i titoli, a
ricoprire delle cariche che sono cariche importanti, incarichi che
sono incarichi di responsabilità.
Ecco che allora, quando c'è un concorso pubblico come quello dei
Vigili del fuoco, bisognerebbe tirare un sospiro di sollievo
dicendo: "Ecco, si ritorna al concorso, che è la forma normale di
assunzione nella pubblica amministrazione". Il concorso dei Vigili
del fuoco, questo che era stato bandito già due anni fa, due anni
prima, rappresenta però un cattivo esempio di come, anche
usufruendo di procedure concorsuali, si possa, con improvvisazione
- e qualcuno, guardando da fuori, potrebbe dire anche con malizia -
andare a influenzare in maniera orientata quelli che sono gli esiti
dei concorsi.
Lo sappiamo che in questo concorso ci sono stati diversi
ricorsi: alcuni hanno già avuto una risposta in primo grado, poi
siamo in attesa della sentenza del Consiglio di Stato. C'è stata
soprattutto, a nostro avviso, una mancanza di rispetto nei
confronti di chi ha partecipato al concorso, perché in questo
periodo, in cui soprattutto i giovani hanno problemi a trovare un
lavoro, quando c'è un concorso pubblico ci dovrebbero essere delle
garanzie riguardo a criteri che sono chiari, a trasparenza in
quello che è...diciamo il susseguirsi delle fasi del concorso, e
soprattutto anche in quelle fasi che sono successive alla prima
assunzione...diciamo dei Vigili del fuoco che erano stati previsti,
perché rimane comunque una graduatoria e da quella graduatoria si
va poi a pescare. In questo caso assistiamo e abbiamo assistito a
un qualcosa che è molto particolare: sono stati divisi i Vigili del
fuoco a seconda di professionalità, quindi troviamo il Vigile del
fuoco autista, il Vigile del fuoco elettricista, e così via; una
suddivisione che a livello pratico ha pochi riflessi, nel senso che
viene utilizzata poi nei momenti in cui i Vigili del fuoco fossero
poi impiegati in operazioni di protezione civile, ma agli effetti
del concorso, soprattutto per quanto riguarda il ripescaggio dei
successivi candidati idonei nella graduatoria, ha portato a molte
perplessità, perché qui non abbiamo più una graduatoria in cui
viene pescato colui che ha un punteggio alto e si va a calare,
bensì si va a vedere di volta in volta in quelle che sono le varie
professionalità che sono state individuate. Quindi abbiamo bisogno
di autisti, abbiamo bisogno di elettricisti, abbiamo bisogno di
Vigili del fuoco falegnami...una specie di confusione del genere,
che poi, agli effetti dell'inquadramento - qui abbiamo il Corpo che
è regionale, ma noi prendiamo sempre ad esempio anche quello che
succede a livello nazionale - non ha degli effetti, se non quello
di poter, in una fase successiva, com'è successo...e noi, qui, ci
mettiamo un punto interrogativo...approvando...ma neanche
approvando, pubblicando una specie di organico con le figure che
mancano...di andare a pescare magari 5 elettricisti che hanno
punteggio più basso di altri candidati a scapito ovviamente di
altri candidati che si erano collocati in graduatoria con un
punteggio maggiore.
Allora ai candidati viene il dubbio, giustamente, a chi guarda
le fasi di questo concorso, che si sia voluto dare un'indicazione
magari a qualcuno prima, dicendo: "Fai il concorso (metto a caso)
d'autista piuttosto che da elettricista (ma in questo caso son
stati più gli elettricisti che gli autisti che ne hanno usufruito),
perché poi dopo noi, in graduatoria, andremo a prendere quelli".
Non c'è stato, in questo caso, nessun tipo di trasparenza perché
non si sa, non siamo riusciti a capire i criteri e allora cerchiamo
di capire adesso - se ci verrà detto - che cosa è successo
effettivamente. Di certo è successo un grande pasticcio, di certo
si è giocato sulla pelle di alcuni dei candidati che hanno
sostenuto anche delle spese per ottenere le abilitazioni, anche
perché poi, al di là di queste figure - elettricista, autista, e il
resto andiamo avanti - non veniva poi richiesta un'esperienza
professionale precedente, ma semplicemente veniva compilato un
questionario e, sulla base del questionario, veniva data
l'idoneità. Allora è chiarissimo...certo, io sono malizioso, lo
so...però è chiarissimo che qualcuno, sapendo che ci sarebbero
stati dei posti successivi in una determinata categoria, poteva,
avrebbe potuto dire...ma siamo sempre nel caso dell'ipotesi...a
qualcun altro che partecipava al concorso: "Fai il concorso da
elettricista piuttosto che da autista, perché noi dopo andremo lì a
pescare e, di conseguenza, anche se ti collocherai con un punteggio
inferiore, stai tranquillo perché in ogni caso ti ripescheremo". Ma
qui siamo nel campo delle ipotesi, delle ipotesi maliziose, quindi
noi vogliamo fugare queste ipotesi maliziose e, proprio per questo,
vogliamo riuscire a capire come sono andate le cose in questo
caso.
Ovviamente, qualora poi gli esiti dei ricorsi in secondo grado
al Consiglio di Stato fossero...diciamo negativi per quanto
riguarda la Regione, beh, in quel caso andremo anche a vedere le
responsabilità di chi ha gestito tutta la questione, perché in ogni
caso è stata una gestione molto approssimativa e, secondo noi, ha
veramente dato un'immagine...di quello che rimane come punto di
riferimento, che sono le procedure concorsuali per i
cittadini...un'immagine molto negativa.
Président
- La parole au Président de la Région.
Rollandin (UV)
- Sì, grazie Presidente.
Io risponderò alle singole domande facendo la premessa che
sicuramente la correttezza amministrativa e delle procedure
concorsuali credo che non possano essere messe in dubbio, in
quanto, come lei sa, si è fatto di tutto per dare la massima
trasparenza. Credo che possa essere in qualche modo di conforto per
tutti la sentenza che lei ha richiamato del TAR Valle d'Aosta,
quella dell'11 giugno che ha respinto per manifesta infondatezza il
ricorso proposto da alcuni candidati. In particolare, il TAR ha
rilevato la piena conformità delle graduatorie suddivise per
mestiere alle regole del bando; è stata anche confermata la
legittimità del provvedimento di Giunta, fondata sulla ricognizione
del fabbisogno di personale mediante l'individuazione dei profili
mancanti. Voglio richiamare che all'inizio, quando si era proposto
il bando, non era per mestieri; poi, su sollecitazione delle forze
sindacali e su una presa di posizione ufficiale, c'è stata questa
ulteriore suddivisione, che è stata fatta secondo le esigenze da
parte del Corpo stesso, e quindi la ripartizione è avvenuta su
questi parametri, non certo da parte dell'Amministrazione
regionale, che non ha interferito con questo.
Per quanto riguarda il primo punto:
"con quali atti
amministrativi...era avvenuto l'inquadramento"
, il mestiere è
assegnato al Vigile del fuoco al momento della sua assunzione in
conseguenza della relativa procedura concorsuale, e pertanto i
riferimenti si trovano nei singoli atti di assunzione, atti per i
quali il Dipartimento personale e organizzazione potrà fornire gli
estremi, se ritenuto essenziale da parte dei Consiglieri. La
cessazione del servizio di un Vigile del fuoco rende vacante il
posto nel mestiere afferente. In occasione dell'ultimo atto di
assunzione di ulteriori nove Vigili del fuoco, non sono intervenute
modificazioni rispetto al mestiere precedentemente assegnato ai
posti medesimi. La suddivisione in essere è stata giudicata
coerente con le necessità fondamentali e attuali della composizione
delle squadre di intervento, necessità che prevedono che ogni
squadra sia composta da esperti con competenze in materia: guida,
muratura, carpenteria, impianti elettrici, eccetera. Da qui, il
pensiero che bandire i concorsi senza identificare prima i mestieri
poteva e potrebbe generare un rischio non indifferente: quello di
avere dei buoni laureati in partenza, che però non sanno usare
quelle che sono, di volta in volta...in qualche modo il mestiere
che loro hanno e che è indispensabile per quell'azione, mentre la
manualità per l'attività del Vigile è fondamentale, in quanto
l'incendio ad esempio richiede sempre un intervento manuale.
Punto 2:
"quale tipo di ricognizione è stata effettuato"
.
La ricognizione allo scopo di determinare le future esigenze di
personale sarà effettuata, così come previsto dalle norme vigenti,
in sede di programmazione triennale, con aggiornamenti annuali, del
fabbisogno delle risorse umane.
"Quali sono le ragioni che hanno pregiudicato la copertura
del ventesimo posto"
: il ventesimo posto vacante in pianta
organica riporta il mestiere di elettricista, ritenuto coerente con
le attuali composizioni e necessità delle squadre, essendo
soddisfatte le esigenze per gli altri rimanenti mestieri. Per tale
mestiere, l'elettricista, non risultano classificati ulteriori
candidati idonei nella recente procedura concorsuale, e quindi, non
essendoci più naturalmente il vincitore, non è stato assegnato.
"Se è intendimento...promuovere tutte le azioni necessarie al
fine di rendere pubblici e disponibili i dati"
: allo stato
attuale la suddivisione dei posti dei Vigili del fuoco per mestieri
risulta pubblicata sul sito Internet dell'Amministrazione regionale
nella sezione "Amministrazione trasparente, Dotazione organica", e
tale pubblicazione è disponibile fin dall'ottobre 2013, quindi
molto prima dello svolgimento di queste prove. Nel caso in cui si
rendessero vacanti altri nuovi posti e si decidesse in
programmazione di coprirli, si procederà a verificare di quale
mestiere in quel momento abbia effettiva esigenza il Corpo. Se vi
saranno graduatorie utili alla copertura dei posti individuati si
procederà direttamente, sennò si procederà ad indire un nuovo
concorso per il mestiere richiesto. Quindi non ci sono
assolutamente delle situazioni che vengono gestite in modo anomalo,
ma si va, secondo la procedura che ho appena ricordato, tenendo
conto delle esigenze oggettive. E quindi il tema delle graduatorie
per mestiere è trasparente: ci sono delle elencazioni che vengono
di volta in volta prese a seconda delle esigenze.
Credo quindi che con questo abbiamo fugato tutti i possibili
dubbi su quello che è l'oggettivo utilizzo delle
graduatorie...ripeto, volute, non è che l'Amministrazione...volute
dai sindacati, tra l'altro, e ho ribadito che è un'esigenza proprio
del Corpo di avere nelle squadre esperti nelle singole materie, che
quindi danno forza e incisività nel momento dell'operatività degli
stessi. Grazie.
Presidente
- La parola al collega Ferrero.
Ferrero (M5S)
- Grazie Presidente.
La risposta sinceramente mi soddisfa poco, anche perché nella
fase concorsuale tutta questa "trasparenza" sulla gestione e su
quello che poteva essere poi il successivo "ripescaggio" dei
candidati non c'è stata, tant'è vero che non ci sarebbero stati
evidentemente i ricorsi, per cui questa è una cosa evidente...che
adesso siano disponibili tutti questi dati è sicuramente un
qualcosa di positivo. Ovvio che, dal punto di vista della
trasparenza...beh, secondo noi c'è ancora molto da fare, perché in
questo concorso sono state comunque date, a coloro che hanno
partecipato, delle informazioni abbastanza relative. Qualcuno ha
sostenuto anche delle spese notevoli per ottenere poi
l'abilitazione...faccio un esempio: per gli autisti, alla guida di
mezzi pesanti...quando poi tranquillamente, con il
questionario...io ho preso visione di alcuni questionari, erano dei
questionari veramente semplici...non dico che anch'io avrei potuto
superare un questionario da elettricista, ma ci siamo quasi...
Ecco, prendere e fare una suddivisione sulla base di una
professionalità che non esiste e di titoli che non vengono
valutati, perché titoli non se ne prendevano, esperienza
professionale non se ne prendeva...capite bene che possa generare,
in chi ha partecipato al concorso, ben più di qualche dubbio sul
fatto che...ecco, dice: "Io, avessi saputo prima, magari avrei
fatto il concorso da elettricista e andavo a ricoprire quel posto
che attualmente non è stato ricoperto", tanto più che in un ambito
del genere l'Amministrazione si vedrà costretta a ribandire un
nuovo concorso, con nuove spese perché non c'è la qualifica. Ecco
che allora, in un'ottica di un concorso del genere, si poteva anche
stabilire una multi-qualifica, dato che sostanzialmente
l'elettricista che va a fare il Vigile del fuoco...lo sappiamo
benissimo tutti che non andrà mai ad occuparsi, se non in casi
eccezionali di impiego per calamità di protezione civile, di
questioni elettriche...questo lo sappiamo tutti. Sappiamo che anche
lo stesso Corpo dei Vigili del fuoco...adesso qui non vedo il
collega Borrello, ma comunque lui potrebbe sicuramente
confermarmelo...ha e assume...comunque prende dei professionisti
quando deve fare delle questioni che riguardano la falegnameria,
quando riguardano gli impianti e tutto.
Quindi, da questo punto di vista, noi auspicheremmo una maggiore
trasparenza nella gestione dei concorsi, perché poi alla fine i
candidati rimangono comunque sempre con questo dubbio, e in questo
periodo in cui l'Amministrazione fa così poco a livello di lavoro,
e lo fa tante volte in maniera dubbia...ecco, sarebbe necessario
fare uno sforzo ulteriore.
Président
- Point 18 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK