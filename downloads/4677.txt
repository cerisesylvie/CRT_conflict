Consiglio Regionale della Valle d'Aosta - Oggetto del Consiglio n. 375 del 30 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 375 del 30 giugno 1982 - Resoconto
OGGETTO N. 375/VII - CRITERI, PRIORITA' E MODALITA'
D'ATTUAZIONE DELLA LEGGE REGIONALE 29 DICEMBRE 1980, N. 71, RECANTE
GLI INTERVENTI REGIONALI IN ATTUAZIONE DELL'ART. 20 DELLA LEGGE 10
MAGGIO 1976, N. 319, CONCERNENTE LE NORME PER LA TUTELA DELLE ACQUE
DALL'INQUINAMENTO, INTEGRATA E MODIFICATA DALLA LEGGE 24 DICEMBRE
1979, N. 650.
PRESIDENTE:
Do lettura del testo della delibera:
IL CONSIGLIO
- vista la legge 10.6.1976, n. 319, integrata e modificata
dalla legge 24.12.1979, n. 650;
- richiamata la legge regionale 29.12.1980, n. 71;
DELIBERA
1°) di approvare i criteri, le priorità e le modalità di
attuazione della legge regionale 29 dicembre 1980, n. 71, contenuti
nell'allegato A);
2°) di approvare lo schema di domanda per la richiesta di
contributi di cui all'allegato B);
3°) di approvare le note esplicative per la compilazione
della domanda di cui all'allegato B1);
4°) di approvare lo schema di relazione informativa da
allegare alla domanda di contributo, di cui all'allegato
82);
5°) di approvare le istruzioni per la compilazione della
relazione informativa di cui all'allegato B3).
PRESIDENTE:
La parola all'Assessore all'Industria,
Commercio, Artigianato e Trasporti Chabod; ne ha facoltà.
CHABOD - (DC):
Questa legge ha già subito dei rinvii.
Dopo il parere favorevole degli Assessori dei Lavori Pubblici e
della Sanità nel settembre '81, nel gennaio 1982 la legge è stata
presentata al Consiglio regionale; il provvedimento fu
successivamente rinviato poiché non ammetteva il cumulo tra
provvidenze statali e regionali.
Nel febbraio '82 il provvedimento fu ripresentato al Consiglio
regionale, sempre in ordine ai dubbi sorti sul problema del cumulo.
Poi, nel marzo '82 fu richiesto il parere alla Commissione tecnico
-sanitaria, istituita con deliberazione della Giunta regionale in
data 28 marzo 1980, previo accordo con l'Assessorato alla Sanità.
La Commissione espresse parere favorevole.
La possibilità del cumulo è ammessa dall'art. 3, quinto comma,
del Decreto Legge del 21 luglio 1981, n. 814 convertito in
modificazione con Legge 2 ottobre 1981. Penso che la reazione sia
abbastanza chiara. Si tratta di fondi dello Stato: per il 1981 sono
394 milioni, per il 1982 259 milioni.
PRESIDENTE:
E' aperta la discussione sull'oggetto n. 375.
Trattasi di una deliberazione. Il Consiglio è chiamato a
pronunciarsi per alzata di mano.
La richiesta è che il Consiglio approvi i 5 punti che compongono
il deliberato e i relativi allegati che costituiscono i documenti
su cui ha richiamato la vostra attenzione l'Assessore Chabod.
Nessuno ha chiesto la parola. Si passa all'approvazione del
provvedimento di cui all'oggetto n. 375: la deliberazione
contenente i cinque punti rappresentati dai cinque allegati.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK