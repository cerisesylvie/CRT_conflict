Consiglio Regionale della Valle d'Aosta - Oggetto del Consiglio n. 1488 del 18 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1488 del 18 ottobre 1990 - Resoconto
OGGETTO N. 1488/IX - Approvazione di perizia suppletiva, di
variante e di nuovi prezzi per i lavori di costruzione del 1° lotto
dell’impianto di irrigazione a pioggia
computerizzato nel comprensorio del Ru du Joux, del Comune di
Verrayes - Approvazione ed impegno di spesa.
Presidente - Do lettura del testo della delibera:
Il Consiglio
- richiamata la deliberazione della Giunta regionale n. 874 in
data 5 febbraio 1988;
-visto il parere della III Commissione consiliare
permanente;
- con l’emendamento dell’Assessore
all’Agricoltura, Foreste ed Ambiente Naturale,
Lanièce;
delibera
1) di approvare la perizia suppletiva e di variante redatta dal
Direttore dei lavori in data 26 febbraio 1990, relativa
all’esecuzione di nuovi e maggiori lavori occorrenti
per il completamento dei lavori di costruzione del 1° lotto
dell’impianto di irrigazione a pioggia
computerizzato nel comprensorio del Ru du Joux del Comune di
Verrayes, per un importo di spesa previsto in L. 204.100.000= al
netto del ribasso d’asta;
2) di affidare l’esecuzione dei lavori di cui
sopra al raggruppamento d’imprese Droz Blanc Remo -
Angelini Vincenzo di St. Marcel (Ao) alle condizioni e prezzi già
praticati per l’esecuzione dei lavori principali per
un importo di spesa di L. 204.100.000= al netto del ribasso
d’asta del 4,15%;
3) di approvare ed impegnare la spesa di L. 242.879.000=
(duecentoquarantaduemilioniottocentosettantanovemila) I.V.A.
compresa, con imputazione della stessa nel modo seguente:
- per L. 63.661.000= sul fondo impegnato con deliberazione di
Giunta regionale n. 9014 in data 23 ottobre 1987 ex residuo passivo
n. 32230, stabilendo che trattandosi di somma dichiarata perente ai
fini amministrativi, la stessa sarà riassegnata sul pertinente
capitolo del bilancio 1990, con successivo atto amministrativo;
- per L. 179.218.000= al cap. 32230 del bilancio di previsione
della Regione per l’anno 1990 "Spese per opere di
miglioramento fondiario", che presenta la necessaria
disponibilità".
4) di stabilire per l’esecuzione dei lavori di
cui sopra un aumento di tempo utile di 90 giorni consecutivi;
5) di stabilire che le modalità di liquidazione sono le stesse
dell’appalto principale;
6) di approvare i sottoelencati nuovi prezzi unitari, in base ai
quali, sotto deduzione del pattuito ribasso d’asta
del 4,15 saranno pagate le opere non previste
nell’elenco prezzi dei lavori di cui
all’oggetto.
Presidente
- Ha chiesto di parlare
l’Assessore all’Agricoltura, Foreste
ed Ambiente Naturale Lanièce, ne ha facoltà.
Lanièce (DC)
- Solo per annunciare che viene presentato
un emendamento sostitutivo al punto 3 del deliberato,
c’è solo stato un errore di imputazione, quindi è
una sostituzione per errore materiale.
Presidente
- E’ aperta la discussione. Ha
chiesto di parlare il Consigliere Perrin, ne ha facoltà.
Perrin (UV)
- Nous sommes évidemment favorables sur cet
acte administratif. Vu les saisons que nous avons, toujours plus il
faudra mettre l’accent sur les réseaux
d’irrigation par aspersion. Je voudrais simplement
savoir si les travaux sont terminés, si
l’installation a eu des problèmes, si au contraire
le fonctionnement est parfait.
Presidente
- Ha chiesto di parlare
l’Assessore all’Agricoltura, Foreste
ed Ambiente Naturale Lanièce, ne ha facoltà.
Lanièce (DC)
- Al momento in cui è stata presentata, i
lavori non erano pronti per il collaudo; comunque per la parte
ultimata sembra che non ci siano problemi e che vada bene
l’impostazione data al progetto e
all’esecuzione dei lavori.
Presidente
- Pongo in votazione la delibera con
l’emendamento, che è un emendamento puramente
tecnico:
Esito della votazione
Presenti, votanti e favorevoli: 25
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK