Consiglio Regionale della Valle d'Aosta - Oggetto del Consiglio n. 2913 del 8 aprile 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2913 del 8 aprile 2013 - Resoconto
OGGETTO N. 2913/XIII - Interrogazione: "Utilizzo dei fondi
europei per il finanziamento di progetti di lavoro a tempo
determinato".
Président -
La parole au Président Rollandin.
Rollandin (UV)
- Sì, grazie.
La domanda che è stata posta è in qualche modo difficilmente
inquadrabile, e mi spiegherò. La legge di stabilità, comma 400, in
sintesi prevede la possibilità di prorogare i contratti di lavoro a
tempo determinato in essere al 30 novembre 2012, che superino i
limiti dei 36 mesi, comprensivi di proroghe e rinnovi fino al 31
luglio 2013; in relazione alla diretta applicazione di questo
articolo, senza intervento legislativo regionale, ci sono ancora
dei dubbi interpretativi sulle scadenze, cioè, è vero, passato i 36
mesi interamente, solo per una parte chi supera di un mese,
quindi...ma in ogni caso l'Amministrazione aveva svolto
immediatamente un'analisi per verificare la presenza o meno di casi
del genere tra i propri dipendenti assunti a tempo determinato.
Dall'analisi è risultato che nessun caso era presente; comunque
l'Amministrazione, nell'intento di valorizzare le professionalità,
ha recepito il comma 401 adattando la norma statale alla realtà
valdostana, aggiungendo il comma 14 bis dell'articolo 41 della
"22", la legge generale dell'Amministrazione, la quale prevede, al
fine di valorizzare l'esperienza professionale del personale a
tempo determinato, la possibilità di riservare dei posti fino al 40
percento di quelli messi a concorso a favore dei titolari di
rapporto di lavoro subordinato, a tempo determinato, che alla data
di pubblicazione del relativo bando abbiano maturato almeno tre
anni (quella condizione che ho detto prima) di servizio alle
dipendenze nell'ente che emana il bando, oppure bandire concorsi,
per titoli ed esami, che prevedano apposito punteggio per
l'esperienza professionale maturata da coloro che, alla data di
pubblicazione sempre del relativo bando, abbiano maturato almeno
tre anni di assunzione a tempo determinato o di contratto di
collaborazione coordinata e continuativa nell'ente che emana il
bando. Questo proprio al fine di agevolare l'assorbimento del
precariato rispettando, nel contempo, il principio costituzionale
del concorso pubblico, perché questa era una deroga, come detto,
perché va fino a luglio 2013. Ecco, questo è il primo gruppo se era
questa la domanda.
Se invece la domanda riguarda i progetti obiettivo, cioè quelli
che avevano previsto delle assunzioni di tre anni finalizzata a
quel tipo di logica, connessi alla realizzazione di programmazione
comunitaria, quindi utilizzavano i fondi comunitari, non ci sono
state risorse residue destinate a tali utilizzi. I progetti
obiettivo sono giunti alla scadenza naturale, come detto, e
verranno riattivati in relazione al nuovo periodo di
programmazione, quello di cui stiamo parlando 2014-2020,
utilizzando la graduatoria del concorso per istruttore dei
programmi di sviluppo approvata già il 18 dicembre, o altre
graduatorie vigenti, cioè in questo caso si tiene conto e lo
utilizziamo, però in questo momento è scaduta la programmazione e
l'utilizzo degli stessi.
Président
- La parole à la collègue Fontana.
Fontana (Pd-Sin.VdA)
- Ringrazio il Presidente per la
risposta puntuale. Sì, era il secondo punto che mi interessava. Le
chiedo se gentilmente mi può dare poi una copia dettagliata di quel
documento. Grazie.
Président
- Point 5 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK