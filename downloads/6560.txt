Consiglio Regionale della Valle d'Aosta - Oggetto del Consiglio n. 1043 del 14 gennaio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1043 del 14 gennaio 1985 - Resoconto
OGGETTO N. 1043/VIII - RINNOVO DEL MANDATO ALLA COMMISSIONE
AFFARI GENERALI, ALLARGATA AI CAPIGRUPPO, DI ACCERTAMENTI SULLA
GESTIONE DELLA CASA DA GIOCO DI SAINT-VINCENT. APPROVAZIONE DI
ORDINE DEL GIORNO.
PRESIDENTE
: Signori Consiglieri si deve passare alla
votazione degli ordini del giorno presentati, che sono in numero di
quattro. Do lettura dell'ordine del giorno n. 1 presentato dal
Consigliere Beneforti:
ORDINE DEL GIORNO
Il Consiglio regionale
della Valle d'Aosta
PRESO ATTO della relazione sui lavori della Commissione
consiliare Affari Generali allargata ai Capigruppo, incaricata di
effettuare accertamenti e verifiche sulla gestione dei giochi
americani da parte della SAISET;
CONSIDERATE le proposte dei consulenti legali;
DELIBERA
-
di dare mandato alla Commissione Affari Generali, allargata
ai Capigruppo, di continuare nei suoi lavori e procedere, in
collaborazione con la Giunta regionale e di esperti, ad una azione
di accertamento in via amministrativa;
-
di riferire al Consiglio stesso entro novanta
giorni;
-
di formulare proposte, qualora si verificassero le
condizioni per la revoca della convenzione in atto, per la gestione
dei giochi americani.
Ha chiesto di parlare il Consigliere Mafrica per dichiarazione
di voto, ne ha facoltà.
MAFRICA - (P.C.I.):
Voteremo a favore di questo ordine
del giorno perché era stato così concordato da tutte le forze
politiche in Commissione e perché rappresenta indubbiamente un
risultato che sarà minimo ma è pur sempre un passo avanti nella
direzione dell'accertamento dei fatti. In questo ordine del giorno
si dà incarico alla Commissione già costituita di procedere
all'accertamento amministrativo proposto dal legale della
Commissione. In questo senso ci sembra una cosa accettabile e
voteremo a favore.
PRESIDENTE
: Ha chiesto di parlare il Vice Presidente De
Grandis, ne ha facoltà.
DE GRANDIS - (P.R.I.):
Annuncio il voto favorevole a
questo ordine del giorno non solo perché faccio parte della
I^Commissione e già in quella sede l'ho approvato, ma anche perché
vorrei ribadire che questo ordine del giorno non rappresenta un
piccolo passo avanti, è invece un fatto molto importante. A me è
sembrato che nella discussione di oggi si sia fatta una certa
confusione fra il problema politico ed il problema giuridico. Sul
piano politico questo ordine del giorno rappresenta la volontà
dell'intero Consiglio di una soluzione del problema della gestione
del Casinò di Saint-Vincent e questo vuol dire voler portare
chiarezza, volere addivenire a tutte quelle azioni che possono
eliminare le società, una o più, che non hanno agito correttamente
nell'ambito del Casinò di Saint-Vincent.
Però è anche opportuno ribadire che non si può fare confusione
fra la volontà politica e la possibilità concreta di attuare tale
volontà, perché ci troviamo di fronte alla necessità del rispetto
di alcune norme di carattere giuridico che sono invalidabili e che
non possono essere taciute o ignorate dal Consiglio regionale. E'
chiaro che stabilita questa volontà politica, qualora si riescano a
verificare le situazioni di fatto e di diritto per revocare la
convenzione, questo sarà fatto dal Consiglio regionale.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Solo per ribadire il mio voto
contrario a questo ordine del giorno. Ma al di là delle polemiche
personali con il Consigliere Beneforti, non lo voto perché credo
che esistano già le condizioni per la revoca, e votare un ordine
del giorno per andare a fare un accertamento amministrativo per poi
passare alla revoca è un sensibile passo in avanti, questo è citato
anche nel nostro ordine del giorno. Si é detto nella riunione dei
Capigruppo che ci sarebbe stato un ordine del giorno però non ne
conoscevo il testo, e siccome vedo che l'ordine del giorno
presentato dal Consigliere Beneforti ha delle caratteristiche
affini con quello presentato dai gruppi P.S.D.I.-P.C.I.-N.S., su
questo ordine del giorno voterò contro.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
L'ordine del giorno presentato dal
Consigliere Beneforti è un po' una mediazione fra tutti i gruppi,
quindi è a mio avviso inadeguato ad esprimere la posizione del
nostro gruppo. Tuttavia rappresenta nel complesso un passo avanti,
se si fa questo accertamento e si riferisce entro i previsti 90
giorni, ed in questo senso lo voterò.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Au moment où on a lu l'ordre du jour
présenté par M. Beneforti, on a en même temps connu cette lettre
qui avait été envoyée par M. Dal Piaz. Je crois qu'il faudrait voir
de quelle façon mettre ensemble les deux ordres du jour n° 1 et n°
4, par conséquent je propose une suspension du Conseil pour
s'accorder sur un texte unique qui trouve l'accord de tous les
Commissaires.
PRESIDENTE
: C'è una richiesta di sospensione da parte del
Presidente della Giunta per concordare un ordine del giorno comune
fra gli ordini del giorno n. 1 e n. 4.
Si dà atto che, su richiesta del Presidente della Giunta
Rollandin, i lavori sono sospesi dalle ore 19,43 alle ore
19,51.
PRESIDENTE
: I lavori riprendono dopo la breve sospensione
con la lettura dell'ordine del giorno concordato; pertanto si
intende ritirato l'ordine del giorno n. 4 presentato dal
Consigliere Maquignaz:
ORDINE DEL GIORNO
Il Consiglio regionale
della Valle d'Aosta
PRESO ATTO della relazione sui lavori della Commissione
consiliare Affari Generali allargata ai Capigruppo, incaricata di
effettuare accertamenti e verifiche sulla gestione dei giochi
americani da parte della SAISET;
CONSIDERATE le proposte dei consulenti legali e la
documentazione allegata;
DELIBERA
-
di dare mandato alla Commissione Affari Generali, allargata
ai Capigruppo, di continuare nei suoi lavori e procedere, in
collaborazione con la Giunta regionale e di esperti, ad una azione
di accertamento in via amministrativa;
- di riferire al Consiglio stesso entro novanta
giorni;
- di proporre frattanto formale diffida, con le riserve tutte
del caso, ai fini della procedura di revoca della concessione
prevista dall'art. 15, 3° comma, della convenzione con la SITAV,
espressamente richiamata dall'art. 16 della convenzione SAISET,
qualora venissero accertate le condizioni per la revoca stessa;
- di formulare proposte, qualora si verificassero le condizioni
per la revoca della convenzione in atto, per la gestione dei giochi
americani.
Lo metto in votazione:
ESITO DELLA VOTAZIONE
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK