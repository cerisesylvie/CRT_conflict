Consiglio Regionale della Valle d'Aosta - Oggetto del Consiglio n. 1478 del 11 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1478 del 11 maggio 2022 - Resoconto
OGGETTO N. 1478/XVI - Interrogazione: "Istituzione della
struttura di epidemiologia presso il Dipartimento di prevenzione
dell'Azienda USL della Valle d'Aosta."
Bertin (Presidente) -
Punto n. 12 dell'ordine del giorno.
Risponde l'assessore Barmasse.
Barmasse (UV) -
La legge regionale 5 del 2000, come
modificata dalla legge regionale 8 del 2020, prevede l'istituzione,
presso il dipartimento di prevenzione dell'azienda USL della Valle
d'Aosta, di una struttura di epidemiologia con compiti di
coordinamento delle attività di sorveglianza epidemiologica e di
prevenzione a supporto della programmazione sanitaria regionale. Il
comma 3ter della legge regionale 8 del 2020 stabilisce che la
disciplina di tale struttura di epidemiologia debba essere definita
con apposita modifica dell'atto aziendale. L'indicazione
all'azienda USL di procedere in tal senso, oggetto di direttiva
specifica inserita nella deliberazione della Giunta regionale n.
744 del 21 giugno 2021, che approvava gli indirizzi e gli obiettivi
di salute e di funzionamento dei servizi dell'azienda stessa per
l'anno 2021, è stata nuovamente ribadita con DGR n. 78 del 31
gennaio 2022. In tale sede è stata rilevata l'urgenza
dell'istituzione di tale nuova struttura aziendale, anche a
supporto degli eventi di emergenza epidemiologica in atto.
Nelle more della modifica dell'atto aziendale sopra ricordato,
la direzione strategica USL, in fase di negoziazione di
budget
2021, al fine di dare attuazione a tale disposizione,
ha concordato con il direttore del dipartimento di prevenzione la
redazione di uno studio di fattibilità che descrivesse le
caratteristiche e le dotazioni della futura struttura di
epidemiologia. L'Azienda USL, anche in attuazione degli obiettivi
di mandato assegnati al direttore generale e coerentemente con le
linee tracciate nel nuovo piano per la salute e il benessere
sociale 2022/2025, sta predisponendo tutte le attività necessarie
per la definizione e approvazione del nuovo atto aziendale nel
quale verrà inserita anche la struttura di cui stiamo parlando.
Presidente -
Per la replica consigliere Baccega.
Baccega (FI) -
Saremo in attesa del nuovo atto aziendale
per poter dare corso a quanto richiesto dalla legge 8 del 2020. É
vero che si sono fatte delle delibere, dei passaggi, dei percorsi,
che si sono dati degli obiettivi di mandato, ma quello che ritengo
è che si debba fare presto e si debba fare ancora più presto di
quanto era necessario prima, proprio in previsione di una pandemia
che non finisce mai.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK