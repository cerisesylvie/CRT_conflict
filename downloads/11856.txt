Consiglio Regionale della Valle d'Aosta - Oggetto del Consiglio n. 2690 del 25 ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2690 del 25 ottobre 1991 - Resoconto
OGGETTO N. 2690/IX Concessione al comune di Quart di un
contributo di lire 161.427.000 inerente alle spese da sostenere per
la fornitura e la posa degli arredi fissi e mobili occorrenti per
la messa in funzione dell'auditorium delle scuole medie.
Presidente
Do lettura del testo della
delibera:
Deliberazione Il Consiglio
delibera
- di approvare la concessione al Comune di Quart di un
contributo di lire 161.427.000
(centosessantunmilioniquattrocentoventisettemila) nelle spese per
la fornitura e la posa degli arredi fissi e mobili occorrenti per
la messa in funzione dell'auditorium delle scuole medie, pari al 70
per cento delle spese stesse;
- di approvare la spesa di lire 161.427.000
(centosessantunmilioniquattrocentoventisettemila) rinviandone
l'impegno a successivo provve-dimento deliberativo, in relazione
alla previsione della sua effettiva liquidazione, al Capitolo del
bilancio della Regione per l'anno 1992 corrispondente al Capitolo
20720 del bilancio della Regione per il corrente esercizio
finanziario "Contributi ai Comuni eccetera";
- di delegare alla Giunta regionale l'adozione dei provvedimenti
di impegno e liquidazione delle spese, in relazione alla
presentazione da parte dell'Amministrazione comunale interessata
della documentazione delle spese sostenute, nella misura
percentuale di cui al punto precedente, dando atto che la spesa
stessa graverà sul Capitolo 20720 del bilancio di previsione della
Regione per l'anno 1991 o sul corrispondente Capitolo per l'anno
1992, in relazione alla documentazione presentata;
- di stabilire che alla liquidazione del contributo di cui si
tratta provveda, anche a rate ed ai sensi dell'articolo 58 della
legge regionale 90/1989, il competente Ufficio dell'Assessorato dei
Lavori Pubblici, fino alla concorrenza del 70 per cento della spesa
effettivamente sostenuta e documentata da regolare contabilità, per
un importo comunque non superiore a quello concesso.
Presidente
Ha chiesto di parlare l'Assessore dei
Lavori Pubblici Martin, ne ha facoltà.
Martin (ADP)
E' un provvedimento che completa
quello presentato precedentemente dall'Assessore Rusci al punto 62,
e che intende arredare anche l'auditorium della scuola consorziale
di Quart.
La scuola è pressoché finita, si tratta solo di arredarla per
metterla in funzione.
Ci è pervenuta una richiesta da parte del comune di Quart per
una partecipazione finanziaria, un contributo per l'arredamento
dell'auditorium che ammonta a circa 230 milioni di lire, per cui
abbiamo pensato utile di proporre al Consiglio regionale un
contributo del 70 per cento nelle spese.
Presidente
Pongo in votazione la delibera in
oggetto:
Esito della votazione
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK