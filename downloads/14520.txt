Consiglio Regionale della Valle d'Aosta - Oggetto del Consiglio n. 2219 del 23 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Precedente
Successivo
Resoconto integrale del dibattito dell'aula
Oggetto del Consiglio n. 2219 del 23 ottobre 1996 - Resoconto
SEDUTA POMERIDIANA DEL 24 OTTOBRE 1996
OGGETTO N. 2219/X Concessione, ai sensi della legge regionale
31/1992, di un contributo di lire 8.000.000 al gruppo Cinofilo
Valle d'Aosta nelle spese sostenute per l'organizzazione della 9°
Esposizione Nazionale Canina, svoltasi ad Aosta il 23 giugno 1996.
Approvazione ed impegno di spesa.
Deliberazione Il Consiglio
Premesso che:
Il Gruppo Cinofilo Valle d'Aosta ha presentato all'Assessorato
regionale del turismo, sport e beni culturali, una richiesta
tendente ad ottenere, ai sensi della legge regionale 24 giugno
1992, n. 31, un contributo nelle spese sostenute per
l'organizzazione della 9° Esposizione nazionale canina, svoltasi ad
Aosta, presso l'Arena della Croix Noire il 23 giugno 1996;
All'esposizione hanno preso parte oltre 400 esemplari
rappresentanti più di 100 razze canine ufficialmente riconosciute;
è stata inoltre organizzata, a latere della gara, una mostra
speciale riservata quest'anno ai cani Terranova, dove hanno sfilato
una settantina di esemplari tra i migliori soggetti provenienti
dagli allevamenti italiani e dei paesi più vicini;
Alla richiesta sopra specificata è stato allegato il consuntivo
delle spese sostenute e correttamente giustificate che ammonta a
complessive Lire 23.658.740, così dettagliate:
Uscite
- tasse ente nazionale Lire 1.754.000
- rimborsi spese ai giudici Lire 4.112.000
- realizzazione cassetta video e servizio fotografico Lire
686.500
- noleggio gabbie per alloggiamento cani Lire 2.700.000
- stampa materiale e cancelleria Lire 4.284.000
- ospitalità varia Lire 2.891.000
- spese per pubblicità Lire 1.606.500
- noleggio impianto sonoro Lire 1.130.500
- premiazioni e oggetti promozionali Lire 4.301.100
- SIAE Lire 193.140
============
TOTALE Lire 23.658.740
Entrate
- biglietti di ingresso Lire 2.295.000
Si dà atto che l'Ufficio regionale per il turismo, ritiene che
le spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta del Gruppo
Cinofilo Valle d'Aosta mediante la concessione di un contributo di
Lire 8.000.000, pari al 34 percento circa delle spese sostenute e
correttamente giustificate per l'organizzazione dell'iniziativa in
questione;
Si fa altresì presente che il sostenimento delle spese non
coperte dalle entrate e dal contributo regionale sarà assunto a
carico degli organizzatori della manifestazione;
Vista la legge regionale n. 24 giugno 1992, n. 31;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lettera e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di Lire 8.000.000
(ottomilioni) a favore del Gruppo Cinofilo Valle d'Aosta, con sede
in Aosta, Via Losanna, 17 - P.I. 00526290077, pari al 34 percento
circa delle spese effettivamente sostenute e regolarmente
giustificate per l'organizzazione della 9° Esposizione nazionale
canina, svoltasi ad Aosta, presso l'Arena della Croix Noire, il 23
giugno 1996;
2) di approvare e di impegnare la spesa di Lire 8.000.000
(ottomilioni), con imputazione al cap. 64320 del bilancio
preventivo della Regione per l'anno 1996 ("Contributi e sussidi ad
istituzione e organismi vari per attività nel settore del turismo e
del tempo libero"), riferimento dettaglio n. 3015, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK