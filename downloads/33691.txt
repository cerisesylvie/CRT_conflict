Consiglio Regionale della Valle d'Aosta - Oggetto del Consiglio n. 1779 del 4 maggio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1779 del 4 maggio 2011 - Resoconto
OGGETTO N. 1779/XIII - Disegno di legge: "Modificazione alla
legge regionale 10 aprile 1997, n. 12 (Regime dei beni della
Regione autonoma Valle d'Aosta)".
Articolo 1
(Modificazione all'articolo 13 della legge regionale 10
aprile 1997, n. 12)
1. Il comma 10 dell'articolo 13 della legge regionale 10
aprile 1997, n. 12 (Regime dei beni della Regione autonoma Valle
d'Aosta), è sostituito dal seguente:
"10. L'alienazione dei reliquati stradali e idrici avviene,
salvo che a ciò ostino ragioni di interesse pubblico, a favore dei
confinanti, con vendita a trattativa privata, previo parere
favorevole delle strutture regionali competenti in materia di
viabilità o di risorse idriche, e previa perizia di stima redatta
secondo le modalità di cui all'art. 18. I reliquati stradali e
idrici non sono compresi nell'elenco di cui al comma 1. Qualora la
trattativa privata non vada a buon fine, si provvede
all'alienazione dei predetti beni con le modalità
ordinarie.".
Articolo 2
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente
- Colleghi, è pervenuta alla Presidenza la
richiesta di discutere, cosa che consentirebbe di chiudere il
capitolo di queste leggi, il disegno di legge n. 138, che in
commissione aveva avuto il parere favorevole all'unanimità. Siete
d'accordo? Va bene.
La parola al relatore, Consigliere Caveri.
Caveri (UV)
- Grazie Presidente. Sarà una relazione orale
molto breve, perché è anche conseguenza del voto all'unanimità che
si è svolto in commissione. Ricordo che nel breve volgere di un
triennio fra il 1998 e l'inizio degli anni 2000 furono approvate
nove norme di attuazione dello Statuto e una di queste è la norma
di attuazione n. 89/1999 in materia di acque pubbliche. Si trattava
di un passaggio alla Regione del demanio idrico, è una norma molto
importante che vede come conseguenza questa leggina, che consente
di vendere di tutte quelle parti di alveo idrico che sono state
liberate da torrenti e da fiumi. In II Commissione era stata
proposta una delibera di Giunta che avrebbe applicato
tout
court
alla parte idrica quanto previsto da una legge del 1997
che oggi modifichiamo, la n. 12, che prevedeva un meccanismo
facilitatore per la vendita e l'alienazione dei residuati stradali.
In realtà, la commissione aveva segnalato al Governo regionale che
l'utilizzo della delibera in una logica di gerarchia delle fonti
sarebbe stato improprio, perché non si poteva adoperare una legge
del 1997 per il demanio idrico che è stato regionalizzato con norma
di attuazione del 1999. Opportunamente il Governo regionale ha
ritirato quella delibera e l'ha sostituita con il presente
provvedimento, che fa salva nella lettura complessiva del disegno
di legge dell'epoca, come risulterà novellato con questa
modificazione, una questione che era stata sollevata dal collega
Louvin, vale a dire la tutela del mondo agricolo attraverso il
sistema delle prelazioni, che è sempre stato applicato. L'unanimità
raggiunta in commissione quindi è la garanzia che, laddove dovranno
essere alienati questi terreni residuali rispetto al passaggio dei
torrenti e dei fiumi, tutta l'alienazione avverrà con la stessa
accortezza che ci è stata raccontata dal Presidente Rosset nelle
sue funzioni di funzionario regionale precedente, ossia con una
grandissima attenzione come sempre è stato fatto per i residuati
stradali.
Presidente
- È aperta la discussione generale. Se non ci
sono interventi, chiudo la discussione generale. Si passa all'esame
dell'articolato.
Pongo in votazione l'articolo 1:
Consiglieri presenti, votanti e favorevoli: 30
Il Consiglio approva all'unanimità.
Presidente
- Articolo 2: stesso risultato.
Pongo in votazione la legge nel suo complesso:
Consiglieri presenti, votanti e favorevoli: 30
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK