Consiglio Regionale della Valle d'Aosta - Oggetto del Consiglio n. 723 del 3 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 723 del 3 luglio 2019 - Resoconto
OBJET N° 723/XV - Approbation des procès-verbaux de la
réunion des 12 et 13 juin 2019. Ordre des travaux.
Farcoz (Président) -
En présence de 31 conseillers je
déclare ouverte la séance. Point 3 à l'ordre du jour. La parole au
collègue Nogara.
Nogara (AV) -
Volevo solo chiedere una sospensione per
l'organizzazione dei lavori di oggi.
Presidente -
Sospensione accordata.
La seduta è sospesa dalle ore 09:10 alle ore 09:39.
Dalle ore 09:38 assume la presidenza la presidente
Rini.
Rini (Présidente) -
Est ce qu'il y a des observations sur
les procès-verbaux? A demandé la parole le collègue Manfrin.
Manfrin (LEGA VDA) -
Solo per chiedere, visto che è stata
chiesta una sospensione per l'ordine dei lavori, se poi ci farà
sapere per quale motivo è stata sospesa la seduta.
Presidente -
Chiudiamo solamente il punto 3, siamo sui
verbali. Se non ci sono osservazioni, i verbali vengono
approvati.
Il collega Manfrin chiedeva un ragguaglio sulla richiesta di
sospensione. Credo che ci sia stata una riunione di maggioranza. Ha
chiesto la parola la collega Morelli. Prego.
Morelli (AV)
- La nostra richiesta di sospensione è stata
per analizzare l'ordine dei lavori e per proporre al Consiglio
regionale un'inversione di alcuni punti, nel rispetto naturalmente
dello svolgimento corretto di tutti i punti all'ordine del giorno,
considerati sicuramente tutti importanti, e devo dire che in questo
senso c'è stato anche da parte della Conferenza dei Capigruppo la
condivisione della necessità di andare in seduta notturna questa
sera, proprio per poter procedere nello svolgimento dell'ordine del
giorno. Tuttavia, come maggioranza, vorremmo proporre al Consiglio
regionale di invertire alcuni punti, alcuni atti amministrativi che
consideriamo particolarmente importanti. Si tratta dei punti dal 78
all'85, di due proposte di legge e di alcune variazioni di
bilancio, nonché della nomina dei rappresentanti della Regione in
seno al Consiglio per le politiche del lavoro.
Ribadisco il nostro rispetto nei confronti delle attività
ispettive di cui tutti i gruppi sono portatori, tuttavia riteniamo
che l'attività amministrativa e legislativa debba avere una
considerazione particolare. Quindi propongo, in quanto
rappresentante della maggioranza, ai sensi dell'articolo 41 del
Regolamento interno, questa inversione dell'ordine del giorno, in
particolare per quanto riguarda il disegno di legge sulle
disposizioni urgenti per la Casino de la Valleé S.p.A. È un disegno
di legge particolarmente importante, funzionale alla pubblicazione
e a rendere già disponibile quest'atto all'assemblea dei creditori,
che sarà dunque utile e funzionale all'omologazione e alla
conclusione della procedura di concordato.
Proponiamo questa inversione dell'ordine del giorno, dopo lo
svolgimento delle mozioni. In effetti la proposta è di trattare le
quattro mozioni che sono state rinviate già da due adunanze del
Consiglio regionale e poi affrontare questi punti, per poi
proseguire con l'ordine del giorno regolare.
Presidente -
In base all'articolo 41, comma 2, del
Regolamento interno, abbiamo sentito la richiesta della collega
Morelli. Ora c'è la facoltà di intervento per un consigliere a
favore e uno contro questa proposta, dopodiché la votazione. Prego,
collega Cognetta.
Cognetta (MOUV')
- Volevamo chiedere una riunione dei
gruppi di minoranza, perché siamo stati informati in aula di questa
cosa. Magari ci aveste informato prima, nel frattempo ci saremmo
riuniti anche noi per valutare se era il caso di appellarsi
all'articolo 41, o se semplicemente saremmo stati d'accordo.
Sarebbe stato, secondo noi, più opportuno dircelo nel momento in
cui eravate in riunione, quindi mentre il Consiglio era sospeso,
così non avremmo fatto perdere ulteriore tempo. Però, visto che non
lo avete fatto, se permette, ci date qualche minuto così possiamo
proseguire.
Presidente -
Il Consiglio è sospeso per qualche minuto,
per una riunione dei gruppi dell'opposizione.
La seduta è sospesa dalle ore 09:45 alle ore 10:00.
Rini (Presidente) -
Riprendiamo i lavori.
Se ci
sarà la richiesta di una riunione della Conferenza dei Capigruppo,
ovviamente verrà accordata. Sulla richiesta di inversione
dell'ordine del giorno ricordo che, come da regolamento, si deve
esprimere un consigliere a favore e uno contro, se ci sono
posizioni differenti. La parola al collega Cognetta.
Cognetta (MOUV')
- Intervengo per relazionare quanto
avvenuto nella riunione dei gruppi di opposizione. Noi saremmo
anche favorevoli all'inversione dei punti, se questo avvenisse
successivamente alla trattazione del punto 11.01. La proposta è di
fare tutti i punti fino all'11.01 e successivamente fare i punti
che avete chiesto, che erano quelli che ha citato prima la collega
Morelli, dal 78 all'85. Quindi, fare prima di questa inversione
les questions à réponse immédiate
, tutto qui. Domandavamo se
possiamo chiedere questo in aula o se eventualmente fare una
riunione della Conferenza dei Capigruppo per fare questa
inversione; come preferite voi.
Presidente -
Chiedo se qualcuno vuole rispondere alla
proposta avanzata dal collega Cognetta. Ha chiesto la parola il
collega Barocco.
Barocco (AV)
- La maggioranza mantiene la sua proposta
testé illustrata dalla consigliera Morelli, anche perché i punti
dell'ordine del giorno che chiediamo siano anticipati sono dei
provvedimenti normativi che necessitano di una certa celerità
nell'essere affrontati, per svolgere al meglio l'attività
amministrativa.
Presidente -
Ora che sono state esplicitate le posizioni,
chiedo di intervenire uno a favore e uno contro. Prego, collega
Cognetta.
Cognetta (MOUV')
- Ovviamente siamo contro. Ci sembrava
una richiesta di consenso: sono cinque i punti che chiedevamo di
trattare, che possono essere trattati per massimo cinque minuti,
quindi parlavamo di una differenza di 25 minuti. Si vede che la
maggioranza ha estrema paura di discutere di questi punti, a questo
punto, perché non mi viene nessun altro motivo, mi scusi, collega
Barocco! Non mi viene nessun altro motivo! Questa cosa è ridicola,
va bene? Perché per 25 minuti, dopo che siamo arrivati alle 10:03
(un'ora per dirci una cosa da due minuti e sulla quale eravamo
anche d'accordo) venite qui e volete farlo prima?! E fatelo prima!
Tanto prima o poi arriva il punto e i nodi rivengono tutti al
pettine, con voi; non c'è problema. Grazie! Ridicoli: siete
ridicoli!
Presidente -
Possiamo procedere alla votazione, colleghi.
La proposta è di invertire i punti all'ordine del giorno, trattando
quelli dal 78 all'85 dopo il punto 7. Chi è favorevole vota a
favore di questa proposta. La votazione è aperta. La votazione è
chiusa.
Esito della votazione:
Presenti: 35
Votanti: 35
Favorevoli: 19
Contrari: 16
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK