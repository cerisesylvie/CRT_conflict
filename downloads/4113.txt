Consiglio Regionale della Valle d'Aosta - Oggetto del Consiglio n. 455 del 5 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 455 del 5 ottobre 1981 - Resoconto
OGGETTO N. 455/81 - PROBLEMI CONCERNENTI IL FUNZIONAMENTO DELLA
COMMISSIONE DI DISCIPLINA PER GLI IMPIEGATI DEI COMUNI.
(Interpellanza)
Presidente
- Do lettura dell'interpellanza presentata dal
Consigliere Minuzzo:
Venuto a conoscenza che la Commissione di disciplina prevista
dall'art. 230 L.C.P. n. 383, non è attualmente funzionante per
motivi di vario ordine;
Considerato che tale carenza certamente non è di incentivo
per il buon funzionamento delle amministrazioni comunali;
Tenuto conto che, a causa del fatto che la Commissione di
disciplina non è in grado di riunirsi, diverse sono le questioni
pendenti;
il Consigliere regionale del P.S.D.I.
INTERPELLA
il Presidente della Giunta per conoscere i motivi per i quali
tale Commissione non può insediarsi e se non ritiene opportuno
intervenire affinché si risolva questo stato di cose.
Presidente
- Il Consigliere Minuzzo intende illustrare
l'interpellanza?
Minuzzo (PSDI)
- Rinuncio all'illustrazione perché credo
che l'interpellanza sia sufficientemente chiara.
Presidente
- L'interpellanza è rivolta al Presidente
della Giunta. Risponde, quindi, il Presidente della Giunta,
Consigliere Andrione.
Andrione
(UV)
- Il Consigliere Minuzzo avrà
certamente consultato gli articoli 230-231 e 231/bis del Testo
Unico del Regio Decreto 33/1934. Queste disposizioni prevedono
effettivamente che, in caso di mancata elezione da parte dei
dipendenti stipendiati e salariati, dei Comuni, il Prefetto
intervenga per nominarli in vece dei lavoratori. Queste
disposizioni sono state considerate di natura fascista da tutte le
Organizzazioni Sindacali, e attualmente i regolamenti organici
della stragrande maggioranza dei Comuni hanno eliminato questa
possibilità di nomina da parte del Prefetto. In altri Comuni
rimane; per esempio rimane teoricamente nel Comune di Aosta. Non
siamo mai più intervenuti in questa maniera, anche perché, pur
riconoscendo che il fatto di non formare le Commissioni di
disciplina a difesa, magari, della posizione personale di qualcuno,
è effettivamente un piccolo abuso che viene fatto, ci sembra
eccessivo il fatto di intervenire con decreto per nominare le
persone - che poi tra l'altro potrebbero rifiutarsi, dimettersi,
non riunirsi, e cose di questo genere - e quindi di forzare la
mano. Lo faremmo solo nel caso in cui il Sindaco di un Comune,
proprio per motivi gravi, richiedesse al Presidente della Giunta la
nomina di questa Commissione. In caso contrario, anche nella vasta
affermazione dell'autonomia comunale, preferiamo non fare il
decreto che suonerebbe un po' come un'intrusione non dovuta negli
affari comunali. Dal punto di vista del diritto puro bisognerebbe
farlo, perché tra l'altro i regolamenti organici non potrebbero
abrogare una norma di legge; però, come il Consigliere Minuzzo sa
benissimo, avviene sovente che le leggi vi siano ma che poi non
vengano applicate, specie una legge di questo genere, così vecchia
e che effettivamente porta delle norme rigide e sovente contestate;
non ancora modificate dal Parlamento, ma sovente contestate da
tutte le forze politiche.
Presidente
- Il Consigliere Minuzzo ha facoltà di
intervenire per la replica.
Minuzzo
(PSDI)
- Il fatto che il Presidente della
Giunta concordi che il non funzionamento di questa Commissione non
sia una delle cose migliori, ritengo sia da considerare come
elemento per invitarlo a provvedere in merito; evidentemente
eravamo a conoscenza del fatto che le leggi che regolamentavano
questa Commissione sono leggi fasciste; sapevamo anche che non è
nelle intenzioni - in questi argomenti - del Presidente della
Giunta prevaricare quella che è l'autonomia dei Comuni; però
riteniamo anche che il Presidente, nella sua qualità di Prefetto,
debba prendere i provvedimenti del caso. Quindi c'è la necessità, a
nostro avviso, di questa Commissione senza tuttavia imporre ai
Comuni di eleggere i rappresentanti nella medesima. Del resto
diventa anche difficile per un Sindaco chiedere esplicitamente la
convocazione della Commissione di disciplina, che poi di fatto non
riuscirà a riunirsi perché saranno gli altri Comuni a non nominare
i loro rappresentanti, vista la complessità della nomina di questa
Commissione. Inoltre, come dice giustamente il Presidente, gli
altri possono rifiutarsi o declinare la nomina; può darsi che sia
inutile, però io ritengo che un tentativo in questo senso possa
anche essere fatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK