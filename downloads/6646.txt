Consiglio Regionale della Valle d'Aosta - Oggetto del Consiglio n. 1129 del 27 febbraio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1129 del 27 febbraio 1985 - Resoconto
OGGETTO N. 1129/VIII - DIMINUZIONE DEI TRANSITI SOTTO IL
TRAFORO DEL MONTE BIANCO, NEI MESI DI DICEMBRE 1984 E GENNAIO
1985.
(Interrogazione)
PRESIDENTE:
Do lettura dell'interrogazione presentata dal
Consigliere Riccarand:
INTERROGAZIONE
RILEVATO
che, in base ai frammentari dati diffusi
dagli organi di informazione, si è registrata, negli ultimi due
mesi, una sensibile riduzione dei transiti sotto il Traforo del
Monte Bianco, con particolare riferimento ai veicoli
commerciali;
CONSTATATO
che la riduzione nei transiti dei TIR
rappresenta una tendenza evidente e pressoché costante ormai dal
1980;
AL FINE
di avere ulteriori informazioni in materia, il
sottoscritto Consigliere regionale di "Nuova Sinistra della Valle
d'Aosta";
INTERROGA
la Giunta regionale per conoscere:
1) i dati precisi sui transiti al Traforo del Monte Bianco
nei mesi di dicembre 1984 e gennaio 1985, con particolare
riferimento agli autotreni;
2)
se sulla riduzione del transito degli autotreni nel
mese di gennaio hanno influito i recenti provvedimenti della
Confederazione Elvetica tendenti a ridurre il passaggio dei TIR sul
proprio territorio;
3)
se, alla luce della tendenza alla riduzione nei
passaggi dei TIR attraverso il Traforo del Monte Bianco, non appare
opportuno riprendere in esame l'opportunità o meno di procedere
alla realizzazione dell'Autostrada Aosta-Courmayeur.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Les données sont les suivantes:
voitures et motos: décembre '84, 45.743; janvier '85, 33.253;
autocars: 959.204; camions: 34.013 35.136. Tous véhicules: 42.000,
82.000 et 69.000. Je crois que cette diminution qu'il y a eu par
rapport aux voitures est due surtout au fait qu'il y a eu du
mauvais temps et que pendant cette période il y a eu des grèves et
des difficultés pour les différents voyageurs. Je crois que pour le
reste soit pour les TIR que pour les poids lourds, il n'y a pas eu
une diminution substencielle. Pour le restant, je pourrais donner
les données que j'ai à Monsieur Riccarand. Je sais que pour le mois
de février les données sont à peu près les mêmes: il y a eu un
maintien des pourcentages que je viens de lire.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.)
: Il fatto rilevante che emerge dai dati
dei passaggi al Tunnel del Monte Bianco nei mesi di dicembre 1984 e
gennaio 1985 è in sostanza caratterizzato da un notevole decremento
dei transiti di autotreni, come risulta dalle cifre citate dal
Presidente della Giunta.
Ci troviamo di fronte ad una sensibile diminuzione dei passaggi
che, a mio avviso, rappresenta un fatto importante e significativo:
fra il gennaio 1984 e il gennaio 1985 c'è stata una riduzione di
circa 5.000 automezzi! I dati precisi sul transito al Traforo del
Monte Bianco nei mesi di dicembre 1984 e gennaio 1985 sono
questi.
(.....INTERRUZIONE.....)
L'aumento c'è stato ma è rapportato ai rispettivi anni. Si
tratta di fare un confronto tra dicembre 1984 e gennaio 1985!
Al di là di questo bisogna cercare di capire come mai si è
verificata questa netta riduzione. Il Presidente della Giunta ha
detto che la riduzione era probabilmente dovuta al freddo e al
maltempo, ma io credo che non si tratti solo di questo. Nel gennaio
del 1985 c'è stato un passaggio di circa 5.000 autotreni in meno
rispetto al gennaio 1984 ed è una riduzione sensibilissima.
In precedenti occasioni avevo chiesto di avere informazioni
sulle conseguenze che potevano avere per il transito dei TIR le
recenti misure introdottedalla Confederazione Elvetica per tassare
il transito dei TIR sul proprio territorio. Il Presidente della
Giunta non ha dato risposta al secondo punto dell'interrogazione,
così come non l'ha data sul punto tre.
Mi dichiaro quindi insoddisfatto della risposta del Presidente
della Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK