Consiglio Regionale della Valle d'Aosta - Oggetto del Consiglio n. 110 del 24 giugno 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 110 del 24 giugno 1970 - Resoconto
OGGETTO N. 110/70 - Legge regionale recante: "Modificazioni
alle leggi regionali 11 maggio 1965, n. 4 e 29 luglio 1968, n. 19,
concernenti l'assistenza integrativa regionale a favore dei ciechi
civili".
Montesano (P.S.D.I.) -
Si passa al numero tre dell'ordine
del giorno.
A proposito di questa proposta di legge, desidero proporre al
Consiglio che essa venga discussa congiuntamente con l'analogo
disegno di legge, contenuto al n. 5, la prima presentata dal
Consigliere Mappelli, il secondo presentato dalla Giunta regionale;
ora la discussione generale si può fare abbinata, essendo
l'argomento unico, poi si passerà alla votazione separata delle due
leggi, in modo da concludere con la votazione l'esito dei due
disegni presentati.
Allora c'è l'Assessore alla Sanità. Lei ha chiesto la parola, ma
se lei non me la chiede nuovamente, c'è Mappelli che... Un attimo,
per favore.
Io sono pressato da questo pacco di lettere che mi viene
presentato e, dunque, senta Assessore, io la volevo pregare di
chiedere... a lei se era d'accordo sulla discussione congiunta,
Consigliere Mappelli è d'accordo? (
Mappelli
:
sì)
...allora l'Assessore alla Sanità.
Benzo
(D.P.) -
Questa proposta di modificazione
alle leggi regionali del '66 e del '67 concernenti la concessione
di contributi a favore dei ciechi civili sta in questi termini. Con
legge regionale dell'11.5.1965 è stata autorizzata la concessione
ai minorati di vista affetti da cecità assoluta o da un residuo
visivo inferiore ad un ventesimo non dipendenti da cause di guerra
o di servizio, nati e residenti in Valle d'Aosta oppure residenti e
domiciliati in Valle da almeno cinque anni di un assegno mensile di
accompagnamento di lire 5.000. Con successiva legge regionale del
29 luglio 1967, l'importo dell'assegno di accompagnamento è stato
aumentato da lire 5.000 a lire 10.000 mensili a partire dal primo
gennaio 1967. Dall'entrata in vigore della legge 11.5.1965, sono
state inoltrate alla Regione 216 domande e i minorati della vista
ammessi a fruire del beneficio sono stati 147; attualmente gli
assistiti sono 108; sono in corso di istruttoria 20 domande, di cui
11 positivamente definite.
La corresponsione di questo assegno di accompagnamento ha recato
indubbiamente un certo conforto economico e morale ai ciechi civili
della regione i quali per la natura della loro infermità non hanno
praticamente la possibilità di condurre una vita autonoma ma devono
dipendere dai familiari e dalle persone che li assistono.
Il disegno di legge regionale di iniziativa della Giunta
regionale è sottoposto oggi all'esame e all'approvazione del
Consiglio e prevede due sostanziali modificazioni alla precedente
normativa; con la prima l'importo dell'assegno di accompagnamento è
elevato da lire 10.000 a lire 15.000 mensili, allo scopo di dare un
più concreto aiuto economico ai minorati della vista, anche in
considerazione dell'aumento del costo della vita, verificatosi in
questi ultimi anni. Con la seconda modificazione si eleva da 50.000
a lire 70.000 mensili l'attuale limite del reddito previsto, oltre
al quale i richiedenti non possono fruire dell'assegno di
accompagnamento. Tale modifica trova la sua giustificazione nel
constatato diminuito valore della lira e, tra l'altro, porrà alcuni
ciechi civili - finora esclusi dal beneficio perché titolari di
redditi di poco superiori alle 50.000 lire - nella condizione di
fruire dell'assistenza regionale.
La Commissione consiliare di sanità, nella seduta del 16 giugno
1970, ha preso in esame i due disegni di legge, quello presentato
dal Consigliere Mappelli e quello di iniziativa della Giunta
concernente questo assegno di accompagnamento per i ciechi civili;
la Commissione, a maggioranza, ha espresso parere contrario
all'approvazione del disegno di legge presentato dal Consigliere
Mappelli e parere favorevole all'approvazione di quello di
iniziativa della Giunta in quanto quest'ultimo contiene l'aggiunta
di una norma migliorativa e più favorevole per la categoria dei
ciechi civili.
Mappelli
(D.C.)
- Messieurs les Conseilleurs, per
quanto riguarda, mi pare, la proposta di modifica dalle dieci alle
quindicimila lire, non ha assolutamente niente da eccepire in
quanto i due progetti sono esattamente uguali.
Riguardo alla seconda modifica, per cui l'Assessore Benzo ha
sottolineato questa necessità di modifica dalle 50 alle 70 in
seguito all'aumento del costo della vita, e dunque della
diminuzione del potere d'acquisto, già in sede di Commissione mi
ero astenuto su questo articolo. Per rispecchiare la situazione di
fatto dei ciechi in Valle d'Asta e per arrivare a una definitiva
normativa dei loro diritti in base alla legge, io propongo che
questo emendamento, cioè questo articolo 2, mentre il primo
paragrafo dice: "il capoverso lettera a) dell'art. 2 della legge
regionale 11 maggio 1965 n, 4 è modificato come segue a decorrere
dal primo gennaio 1970," - e fin lì sono d'accordo di accettare
questa normativa - anziché dalle cinquanta alle settanta io avrei
proposto qualora...perché la legge all'art. 2 recita: "non possono
fruire i ciechi che si trovano nelle seguenti condizioni" - la
legge, la prima legge, che è stata promulgata in data 11 maggio
1965, al punto a) recita: "non hanno diritto coloro che fruiscano
di sussidi continuativi di assistenza, di pensione, di rendite, di
assegni vitalizi di carattere continuativo, oppure superiori alle
50 mila lire", ed era qui che l'Assessore Benzo proponeva la
modifica giustificandola, giustamente, in base all'aumento del
costo della vita, però se noi vogliamo eliminare questo problema
che ogni tanto si ripresenta in base alla scala mobile, e dunque in
base al potere di acquisto della lire, io riterrei che si potrebbe
mettere come emendamento quanto segue: "qualora l'interessato
risulti iscritto nei ruoli di imposta complementare sui redditi".
Questa dicitura è stata anche sostenuta a livello nazionale dalla
categoria dei ciechi sulla proposta di legge che è andata in
Parlamento un mese or sono e che recita esattamente in questo
senso: "la pensione non reversibile e l'indennità di
accompagnamento di cui ai precedenti articoli spettano ai ciechi
civili, sempre che l'interessato non risulti iscritto nei ruoli
dell'imposta complementare sui redditi"; cioè qui è
all'incontrario, in quanto si dice: "hanno diritto", mentre dato
che la legge all'art. 2 nostro dice: "non hanno diritto"; ecco che
la mia proposta viene inversa, e dice: "qualora l'interessato
risulti iscritto nei ruoli di imposta complementare sui redditi non
avrebbe diritto a questa indennità". Ora qui vi può essere da parte
nostra la preoccupazione di coprire la spesa, or bene, io so, con
dei dati certi, che questa normativa interesserebbe dalle otto alle
nove persone in Valle d'Aosta e taglierebbe la testa al toro: ogni
qualvolta ci sono delle modifiche le si devono così tener conto, in
base a quello che può essere il costo della vita e a quello che può
essere invece il potere d'acquisto.
Io propongo questo emendamento, accetto giustamente questo
articolo due, il capoverso, la lettera a), con - anziché superiore
alle 70 mila - con questa differenziazione.
Montesano (P.S.D.I.) -
Consigliere Mappelli, la prego di
mettere per iscritto gli emendamenti. Grazie.
Benzo
(D.P.) -
Io appunto desideravo sentire quali
erano gli intendimenti del Consigliere Mappelli, sull'aumento da
lire 50.000 a 70.000 si era astenuto, quindi in quel momento non
era favorevole, tanto è vero che io ho predisposto questa modifica
dell'art. 2 che passo al Presidente del Consiglio, in questi
termini: "non possono" - dice l'articolo della legge - "non possono
fruire dell'assegno i ciechi che si trovino nelle seguenti
condizioni: a) risultino iscritti nei ruoli d'imposta complementare
dei redditi", e perché ho predisposto questo emendamento? Per il
semplice fatto che la legge nazionale che è in fase di
promulgazione così prevede, quindi con questo emendamento noi non
facciamo altro che adeguarci alle leggi nazionali.
Rimangono salvi però quelli che erano agli altri capoversi che
il Consiglio regionale aveva approvato ed erano migliorativi della
stessa legge nazionale, e noi non vogliamo, come invece sarebbe
stato fatto, cioè: "siano affetti da cecità riconosciuta per causa
di guerra, di servizio, per le quali abbiamo diritto a previdenze
previste dalla legge dello stato, abbiano parenti obbligati agli
alimenti, le cui condizioni economiche siano tali da poter
garantire una completa esistenza al cieco e non abbiamo compiuto il
quattordicesimo anno di età".
Io presento questa modifica all'art. 2, proprio per adeguare e
anticipare quella che è la legge nazionale in fase di
promulgazione.
Montesano (P.S.D.I.) -
Assessore, io domando, a quale
legge? Alla sua o...
Benzo
(D.P.) -
Alla legge di iniziativa della
Giunta. Era già migliorativa, perché portava da 50 a 70 mila; con
questo significherebbe portare a 80 mila lire mensili, per essere
chiari; in quanto attualmente l'esenzione dell'imposta
complementare sui redditi, è delle 80 mila lire.
Va da sé che qualora questo limite venisse aumentato come ogni
tanto purtroppo avviene per questo scalare del limite del costo
della vita, automaticamente la legge sarebbe adeguata; noi con
questo rispondiamo, forse anticipando leggermente quella che è la
promulgazione della legge nazionale.
Montesano (P.S.D.I.) -
La parola al Consigliere
Tonino.
Tonino (P.S.I.U.P.) -
In relazione alla proposta di
modifica alle due leggi regionali per l'assistenza integrativa ai
ciechi civili, io sono perfettamente d'accordo, proporrei però che
il limite del reddito per poter usufruire dell'assegno integrativo
sia portato anziché alle 70 mila mensili come proposto alle 80 mila
e che l'aumento dell'indennità proposto dalle attuali 10 mila
mensili alle 15 mila mensili sia portato a 20 mila lire mensili;
ciò in considerazione che le 5.000 lire al mese che la Giunta
propone di aumentare valgono appena appena per uniformarsi sul
costo della vita in continuo aumento, motivo per cui non vi sarebbe
alcun sostanziale miglioramento verso una categoria colpita da una
delle più gravi infermità e di cui il Consiglio regionale ha il
dovere, non solo di aumentare quel tanto per pareggiare con
l'aumento del costo della vita, ma, trattandosi proprio di una
categoria che per sua disgrazia ha bisogno di un accompagnatore, è
ovvio che insieme all'aumento del costo della vita, debba aumentare
anche il costo dell'accompagnatore.
Ecco quale è il motivo per cui chiedo un ulteriore aumento di
5.000 lire al mese e portare così la maggiore spesa annua degli 8
milioni previsti ai 16.000.000. Penso che un aumento in più nelle
spese sul bilancio regionale di otto milioni, sia una cosa che si
può sopportare benissimo, facendo un esame di tutte le altre spese,
alcune delle quali possono essere riviste, se si vuole veramente
porre fine alla facile gestione come sembrerebbe si volesse fare in
tema della moralizzazione in tutti i campi; e dare in questo modo
un aiuto non solo finanziario ma anche morale ad una categoria già
duramente colpita per la sua grave infermità, quindi è sotto questo
grave aspetto che si deve vedere il contributo, e non già andare a
vedere la complementare o altre cose.
Benzo
(D.P.) -
Consigliere Tonino, per la sua
prima domanda, mi pare di averla già anticipata, in quanto, come le
ho detto, portando questo emendamento: "che non risultano iscritti
nel ruolo dell'imposta complementare", è chiaro che già in oggi si
arriva alle 80.000, ma permette - come prevede la legge nazionale -
che qualora l'indice aumentasse verrebbe aumentato, il che
sarebbero salvaguardati sotto questo aspetto.
Per quanto attiene alla sua seconda domanda, mi permetta la
battuta, così, non è che si cerchi così di giocare a rialzo, qui a
un certo momento la Giunta regionale ha ritenuto di poter, in base
alle disponibilità di bilancio... a quelle che sono le giuste
esigenze della categoria, a quello che sono d'altronde, la
normativa di carattere nazionale, di portare questo assegno e
adeguarlo alle lire quindicimila.
Quindi noi come Giunta regionale, non possiamo che respingere la
seconda parte, la sua richiesta di aumento successivo, che
d'altronde, sarebbe fuori da quelle che sono le disponibilità
attuali del bilancio.
Montesano (P.S.D.I.) -
Io prego il Consigliere Tonino di
passarmi per iscritto gli emendamenti proposti, altrimenti io non
riesco poi a tener presente quello che lei ha detto. Chi altro
chiede la parola?
Balestri (P.S.I.) -
D'accordo su questa legge, ma come
Commissione Sanità, io pregherei il Consigliere Mappelli - visto
che ormai è stato trovato un accordo - di ritirare la propria
legge, in quanto è stata ormai assorbita completamente da quella di
proposta della Giunta, quindi chiedo di fare un'unica votazione
sulla proposta della Giunta.
Non so se il Consigliere Mappelli è d'accordo.
Savioz
(P.C.I.) -
Io volevo sapere quanti sono i
ciechi della Valle d'Aosta.
Benzo
(D.P.) -
Posso rispondere subito,
Consigliere Savioz, abbiamo avuto 216 domande e i minorati della
vista ammessi a fruire del beneficio sono stati 147.
Savioz
(P.C.I.) -
È un numero purtroppo molto
elevato per l'infermità che li colpisce, però non è che sia un
numero esagerato.
Io non so se sia ancora il caso di mantenere le 70 o le 80 mila
lire di massimo, sarebbe forse più opportuno di darle a tutti
queste 15 mila lire di accompagnamento; indipendentemente da quello
che può essere il loro reddito, perché oggi giorno, signori, con
70.000 lire non è che si navighi, non so.
Benzo
(D.P.) -
Consigliere Savioz se mi permette,
dico questo, che in effetti, con il miglioramento dell'emendamento,
sono questi otto, nove casi in più, però c'è da far presente che
quelli che superano questa cifra di 80.000 mensili sono dei casi di
gran lunga superiori. Ecco. Ha capito? Da un esame che ho voluto
fare. Quindi ci sono possibilità economiche, direi, notevoli.
Montesano (P.S.D.I.) -
Chi altri chiede la parola?
Allora, siccome gli emendamenti in riguardo...oh! Prima di tutto il
Consigliere Mappelli, c'è il Consigliere Balestri che ha fatto una
richiesta, Lei mantiene il suo progetto; siccome sulla legge
Mappelli, che metteremo prima in votazione, esiste solo un
emendamento portato da lui stesso, mi pare, un emendamento che
riguarda, diciamo così: "un limite delle 60.000 lire" - mi pare -
"qualora l'interessato risulti iscritto nei ruoli di imposta
complementare sui redditi", ora Lei lo può modificare perché, non
ci fosse un emendamento presentato da altri, io metterei ai voti
prima l'articolo da lei presentato, poi l'emendamento cade se
l'articolo è approvato; siccome è presentato da lei io metto ai
voti la legge modificata dal suo emendamento.
Mappelli
(D.C.) -
Io chiedo al Presidente,
gentilmente, non so se questo è possibile, per quanto riguarda
l'art. 1 e quello presentato dal sottoscritto, il 2, e quello della
Giunta, l'art. 3, sono uguali, dunque lì siamo tutti d'accordo,
(
Montesano:
No, no, Consigliere Mappelli, le votazioni
devono essere fatte separatamente) ... Allora io chiedo che venga
messo in votazione quel mio emendamento, questo lo mantengo, il
resto va benissimo.
Benzo
(D.P.) -
... chiarito un punto: primo - se
viene votata una legge, ... la legge di iniziativa della Giunta,
chiaro? Primo punto... (
Montesano: ...
come?) ...Se viene
votata la legge di iniziativa della Giunta - primo come legge...
(
Montesano:
come legge ... l'ordine del giorno) ...sono
state unificate (
Montesano:
...sono state unificate nella
discussione generale; le votazioni devono essere fatte secondo il
punto all'ordine del giorno, separatamente, naturalmente).
Allora tengo a precisare questo, come Giunta: stando a quanto ha
già dato come parere la Commissione di Sanità, ritenendo nettamente
migliorativo in allora con l'astensione del Consigliere Mappelli,
che non riteneva di portare da 50 a 70 mila lire il contributo per
i ciechi, ed avendo la Giunta tramite la mia proposta di
emendamento di poc'anzi affermato il principio dell'estensione a
coloro che non fruiscono...che non superano il limite dell'imposta
complementare sui redditi, che è lo stesso emendamento, ripeto, la
Giunta, per questi motivi, non vota, vota contro la legge
presentata dal Consigliere Mappelli, facendo e ribadendo
chiaramente che per quanto concerne l'art. 2 che è oggi
migliorativo ancora delle proposte già di iniziativa della Giunta,
per cui lo stesso emendamento chiarificativo è stato presentato
dalla Giunta, voterà poi a favore della legge di iniziativa della
Giunta.
Mappelli
(D.C.) -
Io desidero chiarire che se
all'art. 2 - quell'articolo che io ho accettato la dizione "anziché
la questione delle 70-80 mila" - avviene su quanto le ho
presentato, Signor Presidente, cioè che sia iscritto ai ruoli
dell'imposta complementare sui redditi, è chiaro che io ritiro la
mia legge, ma se non viene accettato questo, come si fa?
Montesano (P.S.D.I.) -
Allora, io leggo, scusi se io
leggo... dice esattamente questo al punto a): "non possono
usufruire della somma i ciechi che si trovano nelle seguenti
condizioni: a) risultino iscritti nei ruoli dell'imposta
complementare sui redditi".
È la stessa cosa che lei ha proposto. Quindi, perciò cosa fare,
Consigliere Mappelli? Allora ritira la legge, si mette in votazione
la legge presentata dalla Giunta emendata da quanto è stato
proposto dall'Assessore; ora io devo dire al Consigliere Tonino che
va votata prima la legge e poi l'emendamento, cioè se la legge è
approvata, il suo emendamento cade, questo per ragioni di
regolamento.
Io lo voglio leggere. Assessore Benzo, Lei accoglie o non
accoglie l'emendamento?
Benzo
(D.P.) -
...la Giunta non ritiene di
accogliere l'aumento da 15 a 20 mila.
Montesano (P.S.D.I.) -
Allora le leggo, Consigliere
Tonino, all'art. 46: "se l'emendamento è aggiuntivo si pone ai voti
prima della mozione principale". Questo vale anche per le leggi; se
è soppressivo si pone ai voti il mantenimento dell'inciso, se è
sostitutivo, come nel caso suo, si pone prima ai voti l'inciso che
l'emendamento tende a sostituire; se l'inciso è mantenuto,
l'emendamento cade.
Tonino (P.S.I.U.P.) -
...questi emendamenti, credo che la
Giunta avesse preso in considerazione la mia proposta, perché per
il momento non ha voluto prendere in considerazione questa mia
proposta, io faccio una breve dichiarazione di voto e di
astensione, la mia astensione ha un significato benevolo, per
quanto riguarda l'aumento della categoria, e ha un altro
significato la mia astensione, che è quello che la Giunta riveda
prossimamente la mia proposta di un ulteriore aumento di 5.000 lire
in quanto un aumento di 5.000 lire in questo caso non riesce
nemmeno a coprire le spese del costo della vita che in questi
ultimi anni è salito vertiginosamente.
Montesano (P.S.D.I.) -
Allora, si mette, tenuto conto che
la proposta di legge del Consigliere Mappelli è ritirata dallo
stesso, si pone ai voti la legge della Giunta, la quale porta il n.
5.
Dichiarazione di voto?
Art. 1 - Chi approva alzi la mano. Astenuto: Tonino.
Il Consiglio approva - contrari nessuno, mi pare.
Art. 2 - emendato come comunicato dall'Assessore Benzo.
Chi approva alzi la mano.
Contrari? Astenuto? Tonino.
Art. 3 - Chi approva alzi la mano. Contrari? Astenuti?
Tonino.
Art. 4 - Chi approva alzi la mano. Contrari? Astenuti?
Tonino.
Il Consiglio approva.
Si passa alla votazione a scrutinio segreto.
Risultato della votazione: votanti: trentadue; voti favorevoli:
trentadue - Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK