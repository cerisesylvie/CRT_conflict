Consiglio Regionale della Valle d'Aosta - Oggetto del Consiglio n. 1079 del 11 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1079 del 11 marzo 2015 - Resoconto
OGGETTO N. 1079/XIV - Approvazione di risoluzione: "Sito
ufficiale Regione Valle d'Aosta".
Presidente -
Per l'illustrazione, la parola al
Consigliere Grosjean.
Grosjean (UVP) -
Visto l'avvicinarsi di questo grande
momento
EXPO Milano 2015
, sono voluto andare a fare una
verifica di persona sul sito della Regione per capire un attimino
come ci presentavamo e così cliccando semplicemente
"EXPO
VdA"
mi si è aperta la pagina ufficiale della Regione. Ho
chiesto poi ai colleghi della società, cioè i due colleghi che si
occupano, si occupavano della società mi hanno detto che il loro
sito è ancora in creazione, quindi siamo sul sito della Regione,
non su quello della società, tanto per chiarire. Ebbene, come
valdostano, come imprenditore agricolo valdostano, mi sono
veramente indignato, perché non è possibile...siamo alla vigilia di
una grande manifestazione, parliamo di milioni di visitatori che
dovranno venire a Milano, io credo che tutta questa gente è molto
più "avanzata" del sottoscritto dal punto di vista tecnologico,
quindi il sito, queste cose, sicuramente le guarderanno e il nostro
sito, purtroppo, non è che inviti tanto la gente a venire in Valle
d'Aosta.
Mi sono soffermato sul quadro economico, non ho capito veramente
la scelta dei prodotti che sono stati segnalati. Quando avevamo
discusso di Salone del gusto con l'Assessore Testolin, mi aveva
detto:
"abbiamo fatto una scelta, abbiamo puntato sui prodotti
DOP"
. Era una scelta che in quella occasione non condividevo,
però comunque era una scelta, quindi, diciamo, l'avevo accettata.
Qui, invece, non c'era questa scelta, si è parlato di tutto un po':
si è parlato di Fontina, si è parlato di Reblec, si è parlato di
Salignon, si è parlato di tanti prodotti, non si parlava di
nient'altro, non si parlava assolutamente di vino fino ad oggi, ma
so anche il perché: perché all'uscita del Consiglio scorso, proprio
qui ho fermato sempre l'Assessore Testolin e gli ho detto: "guarda
un po' come mai che non si parla di vino sul sito ufficiale della
Regione?". La ringrazio quindi, penso che sia un suo intervento che
abbia fatto sì che oggi aprendo la pagina...trac! Ho visto al posto
di due
reines
un filare di grappoli e un piccolo capitolo
che parlava di viticultura.
Io però credo che sia veramente assurdo non sfruttare in modo un
po' più importante, un po' più intelligente, direi, queste
opportunità. Ci sono tutti gli altri prodotti, ci sono le mele, c'è
il miele, ci sono le castagne, abbiamo un prodotto molto
particolare: il Génépy, che è stato riconosciuto come "prodotto ad
indicazione tipica" proprio la settimana scorsa dalla commissione,
quindi non fare attenzione a queste cose mi sembrava una cosa un
po' anomala. È vero, io pensavo che fosse il sito dell'
EXPO
- mi hanno poi spiegato solo dopo che era quello ufficiale della
Regione - e, guardando il titolo dell'
EXPO
, mi sono anche
chiesto come mai la
green-economy
della Valle d'Aosta non è
stata presa in considerazione. Abbiamo delle aziende che sono
leader
a livello mondiale per quello che riguarda
l'agricoltura moderna, le...come possiamo dire? le nuove tendenze,
le nuove conoscenze e parliamo di agricoltura ecosostenibile, di
agricoltura simbiotica, non ne facciamo nessun accenno, questi sono
gli argomenti di attrazione.
Io credo che in Valle d'Aosta la gente la facciamo venire per le
montagne, la facciamo venire se ci sarà la funivia del Monte Bianco
aperta, al più presto sicuramente anche per questo motivo, la
faremo venire perché ci sono i 150 anni del Cervino, di tutte
queste cose non ho visto granché. Il mio invito quindi è
semplicemente a tutti gli Assessori, ognuno per il proprio settore,
a rivedere un attimino questo strumento, che, tra l'altro, è uno
strumento che non ci costa, per aggiornare il sito credo che
abbiamo gli uffici preposti, non credo che sia...
Presidente
- Colleghi, un po' di silenzio, per
cortesia!
Grosjean (UVP) -
...una cifra improponibile, anzi è un
servizio che dobbiamo fare per tutta la popolazione valdostana,
perché in un momento così particolare perdere anche un solo turista
credo sia veramente un'occasione persa.
Presidente
- Apriamo la discussione generale. Qualcuno
vuole intervenire? Se non ci sono interventi, chiudo la discussione
generale. La discussione generale è chiusa. Per la replica, la
parola al Presidente Rollandin.
Rollandin (UV) -
Sì, grazie Presidente.
La risoluzione tocca un tema che credo sia non solo di grande
attualità, ma è un po' il tema che è alla base di un lavoro
importante, se n'è discusso anche questa mattina dicendo che con la
società e con i responsabili della società hanno lavorato, hanno
fatto in modo che ci fossero le premesse per avere il successo che
lei giustamente si aspetta, anche da questi interventi.
Per quanto riguarda invece lo specifico, ricordo che il tema
dell'
EXPO
è l'agroalimentare, tutto il resto va fatto
rientrare, come hanno fatto i responsabili della società, in modo
che si ricolleghi comunque con questo tema, che è alla base delle
scelte. Detto questo, credo che ci sia un'esigenza che condividiamo
di fare in modo che anche il sito della Regione, che giustamente
lei ha guardato, possa avere quelle integrazioni che meglio possano
rappresentare le opportunità e quindi invitare sempre di più e
sempre meglio a fare quello sforzo per far portar gente, per far
conoscere la Valle, se ho capito bene quello che è il senso. Noi
quindi accogliamo questa mozione comprendendone lo spirito e faremo
in modo che nel breve tempo questo sia in qualche modo fatto.
Sottolineo solo un aspetto, perché è giusto, i colleghi
dell'
EXPO
, della società mi hanno fatto presente che sono in
difficoltà per quanto riguarda il sito dell'
EXPO
, se non ho
capito male, e da tempo aspettano una risposta da parte dell'organo
che dovrebbe darla, che purtroppo, passati i 40 giorni e anche di
più, non si è ancora avuta...dico per difficoltà tecnica...anche
per spiegare perché non c'è ancora il sito specifico che dovrebbe
poi, diciamo, dare il "la" un po' a tutta l'operazione. Lo dico per
conoscenza, perché giustamente il collega ha fatto presente quello
che manca, ma di lì proprio quello che è il più esposto
manca...quindi con questo spirito votiamo questa risoluzione,
sperando di arrivare al più presto a delle conclusioni valide con
quell'obiettivo che lei ha ricordato. Grazie.
Presidente -
Grazie. Ci sono altri interventi? La parola
al Consigliere Grosjean.
Grosjean (UVP) -
Solo per ringraziarla e per ribadire che
mancano 50 giorni all'
EXPO
, è per quello che io ho voluto
mettere un po' di fuoco su quest'argomento: è perché non vorrei che
tra difficoltà e altro il sito ufficiale sia pronto a
manifestazione finita, sei mesi sono veloci, quindi la ringrazio
per aver accettato questa risoluzione e auspico che al più presto
tutti e due i siti siano ben attivi.
Presidente -
Grazie Consigliere Grosjean. Se non ci sono
altri interventi, mettiamo in votazione la risoluzione. La
votazione è aperta. La votazione è chiusa.
Presenti: 33
Votanti: 33
Favorevoli: 33
Il Consiglio approva all'unanimità.
Colleghi, prima di esaurire i lavori del Consiglio un attimo che
ha chiesto la parola il Consigliere La Torre.
La Torre (UV) -
Grazie Presidente.
Solo per mettere a verbale una mozione d'ordine a nome dei
colleghi Chatrian, Morelli, Fontana, Donzel, Lanièce, Viérin Marco
e La Torre: nella votazione della risoluzione del Movimento Cinque
Stelle noi abbiamo estratto la scheda e non eravamo presenti alla
votazione. Lo dico perché il sistema purtroppo non registra i
nominativi di coloro che hanno tolto la scheda e quindi credo sia
giusto che restino nel verbale del Consiglio. I nominativi quindi
che ho letto hanno estratto la scheda e non hanno partecipato.
Grazie.
Presidente
- Grazie Consigliere La Torre. Con questo
punto abbiamo terminato i lavori del Consiglio. Buona serata a
tutti.
---
L'adunanza termina alle ore 20,29.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK