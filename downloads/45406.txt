Consiglio Regionale della Valle d'Aosta - Oggetto del Consiglio n. 2160 del 12 gennaio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
EDILIZIA
Edilizia pubblica
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2160 del 12 gennaio 2023 - Resoconto
OGGETTO N. 2160/XVI - Inammissibilità di interpellanza: "
Interlocuzioni con il Comune di Aosta al fine di implementare i
parcheggi in città per turisti e lavoratori."
Bertin (Presidente) -
Punto n. 41. Il punto in questione,
come segnalato anche al Consigliere tramite lettera, ricade nei
casi previsti dall'articolo 109 del Regolamento, in particolare il
comma 4: "In caso di materia ritenuta estranea alla competenza
degli organi regionali, viene data lettura dell'interrogazione o
dell'interpellanza al Consiglio, il quale decide, senza
discussione, a scrutinio palese, sull'ammissibilità
dell'interpellanza o dell'interrogazione". Pertanto non c'è
discussione, come prevede il regolamento. Diamo lettura
dell'interpellanza.
Lettura dell'interpellanza del consigliere Lucianaz
:
"Constatato che già durante il ponte dell'Immacolata - in
particolare nei giorni di giovedì 8 e di sabato 10 e domenica 11
dicembre 2022 - un'eleva affluenza di visitatori e di turisti nel
centro di Aosta in occasione del mercatino di Natale, oltre alla
quotidiana attività di numerose realtà commerciali e dell'apertura
di sale museali e di interessanti attrazioni di carattere
archeologico storico culturale si è verificata una saturazione
totale dei parcheggi in città. Appreso dalla solerte attività
repressiva della Polizia Municipale del Comune di Aosta, che ha
elevato contravvenzioni per sosta vietata anche in quei giorni di
massima di città; rilevata la palesata difficoltà da parte di tanti
visitatori che non conoscono la città a trovare un parcheggio in
uno spazio ragionevolmente vicino al centro città ora più che mai
con la presenza di numerosi cantieri e nel prossimo futuro con la
prospettiva di ulteriori ridimensionamenti di alcuni parcheggi nel
centro. Rammentata la dichiarata vocazione turistica della città,
che richiama un numero consistente di presenze oltre che la
concentrazione in particolare nel centro storico di tante realtà
commerciali e legate alla ristorazione e ai residenti e ancora
dalla presenza del Palazzo Regionale e della maggior parte degli
uffici pubblici regionali, comunali e statali. Il sottoscritto
Consigliere interpella il Governo per conoscere: il numero
complessivo dei posti auto a pagamento e non a pagamento di tutti i
piazzali pubblici siti nel Comune di Aosta; il numero complessivo
dei posti auto delle strutture nei parking a pagamento di Aosta, il
numero complessivo dei posti per camper e bus in Aosta. Se vi siano
state interlocuzioni con l'Amministrazione del Comune di Aosta a
questo riguardo e soprattutto quali siano gli intendimenti del
Governo regionale affinché si predisponga un degno e adeguato
servizio di fermate e di parcheggio per gli autoveicoli e i bus e
una adeguata indicazione stradale. Se nel caso, dagli operatori che
quotidianamente lavorano in centro sia stata presa in
considerazione di concerto con il Comune di Aosta una politica di
tariffe più ragionevoli".
Presidente -
Come è previsto dal regolamento si mette in
votazione l'ammissibilità dell'interpellanza, vale a dire se
ritenuta di competenza degli organi regionali oppure no.
Chi è favorevole all'ammissibilità vota a favore, chi ritiene
non sia ammissibile vota contro.
La votazione è aperta. La votazione è chiusa.
Presenti: 33
Favorevoli: 13
Contrari: 18
Astenuti: 2 (Guichardaz Erika e Minelli)
Il Consiglio dichiara non ammissibile l'interpellanza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK