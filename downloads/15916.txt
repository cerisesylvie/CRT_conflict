Consiglio Regionale della Valle d'Aosta - Oggetto del Consiglio n. 2249 del 6 novembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2249 del 6 novembre 1996 - Resoconto
SEDUTA POMERIDIANA DEL 6 NOVEMBRE 1996
OGGETTO N. 2249/X Programma di dismissioni per l'anno 1997 di
beni immobili di proprietà inservibili per uso pubblico (articolo
3, legge regionale 19 gennaio 1996, n. 1).
Deliberazione Il Consiglio
Richiamato il 5° comma dell'articolo 3 della legge regionale 19
gennaio 1996, n. 1 (legge finanziaria per gli anni 96/98) con la
quale si impegnava a sottoporre al Consiglio regionale una proposta
di deliberazione contenente un elenco di beni del patrimonio
disponibile della Regione, inservibili per uso pubblico, da
alienare ai sensi e con le modalità di cui alla legge regionale 9
agosto 1994, n. 43;
Vista la relazione sullo stato di attuazione dei piani di
dismissione del patrimonio immobiliare approvati negli anni 1994
(allegati A e B alla legge regionale 9 agosto 1994, n. 43) e 1995
(deliberazione consigliare n. 1452 del 13 luglio 1995);
Ravvisata l'opportunità di approvare tempestivamente un piano di
dismissioni che consenta di avviare le relative procedure in modo
che le operazioni di vendita possano concludersi entro il prossimo
anno 1997;
Dato atto che i beni immobili del patrimonio della Regione di
cui agli allegati A, B e C possono essere dichiarati inservibili
per uso pubblico o per pubblica funzione;
Atteso che per tali beni non sono state avanzate richieste di
utilizzo ai sensi della legge regionale 23 novembre 1994, n. 68
recante "Dismissione di beni immobili di proprietà regionale a
favore dei comuni";
Rilevato che i beni immobili di cui all'allegato A dovranno
essere alienati mediante asta pubblica ai sensi e con le modalità
di cui all'articolo 3 della legge regionale n. 43/94, quelli di cui
all'allegato B dovranno essere preliminarmente posti in vendita a
trattativa privata all'IACP e, solo in caso di esito negativo,
messi all'asta, mentre quelli di cui all'allegato C dovranno essere
offerti in prelazione ai soggetti titolari di contratto di
locazione con il precedente proprietario alla data di acquisizione
dell'immobile al patrimonio regionale, al prezzo di acquisto, e
solo successivamente, se non occupati da persone appartenenti alle
categorie protette indicate nella predetta legge n. 43/94, ceduti,
a prezzo di mercato, agli assegnatari di altro alloggio che risulti
però inadeguato alle esigenze famigliari ai sensi dell'articolo 12,
comma 2, lettera C del regolamento n. 2 del 23 dicembre 1989 di
esecuzione dell'articolo 4 della legge regionale 28 dicembre 1984,
n. 76 e, in mancanza di richieste in tal senso, messi all'asta;
Visto il parere favorevole di legittimità rilasciato dal
Dirigente della Direzione Generale del Bilancio, dell'Assessorato
del bilancio e delle finanze, ai sensi dell'articolo 72 della legge
regionale n. 3/1956 e successive modificazioni, e del combinato
disposto dagli articoli 13 - comma 1 - lett. e) e 59 - comma 2 -
della legge regionale n. 45/95, sulla presente deliberazione;
Delibera
1) di prendere atto dello stato di attuazione dei piani di
dismissione di cui agli allegati A e B alla legge regionale n.
43/94, nonché di quelli approvati con deliberazione consigliare n.
1452 del 13 luglio 1995 come risulta dalla relazione presentata
dagli Uffici ed allegata al presente provvedimento;
2) di dichiarare inservibili per uso pubblico o per pubblica
funzione i beni immobili di cui agli allegati A, B e C, facenti
parte integrante alla presente deliberazione;
3) di autorizzare la Giunta regionale ad alienare i beni
immobili di cui sopra secondo le procedure indicate all'articolo 3
della legge regionale 9 agosto 1994, n. 43 per quanto riguarda i
terreni ed altri fabbricati di cui all'allegato A e secondo le
modalità dell'articolo 2 della medesima legge per le unità
immobiliari locate di cui all'allegato C;
4) di stabilire che qualora per i beni di cui all'allegato A
vengano avanzate richieste di cessione ai sensi della legge
regionale 23 novembre 1994, n. 68, con esito istruttorio
favorevole, la Giunta possa darvi corso nelle more delle procedure
della vendita mediante asta pubblica;
5) di stabilire che le unità immobiliari di cui all'allegato C,
prima di essere poste all'asta, siano offerte in cessione, al
prezzo di mercato, agli acquirenti di una delle altre unità
immobiliari che risultino inadeguate alle esigenze del proprio
nucleo famigliare ai sensi dell'articolo 12, comma 2, lettera C del
regolamento regionale n. 2 del 23 dicembre 1989, di esecuzione
della legge regionale 28 dicembre 1984, n. 76;
6) di autorizzare la Giunta regionale, nella stesura degli
avvisi di gara:
a) a predisporre i lotti raggruppando o suddividendo gli
immobili compresi negli elenchi secondo quanto sarà ritenuto più
conveniente per il buon esito della gara, fermo restando il valore
complessivo degli immobili stessi;
b) a rettificare o a precisare le indicazioni catastali
riportate qualora risultassero incomplete o inesatte;
c) a definire il valore di mercato degli immobili di cui
all'allegato C non ceduti ai conduttori e non occupati da persone
appartenenti alle categorie protette di cui alla legge regionale n.
43/94;
d) a modificare l'importo della base d'asta qualora fatti
sopravvenuti dovessero modificare sostanzialmente il valore degli
immobili compresi nell'allegato.
7) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8 lettere b) e d) del decreto legislativo
22 aprile 1994, n. 320.
Allegati
(...omissis...)
Président Quelqu'un demande la parole? On peut passer à la
votation de l'objet n° 16 a):
Presenti: 28
Votanti e favorevoli: 24
Astenuti: 4 (Collé, Lanièce, Marguerettaz e Tibaldi)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK