Consiglio Regionale della Valle d'Aosta - Oggetto del Consiglio n. 2717 del 17 maggio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2717 del 17 maggio 2007 - Resoconto
OGGETTO N. 2717/XII - Ritiro della mozione: "Iniziative per
garantire una piena autonomia per il Tibet".
Mozione
Viste
- le risoluzioni sul Tibet del Parlamento europeo del 14
ottobre 1987, 15 marzo, 1989, 15 settembre 1993, 17 maggio 1995, 13
luglio 1995, 14 dicembre 1995, 18 aprile 1996, 23 maggio 1996, 13
marzo 1997, 16 gennaio 1998, 13 maggio 1998, 15 aprile
2000;
- le risoluzioni sulle violazioni dei diritti fondamentali in
Tibet adottate dal Bundestag tedesco (15 ottobre 1987 e 20 giugno
1996), dalla Commissione Affari Esteri della Camera dei Deputati
italiana (12 aprile 1989), dalla Camera dei Deputati belga (20
giugno 1990), dalla Commissione Affari Esteri del Parlamento
irlandese (21 luglio 1998);
- la risoluzione adottata il 23 agosto 1991 dalla
Sotto-Commissione delle Nazioni Unite per la prevenzione delle
discriminazioni e la protezione dei diritti delle
minoranze;
- la risoluzione dell'Assemblea Parlamentare del Consiglio
d'Europa (D.E. 173, 5 ottobre 1988);
- le risoluzioni adottate dalla Camera dei Deputati, dal
Congresso degli Stati Uniti d'America, dal Senato e dalla Camera
dei Rappresentanti australiani, dal Parlamento del Liechtenstein e
dal Parlamento ceco;
Ricordando
- che il Tibet fu invaso e occupato nel 1949 e 1950 dalle
forze armate del regime di Pechino e che è tuttora
occupato;
- che la rivolta di Lhasa contro l'occupazione del regime di
Pechino (10 marzo 1959) provocò la morte e l'incarcerazione di
decine di migliaia di persone e l'esilio del Dalai Lama e di altre
decine di migliaia di Tibetani;
- i rapporti del 1959 e del 1960 della Commissione
Internazionale dei Giuristi sulla questione del Tibet;
- che la lotta di resistenza del popolo tibetano negli anni
'50 e '60 provocò la morte di oltre un milione di tibetani, cioè di
oltre un quinto della popolazione di allora;
- la distruzione di oltre 6.000 monasteri tibetani,
l'incendio di centinaia di biblioteche, il saccheggio di templi, la
razzia di tesori religiosi e culturali, le esecuzioni sommarie di
decine di migliaia di tibetani eseguite dalle guardie rosse durante
la cosiddetta rivoluzione culturale cinese del 1968;
- le manifestazioni di protesta del 1987-88 contro
l'occupazione cinese e la violenta repressione scatenata dalle
autorità di Pechino;
- la legge marziale imposta dalle autorità di Pechino in
Tibet nel 1989 e 1990;
- la trasformazione nel 1992 del Tibet in "Zona Economica
Speciale" e il conseguente trasferimento massiccio di coloni cinesi
in Tibet, che, in pochi anni, ha reso i tibetani minoranza nel loro
stesso Paese, anche a causa della pratica, mai cessata, delle
sterilizzazioni e degli aborti forzati delle donne
tibetane;
Ricordato in particolare
- che l'"accordo in 17 punti" firmato sotto costrizione a
Pechino dalle autorità tibetane, pur sancendo l'annessione del
Tibet alla Repubblica Popolare, garantiva anche la piena autonomia
del Tibet e, in particolare, il riconoscimento del suo sistema
politico e il pieno rispetto della libertà religiosa;
- che le risoluzioni delle Nazioni Unite 1353 del 1959, 1723
del 1961 e 2079 del 1965 chiedono la cessazione di qualsiasi
pratica che privi il popolo tibetano dei suoi fondamentali diritti
umani, compreso quello dell'autodeterminazione;
- l'istituzione nel 1965 della Regione Autonoma del Tibet
(TAR) da parte delle autorità di Pechino;
- i molteplici tentativi di dialogo rilanciati nel 1979, dopo
la scomparsa di Mao Ze Dong, dal Dalai Lama e dal Governo tibetano
in esilio nei confronti delle autorità di Pechino;
- i tentativi reiterati di rilanciare il dialogo con le
autorità di Pechino fatti dal Dalai Lama con il "Piano in 5 punti",
presentato davanti al Congresso americano nel 1987, e con la
"proposta di Strasburgo", presentata davanti al Parlamento europeo
nel 1988;
- il conferimento nel 1989 del Premio Nobel per la Pace al
Dalai Lama;
- la lettera inviata dal Dalai Lama a Deng Xiao Ping l'11
settembre 1992, nella quale si ribadiva la volontà di dialogo delle
autorità tibetane con il Governo di Pechino;
Facendo propria
- la risoluzione del Parlamento Europeo del 6 luglio 2000,
nella quale il PE "invita i Governi degli Stati membri dell'Unione
europea ad esaminare seriamente la possibilità di riconoscere il
Governo tibetano in esilio come legittimo rappresentante del popolo
tibetano qualora, entro un termine di tre anni, le autorità di
Pechino e il Governo tibetano in esilio non abbiano raggiunto un
accordo relativo a un nuovo statuto per il Tibet, mediante
negoziati organizzati sotto l'egida del Segretario generale delle
Nazioni Unite";
Il Consiglio regionale
Chiede
- al Governo della Repubblica di dare immediata attuazione
alla risoluzione del Parlamento Europeo, concorrendo in questo modo
a un accordo che garantisca la piena autonomia dei tibetani in
tutti i campi della vita politica, economica, sociale e culturale,
con le sole eccezioni della politica di difesa e della politica
estera;
Decide
- di aderire all'Associazione di Comuni, Province e Regioni
per il Tibet;
- di mantenere esposta la bandiera tibetana in apposita
bacheca ricavata nei locali del Consiglio regionale della Valle
d'Aosta fino a quando il Governo della Repubblica Popolare di Cina
e il Governo tibetano in esilio non avranno concordato un nuovo
status che garantisca una piena autonomia per il Tibet;
Impegna
- il Consiglio regionale della Valle d'Aosta a trasmettere la
presente mozione al Settore Relazioni Esterne del Consiglio
regionale del Piemonte, al Presidente del Consiglio dei Ministri,
ai Presidenti delle Camere, ai Presidenti delle Regioni e dei
Consigli regionali, al Presidente e al Primo Ministro della
Repubblica Popolare di Cina, al Dalai Lama, al Governo e al
Parlamento tibetano in esilio, al Presidente del Parlamento Europeo
e al Segretario Generale delle Nazioni Unite.
F.to: Viérin Adriana - Squarzino Secondina - Sandri - Comé -
Lavoyer - Lattanzi
Presidente
- C'è un accordo dei firmatari sul ritiro
dell'oggetto in questione, per cui viene ritirato.
Il Consiglio prende atto, concordando.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK