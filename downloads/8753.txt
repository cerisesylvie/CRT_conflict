Consiglio Regionale della Valle d'Aosta - Oggetto del Consiglio n. 3254 del 25 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3254 del 25 novembre 1987 - Resoconto
OGGETTO N. 3254/VIII - CONCESSIONE DI UN CONTRIBUTO DI L.
31.500.000 ALL'AMMINISTRAZIONE COMUNALE DI LA MAGDELEINE PER
L'ACQUISTO DI IMMOBILI DA DESTINARE A CENTRO SOCIALE POLIVALENTE
(SALA RIUNIONI, SEDE MOSTRE E MUSEO ETNOGRAFICO), AI SENSI DELLA
L.R. 27 GIUGNO 1986, N. 27 - APPROVAZIONE ED IMPEGNO DI
SPESA.
PRESIDENTE:
Do lettura della delibera:
IL CONSIGLIO
-
premesso che la legge regionale 27 giugno 1986, n. 27, ha
previsto l'intervento finanziario da parte della Regione, fino al
massimo del 90%, a favore dei Comuni per la creazione di un
patrimonio immobiliare comunale;
-
atteso che l'Amministrazione comunale di La Magdeleine ha
presentato richiesta per accedere ai relativi finanziamenti per
l'acquisto di immobili di proprietà dei Sigg. Roberto e Feliciano
Dujany contraddistinti al Catasto del Comune censuario di La
Magdeleine al fg. XIV, mappali nn. 57 e 58 per una superficie di
mq. 137,32, al fine di realizzare una Centro sociale polivalente
(sala riunioni, sede mostre e museo etnografico);
-
considerato che l'acquisto in questione comporta una spesa
complessiva di Lire 35.000.000; visti i pareri dei competenti
Assessorati;
-
dato che l'acquisizione dei terreni è inserita nella
relazione previsionale e programmatica del Comune.
DELIBERA
1)
di approvare la concessione di un contributo di
Lire 31.500.000 (trentunmilioni cinquecentomila) a favore
dell'Amministrazione comunale di La Magdeleine per l'acquisto degli
immobili di cui in premessa, al fine di realizzare un centro
sociale polivalente (sala riunioni, sede mostre e museo
etnografico);
2)
di imputare la spesa di Lire 31.500.000, al residuo
passivo 22870 del bilancio preventivo della Regione per l'anno 1987
("Contributi ai Comuni per la costituzione di un patrimonio
comunale immobiliare"), che presenta la necessaria disponibilità -
(fondo di Lire 10.635.000.000 impegnato con deliberazione n. 10208
in data 31.12.1986);
3)
di disporre che la somma venga liquidata ai sensi
dell'art. 57 della legge regionale 7 dicembre 1979, n. 68, a cura
della Presidenza della Giunta regionale alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN - (U.V.):
La Commune de La Magdeleine a
présenté cette requête d'intervention dans l'hameau de Brengon et
il y a eu là une évaluation positive de la part de l'Assessorat
compétent qui a jugé cette zone "un discreto esempio di
architettura spontanea che fa parte del vecchio nucleo di Brengon".
Par conséquent on propose d'acheter ces structures afin de les
insérer selon les finalités que la Commune à présentées aux
Conseillers.
PRESIDENTE:
Ha chiesto di parlare il Consigliere Cout, ne
ha facoltà.
COUT - (P.C.I.):
Siamo d'accordo che si acquisti questo
stabile perchè il prezzo ci sembra abbastanza equo, sebbene
l'immobile in oggetto è, come dicono gli allegati alla relazione,
in stato di vetustà e si dovranno risistemare i muri e tutto
quanto; d'altronde per un edificio di un certo valore 35 milioni
possono anche non essere molti.
Però ci sembra che in questo caso o "il piccolo è bello", o
altrimenti ci vogliamo far stare troppe cose, perché nella perizia
asseverata di stima e dai rilievi allegati si vede che questo
stabile per ogni piano è di 62,6 mq.. In questo spazio, in un
progetto di ristrutturazione, il proprietario voleva mettere al
seminterrato una taverna e una cantina, e questo può andare bene;
al piano terra metteva due camere, soggiorno, un bagno e una
cucina: in questo caso o prevedeva stanze molto piccole, oppure
voleva un po' troppo.
Nella relazione allegata, l'utilizzo di questo immobile vorrebbe
essere per sala riunioni, sede mostre e museo etnografico; a nostro
avviso almeno una di queste cose non ci starà. Forse sarebbe meglio
dire che questo stabile ci serve per destinarlo a sede di un museo
etnografico, che forse avrebbe bisogno di un numero di metri
maggiore - e può darsi che in questo senso ci pervenga una
richiesta dal Comune, sulla quale potremmo anche essere d'accordo
-, al limite può servire o per sede mostre o per una sala riunioni,
ma non si può venire a dire che ci facciamo stare tutto quanto.
PRESIDENTE:
Pongo in votazione la delibera in
oggetto:
ESITO DELLA VOTAZIONE
Presenti: 26;
Votanti: 26;
Favorevoli: 26.
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK