Consiglio Regionale della Valle d'Aosta - Oggetto del Consiglio n. 4388 del 25 marzo 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4388 del 25 marzo 1993 - Resoconto
OGGETTO N. 4388/IX Disegno di legge: "Interventi a favore del
Comune di Fénis per la gestione della pista regionale di slittino
in frazione Combasse".
Presidente
Ha chiesto la parola il Consigliere
Marcoz.
Marcoz (UV) La legge 505 ha come obiettivo la definizione e la
normalizzazione dei rapporti che, con il tempo, si sono instaurati
tra la Regione ed il Comune di Fénis per la gestione della pista
regionale di slittino di Combasse.
Da sempre la Regione si era impegnata a finanziare la
realizzazione per la gestione della pista che viene messa a
disposizione di tutti gli atleti valdostani. Al Comune, per
motivazioni di utilità logistica, erano state affidate le
incombenze derivanti dalla necessità di organizzare un servizio di
gestione della pista.
Il Comune ha sempre provveduto con riguardo alle esigenze di
interesse generale che si attendevano da una pista regionale,
pertanto il disegno di legge che si presenta oggi in Consiglio
regionale quantifica la spesa di lire 200.000.000 prevista per
l'anno in corso.
Presidente
Ha chiesto la parola il consigliere
Riccarand.
Riccarand (VA)
La mia osservazione non è sul
disegno di legge in sé, quanto sulla parte finanziaria perché per
coprire la spesa dell'anno in corso, si preleva dal fondo globale
il finanziamento delle spese di inve-stimento.
Ancora una volta si inseriscono in bilancio dei fondi per le
spese di investimento e poi vengono usate per spese correnti.
Credo che questo, ai fini della gestione del bilancio, non sia
corretto. Quindi in riferimento alla votazione degli articoli 6 e 7
il nostro Gruppo voterà contrario.
Presidente
Do lettura e pongo in votazione l'articolo 1
della legge 505 indicata in oggetto:
Articolo 1 (Finalità)
1. La Giunta regionale è autorizzata a concedere contributi al
Comune di Fénis al fine di ripianare il deficit derivante dalla
gestione, diretta o indiretta, della pista regionale di slittino
ubicata in frazione Combasse.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
Do lettura e pongo in votazione l'articolo
2:
Articolo 2 (Modalità)
1. Al fine di ottenere il contributo di cui all'articolo 1, il
comune di Fénis, prima dell'inizio dell'attività stagionale, è
tenuto alla presentazione, al Servizio infrastrutture
ricreativo-sportive dell'Assessorato del turismo, sport e beni
culturali, di una domanda corredata del bilancio preventivo della
gestione e del programma di attività della pista.
2. Il Servizio di cui al comma 1 provvede, entro 90 giorni dalla
data di ricezione della domanda, all'esame del bilancio presentato,
ne valuta i contenuti, ne deduce le spese non ritenute ammissibili,
ai sensi dell'articolo 4, e predispone una proposta di
deliberazione alla Giunta regionale.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
Do lettura e pongo in votazione l'articolo
3:
Articolo 3 (Liquidazione delle somme)
1. In relazione alla disponibilità finanziaria è consentita
l'erogazione di somme in acconto fino all'ammontare massimo del 60
percento della spesa preventivata e ritenuta ammissibile; al saldo
si provvede su presentazione del bilancio consuntivo della
gestione, corredato di giustificativi di spesa fiscalmente
validi.
Esito della votazione:
Presenti, votanti e favorevoli: 21
Il Consiglio approva.
Presidente
Do lettura e pongo in votazione l'articolo
4:
Articolo 4 (Spese ammissibili)
Sono da ritenersi ammissibili le spese per l'acquisto dei beni e
dei servizi necessari per la manutenzione ordinaria e la
manutenzione straordinaria della pista, per i ripristini ambientali
e per interventi di miglioria delle infrastrutture nel limite annuo
di 1/10 delle spese di gestione.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
Do lettura e pongo in votazione l'articolo
5:
Articolo 5 (Disposizioni transitorie)
1. Per la stagione 1992/1993 il bilancio di cui all'articolo 2,
comma uno, deve essere presentato entro 30 giorni dall'entrata in
vigore della presente legge.
Esito della votazione:
Presenti, votanti e favorevoli: 21
Il Consiglio approva all'unanimità.
Presidente
Ha chiesto la parola l'Assessore al
turismo, sport e beni culturali, Voyat.
Voyat (UV) È vero quanto sostenuto dal Consigliere
Riccarand, ma le disponibilità non c'erano da altre parti. Voglio
comunque precisare che oltre alla manutenzione ordinaria, c'è anche
la manutenzione straordinaria, quindi in parte può essere
giustificato.
Presidente
Do lettura e pongo in votazione l'articolo
6 emendato:
Articolo 6 (Disposizioni finanziarie)
1. L'onere derivante dall'applicazione della presente legge
graverà sull'istituendo capitolo 62580 "Contributo al comune di
Fénis per la gestione della pista regionale di slittino in frazione
Combasse" del bilancio di previsione della Regione per l'anno 1993
e sul corrispondente capitolo di spesa del bilancio preventivo per
gli anni successivi.
2. Alla copertura dell'onere derivante dall'applicazione della
presente legge, previsto per l'anno 1993 in lire 200 milioni, si
provvede mediante riduzioni di pari importo dal capitolo 69020
"Fondo globale per il finanziamento di spese di investimento" a
valere sull'accantonamento previsto nell'allegato n. 8 al bilancio
di previsione per l'anno in corso concernente: "Turismo Equestre
(Interventi settoriali - Turismo - codifica regionale D.
6.5.5.).
3. A decorrere dal 1994 si provvederà con legge di bilancio ai
sensi dell'articolo 15 della legge regionale 27 dicembre 1989, n.
90 ("Norme in materia di bilancio e di contabilità generale della
Regione Valle d'Aosta"), come modificata dalla legge regionale 7
aprile 1992; n. 16
Esito della votazione:
Presenti: 23
Votanti: 23
Favorevoli: 22
Contrari: 1
Il Consiglio approva.
Presidente
Do lettura e pongo in votazione
l'articolo 7 emendato e sostitutivo:
Articolo 7 (Variazioni di bilancio)
1. Alla parte spesa del bilancio di previsione della Regione per
l'esercizio finanziario 1993 sono apportate le seguenti variazioni
sia in termini di competenza che di cassa:
a) in diminuzione:
Cap. 69020 "Fondo globale per il finanziamento di spese di
investimento"
Lire 200.000.000
Esito della votazione:
Presenti: 23
Votanti: 23
Favorevoli: 22
Contrari: 1
Il Consiglio approva.
Presidente
Pongo in votazione la legge 505 nel suo
insieme:
Esito della votazione:
Presenti: 21
Votanti: 20
Favorevoli: 20
Astenuti: 1 (Riccarand)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK