Consiglio Regionale della Valle d'Aosta - Oggetto del Consiglio n. 658 del 16 dicembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 658 del 16 dicembre 1981 - Resoconto
OGGETTO N. 658/81 - PROVVEDIMENTI PER SVENTARE IL PERICOLO DI
CADUTA DI VALANGA IN DIREZIONE DELLA FRAZIONE LAVENCHER DEL COMUNE
DI MORGEX. (Interrogazione)
Presidente
- Do lettura dell'interrogazione presentata
dai Consiglieri Cout, Carral e Bajocco:
INTERROGAZIONE
APPRESO che in frazione Lavencher del Comune di Morgex negli
anni di abbondanti nevicate la caduta di una valanga in direzione
della frazione minaccia la incolumità della popolazione di questa
zona;
CONSIDERATO che più volte la popolazione ha chiesto
attraverso petizioni l'intervento dell'Amministrazione comunale e
regionale;
i sottoscritti Consiglieri regionali
INTERROGANO
L'Assessore competente per sapere quali provvedimenti ha
preso o intende prendere per dare una soluzione adeguata e rapida
al problema.
Presidente
- Ha chiesto di parlare l'Assessore ai Lavori
Pubblici, Borbey, ne ha facoltà.
Borbey (DC)
- Sulla vicenda della valanga oggetto
dell'interrogazione, mi sono fatto fare una relazione dall'Ufficio
Valanghe che non ritengo ora di dover leggere per intero. In questa
relazione è stata giustamente messa in rilievo l'ampiezza dei
bacini e la loro pendenza, le date in cui la valanga normalmente
cade e le annate dove questa ha superato la vecchia strada comunale
che collegava Morgex e Pré-St-Didier; nell'anno 1961 una piccola
lingua è arrivata persino sulla statale.
Ma il discorso di fondo è che non è pensabile, data la ampiezza
del bacino di raccolta di 2.400.000 mq., prevedere la costruzione
di opere di trattenuta nella zona di distacco e tantomeno opere di
deviazione nella zona di scorrimento, costituito come sopraccennato
da un profondo canalone roccioso. Un'opera di deviazione
localizzata sul cono di eiezione allo sbocco della gola rocciosa,
rischierebbe di convogliare la valanga verso la frazione Lavencher.
L'ufficio ha cercato di ponderare bene la questione, a livello
induttivo un intervento possibile per salvaguardare l'abitato di
Lavencher potrebbe consistere nella costruzione di un terrapieno,
diga di sbarramento interna, o di un muraglione a ridosso delle
case della frazione. Pertanto quale opera paravalanghe di tipo
passivo a difesa di un centro abitato, sarebbe di competenza
dell'Assessorato ai Lavori Pubblici. In questo caso si tratterebbe
di una opera dal costo non indifferente e proporrei di far fare uno
studio di larga massima direttamente dai nostri uffici, di quale
potrebbe essere l'entità del costo per dare una certa sicurezza a
questi villaggi. Non so, e nelle note l'Ufficio non lo dice, se ci
sono stati danni a fabbricati e a persone: dalla relazione non mi
risulta, quindi non credo.
Presidente
- Ha chiesto di parlare il Consigliere Cout,
ne ha facoltà.
Cout (PCI)
- In molti casi ci sarebbe proprio bisogno di
fare interpellanze invece che interrogazioni, per capirci meglio.
Probabilmente qui c'erano due valanghe, una fra Lavencher
(registrazione incomprensibile)
, grossa, ed un'altra, un po'
più piccola, che arriva proprio in direzione delle case attraverso
le vigne ed il pericolo per l'abitato deriva proprio piuttosto da
questa seconda valanga, sul terreno dov'è caduta erano stati fatti
otto anni fa già dei lavori ed era stato chiesto, tre anni fa dal
Comune, di intervenire, ma la Regione in quel momento non aveva
disponibilità. Chiederò all'Assessore, in altra sede, di chiarire
meglio la questione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK