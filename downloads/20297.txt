Consiglio Regionale della Valle d'Aosta - Oggetto del Consiglio n. 283 del 18 dicembre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 283 del 18 dicembre 2003 - Resoconto
OGGETTO N. 283/XII - Contributi per manifestazioni sportive ex
legge 3/1998 nel periodo 2002-2003. (Interrogazione con risposta
scritta)
Interrogazione con risposta scritta
Tenuto conto della legge regionale n. 3 del 20 gennaio 1998,
avente per oggetto "Interventi a favore dello sport";
Considerato che all'articolo 35 e seguenti della stessa legge
viene regolamentata la concessione di contributi regionali per
l'organizzazione di manifestazioni sportive;
Sottolineato l'importanza dell'erogazione di tali contributi
in quanto, così facendo, "la Regione riconosce nell'organizzazione
delle manifestazioni sportive uno strumento di promozione della
pratica sportiva e di diffusione dell'immagine della Valle d'Aosta
in ambito nazionale e internazionale";
Tenuto conto che in Valle operano, ben radicate nel
territorio, numerose associazioni sportive che svolgono le loro
attività, alcune anche in campionati di alto livello, in parte
autofinanziandosi, spesso con notevoli difficoltà organizzative ed
economiche, sorrette unicamente dall'entusiasmo per il proprio
lavoro;
il sottoscritto Consigliere regionale
Interroga
l'Assessore competente per sapere:
1) quali sono le manifestazioni (con la relativa data di
effettuazione) che hanno beneficiato dei contributi previsti
dall'articolo 35 della legge di cui sopra nel periodo 1° gennaio
2002-31 ottobre 2003 (indicando anche l'importo previsto
nell'apposito capitolo di spesa del bilancio regionale);
2) quali sono invece le manifestazioni (con relativa data di
effettuazione), sempre in riferimento al periodo 1° gennaio 2002-31
ottobre 2003, che non hanno beneficiato di tali contribuzioni,
indicando se possibile le singole motivazioni di diniego;
3) se ritiene opportuno verificare in vista del prossimo
bilancio di previsione la necessità di aumentare i fondi previsti
nel capitolo di spesa relativo alle contribuzioni oggetto della
presente.
F.to: Lanièce
Président - Le Vice-président Lanièce a reçu la réponse par
lettre n° 10415 du 28 novembre 2003.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK