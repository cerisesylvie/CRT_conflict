Consiglio Regionale della Valle d'Aosta - Oggetto del Consiglio n. 2813 del 22 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2813 del 22 novembre 1991 - Resoconto
OGGETTO N. 2813/IX Concessione al consorzio di comuni di
Saint-Christophe - Aosta - Quart - Sarre - Jovençan - Charvensod -
Villeneuve - Pollein - Gressan - Saint-Pierre - Aymavilles - Introd
e Brissogne di un contributo di lire 4.001.137.680 nelle spese
sostenute per la realizzazione del depuratore consortile per le
acque reflue.
Presidente
Do lettura del testo della
delibera:
Deliberazione Il Consiglio
vista la legge regionale 6 agosto 1985, n. 61, recante
interventi per la realizzazione del piano regionale di risanamento
delle acque, nonché l'articolo 7 della legge regionale 18 dicembre
1987, n. 105 e l'articolo 30 della legge regionale 17 gennaio 1991,
n. 1 (legge finanziaria per gli anni 1991/1993);
delibera
- di approvare la concessione al Consorzio dei comuni di
St-Christophe Aosta - Quart - Sarre - Jovençan - Charvensod -
Villeneuve - Pollein Gressan - St-Pierre - Aymavilles - Introd e
Brissogne di un contributo di lire 4.001.137.680
(quattromiliardiunmilionecentotrentasettemilaseicentottanta) nelle
spese sostenute per la realizzazione del depuratore consortile;
- di approvare ed impegnare la somma di lire 4.001.137.680
(quattromiliardiunmilionecentotrentasettemilaseicentottanta)
imputandola al Capitolo 49400 del bilancio preventivo della Regione
per l'anno 1991 "Contributi ad Enti locali e loro consorzi per la
realizzazione di impianti di depurazione e relativi collettori
fognanti", che presenta la necessaria disponibilità;
- di stabilire che alla liquidazione del contributo di cui si
tratta provveda, anche a rate ed ai sensi dell'articolo 58 della
legge regionale 90/1989, il competente Ufficio dell'Assessorato
lavori pubblici, in relazione alla spesa effettivamente sostenuta e
documentata da regolare contabilità.
Presidente
Ha chiesto di parlare l'Assessore ai
Lavori Pubblici Martin, ne ha facoltà.
Martin (ADP)
Con una delibera del mese di luglio
scorso il consorzio dei comuni ha devoluto sull'impianto di
Saint-Marcel un mutuo che aveva fatto con la Cassa depositi e
prestiti di lire 3.953.000.000 e che in origine era destinato a
coprire le spese dell'impianto di Saint-Christophe.
Questo mutuo non era possibile utilizzarlo su questo impianto
perchè il comune aveva effettuato i lavori prima ancora di avere la
risposta della Cassa depositi e prestiti, pertanto ha pensato di
utilizzare questo mutuo sull'impianto di Saint-Marcel.
Le imprese hanno terminato i lavori, l'impianto è in fase di
avviamento, e sono in credito con il consorzio di circa 4 miliardi,
che è appunto il contributo che il consorzio ha chiesto
all'amministrazione regionale per poter fare in modo di tacitare le
imprese, continuare nella fase di avviamento dell'impianto e poter
mettere il più presto possibile in funzione questo importante
depuratore, che serve 11-12 comuni, i comuni che si trovano tra
Villeneuve e Quart.
Presidente
Pongo in votazione la deliberazione in
oggetto:
Esito della votazione
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK