Consiglio Regionale della Valle d'Aosta - Oggetto del Consiglio n. 1485 del 18 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1485 del 18 ottobre 1990 - Resoconto
OGGETTO N. 1485/IX - Concessione di un contributo di lire
311.202.000 all’Amministrazione comunale di Aosta
per l’acquisto di immobili da destinare a zona verde
attrezzata di uso pubblico, ai sensi della legge regionale 27
giugno 1986, n. 27 - Approvazione ed impegno di spesa.
Presidente - Do lettura del testo della delibera:
Ii Consiglio
- Premesso che la legge regionale 27 giugno 1986, n. 27 ha
previsto l’intervento finanziario da parte della
Regione, fino al massimo del 90%, a favore dei Comuni per la
creazione di un patrimonio immobiliare comunale;
- Atteso che l’Amministrazione comunale di Aosta
ha presentato richiesta per accedere ai relativi finanziamenti per
l’acquisto di immobili di proprietà dei Sig.ri
Armand Attilio, Armand Anita e Ferrandoz Eva, contraddistinti al
Catasto Terreni del Comune censuario di Aosta al fg. 31 mappali n.
2, 75 e 76, al fine di realizzare una zona verde attrezzata di uso
pubblico;
- Considerato che l’acquisto in questione
comporta una spesa complessiva di lire 345.780.000;
- Visti i pareri dei competenti Assessorati;
- Dato atto che l’acquisizione dei terreni è
inserita nella relazione previsionale e programmatica del
Comune;
delibera
1) di approvare la concessione di un contributo di lire
311.202.000 (trecentoundicimilioniduecentoduemila) a favore
dell’Amministrazione comunale di Aosta per
l’acquisto degli immobili di cui in premessa, al
fine di realizzare una zona verde attrezzata di uso pubblico;
2) di imputare la spesa di lire 311.202.000
(trecentoundicimilioniduecentoduemila) su fondo proveniente
dall’esercizio finanziario 1987, di cui alla legge
regionale 27 giugno 1986, n. 27, ex residuo passivo n. 22870,
stabilendo che trattandosi di somma dichiarata perente agli effetti
amministrativi, la stessa sarà riassegnata sul pertinente capitolo
con successivo atto amministrativo;
3) di disporre che la somma venga liquidata ai sensi
dell’articolo 58 della legge regionale 27 dicembre
1989, n. 90, a cura della Presidenza della Giunta regionale alla
stipulazione di regolare atto notarile di compravendita, nel
rispetto delle condizioni generali di acquisto risultanti dalla
domanda di contributo.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Credo che nell’illustrazione
della delibera siano già fissate le motivazioni per cui si propone
questa delibera, cioè si tratta di acquisire ai sensi della legge
27 della Regione un’area destinata ad una
realizzazione di verde pubblico nella città di Aosta, che in questo
momento ne è abbastanza carente.
Presidente
- Pongo in votazione la delibera in
oggetto:
Esito della votazione
Presenti, votanti e favorevoli: 26
Il Consiglio approva all’unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK