Consiglio Regionale della Valle d'Aosta - Oggetto del Consiglio n. 2701 del 23 luglio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INDUSTRIA
Precedente
Successivo
Resoconto integrale del dibattito dell'aula
Oggetto del Consiglio n. 2701 del 23 luglio 1997 - Resoconto
SEDUTA POMERIDIANA DEL 23 LUGLIO 1997
OGGETTO N. 2701/X Disegno di legge: "Modificazioni alla legge
regionale 7 dicembre 1993, n. 84 (Interventi regionali in favore
della ricerca, dello sviluppo e della qualità nel settore
industriale) già modificata dalla legge regionale 21 febbraio 1996,
n. 7".
Articolo 1 1. Il titolo della legge regionale 7 dicembre 1993,
n. 84, è sostituito dal seguente:
"Interventi regionali in favore della ricerca, dello sviluppo e
della qualità."
Articolo 2 1. L'articolo 1 della legge regionale 84/1993 è
sostituito dal seguente:
"Articolo 1
(Finalità)
1. La Regione Valle d'Aosta favorisce, nell'ambito delle proprie
competenze, interventi atti a promuovere nelle imprese l'attività
di ricerca e sviluppo di nuovi prodotti e processi produttivi
nonché l'introduzione di metodologie e sistemi finalizzati a
migliorare e garantire la qualità, in coerenza con la normativa
nazionale e comunitaria in materia di qualità e affidabilità delle
produzioni, di certificazione dei prodotti e di sicurezza dei
consumatori."
Articolo 3 1. L'articolo 3 della legge regionale 84/1993 è
sostituito dal seguente:
"Articolo 3
(Oggetto degli interventi per la qualità)
1. L'intervento regionale per migliorare e garantire la qualità,
con l'obiettivo di promuovere la diffusione presso le imprese di
metodologie e di sistemi per l'adeguamento della qualità aziendale
complessiva, è finalizzato:
a) alla realizzazione di progetti aziendali per l'attuazione di
sistemi di qualità, in coerenza con la normativa nazionale e
comunitaria;
b) alla certificazione della conformità di sistemi di qualità
aziendali, di prodotti, di processi alla normativa nazionale e
comunitaria;
c) al mantenimento della certificazione della conformità di
sistemi di qualità."
Articolo 4 1. L'articolo 4 della legge regionale 84/1993 è
sostituito dal seguente:
"Articolo 4
(Attività per la realizzazione di sistemi di qualità
aziendale)
1. Sono ammesse ai benefici previsti dalla presente legge le
iniziative di progettazione e realizzazione di un sistema aziendale
di qualità, inteso come l'adeguamento delle strategie aziendali,
della struttura organizzativa, delle responsabilità gestionali,
delle procedure e delle risorse messe in atto per la conduzione
aziendale della qualità in coerenza con la normativa nazionale e
comunitaria.
2. Le iniziative comprendono:
a) gli studi di valutazione per l'eventuale introduzione di un
sistema di qualità;
b) l'elaborazione del manuale di qualità;
c) l'attuazione e l'avvio del sistema progettato in tutte le sue
componenti, quali le risorse umane e le capacità specialistiche, la
formazione del personale coinvolto, l'impiego di apparecchiature
per prove, controlli e collaudi e di programmi per la gestione
della qualità a mezzo di elaboratore elettronico;
d) la valutazione della conformità del sistema di qualità;
e) la certificazione della conformità del sistema di
qualità;
f) il mantenimento del sistema di qualità.
3. La conformità del sistema di qualità alla normativa nazionale
e comunitaria viene attestata da parte di organismi che il
beneficiario può scegliere fra quelli accreditati conformemente
alle norme vigenti ed è condizione necessaria per la concessione
dei benefici di cui all'articolo 9."
Articolo 5 1. Il comma 1 dell'articolo 6 della legge regionale
84/1993 è sostituito dal seguente:
"1. Sono ammissibili a contributo le spese sostenute dalle
imprese per il primo rilascio della certificazione del proprio
sistema di qualità, nonché per il mantenimento della certificazione
stessa per i primi cinque anni, e per la certificazione dei propri
prodotti e processi da parte di organismi accreditati dal sistema
nazionale e da strutture equivalenti in ambito europeo con le quali
sia intervenuto un mutuo riconoscimento."
Articolo 6 1. L'articolo 7 della legge regionale 84/1993, già
modificato dalla legge regionale 21 febbraio 1996, n. 7, è
sostituito dal seguente:
"Articolo 7
(Beneficiari)
1. Possono usufruire dei benefici previsti dalla presente
legge:
a) per gli investimenti di cui all'articolo 2, le imprese
industriali con un numero di dipendenti non inferiore a dieci;
b) per gli investimenti di cui agli articoli 4 bis, 5 e 6, le
seguenti imprese:
1) le imprese artigiane di produzione e le piccole e medie
imprese industriali, anche in forma di cooperativa;
2) le imprese artigiane e le piccole e medie imprese di servizi,
anche in forma di cooperativa;
3) le piccole e medie imprese commerciali, turistiche e
alberghiere anche in forma di cooperativa;
4) i consorzi e le società consortili fra imprese di cui ai
numeri 1), 2) e 3);
5) le società consortili miste, a condizione che le imprese
abbiano la maggioranza all'interno del consorzio.
2. Sono considerate piccole e medie imprese quelle rispondenti
ai criteri fissati dalle direttive comunitarie in vigore al momento
della presentazione delle domande."
Articolo 7 1. L'articolo 8 della legge regionale 84/1993 è
sostituito dal seguente:
"Articolo 8
(Contributi per la ricerca e lo sviluppo)
1. Per gli investimenti di cui all'articolo 2 possono essere
concessi contributi nella misura massima:
a) del cinquanta per cento della spesa considerata ammissibile,
se si tratta di ricerca industriale come definita nell'allegato I
alla comunicazione 96/C 45/06 della Commissione (Disciplina
comunitaria per gli aiuti di Stato alla ricerca e sviluppo);
b) del venticinque per cento della spesa considerata
ammissibile, se si tratta di attività di sviluppo precompetitiva
come definita nell'allegato I alla sopracitata comunicazione 96/C
45/06.
2. Per le piccole e medie imprese la misura massima percentuale
di cui al comma 1 può essere aumentata di dieci punti.
3. I contributi possono essere erogati per stato di avanzamento
del progetto di ricerca, ma non possono superare:
a) l'importo di 1.000 milioni annui per le grandi imprese;
b) l'importo di 300 milioni annui per le piccole e medie
imprese.
4. La durata massima del progetto di ricerca è fissata in cinque
anni.
5. Sono ammesse a contributo anche le spese relative ad attività
di ricerca svolta da grandi imprese a decorrere dal 1° gennaio
1996, purché il relativo progetto sia stato presentato alla Regione
prima di tale data."
Articolo 8 1. L'articolo 11 della legge regionale 84/1993, già
modificato dalla legge regionale 7/1996, è sostituito dal
seguente:
"Articolo 11
(Procedure)
1. Le domande di contributo devono essere presentate alla
struttura regionale competente in materia di industria.
2. I contributi sono concessi con deliberazione della Giunta
regionale, previa istruttoria svolta, per i contributi relativi
alla ricerca ed allo sviluppo, in collaborazione con consulenti
esterni e/o con Finaosta S.p.A.
3. La Giunta regionale è autorizzata a promuovere azioni di
sensibilizzazione e informazione sulle problematiche legate
all'applicazione delle nuove norme europee in materia di qualità,
in collaborazione con società a partecipazione maggioritaria della
Regione, aventi come scopo sociale lo sviluppo economico delle
imprese.
4. Le modalità per la liquidazione dei contributi e la
documentazione da allegare alla domanda sono determinate con
provvedimento della Giunta regionale."
Articolo 9 1. L'articolo 12 della legge regionale 84/1993 è
sostituito dal seguente:
"Articolo 12
(Comitato tecnico)
1. Per l'esame e la valutazione delle domande dirette ad
ottenere i contributi previsti dalla presente legge, è costituito
un comitato tecnico, nominato dalla Giunta regionale, composto
da:
a) l'assessore regionale competente in materia di industria, o
suo delegato, con funzione di presidente;
b) un esperto indicato dalla Finaosta S.p.A.;
c) un esperto di organizzazione aziendale segnalato
dall'Associazione valdostana industriali;
d) un esperto di informatica con conoscenze particolari nel
campo dei sistemi di automazione industriale;
e) un esperto di economia industriale;
f) un esperto di ingegneria industriale;
g) un esperto di organizzazione e controllo della qualità
aziendale;
h) un funzionario della struttura regionale competente in
materia di industria, individuato dal dirigente della stessa.
2. Il comitato tecnico viene nominato ogni tre anni su proposta
dell'assessore regionale competente in materia di industria.
3. I compiti di segreteria del comitato sono assicurati da un
funzionario della struttura regionale competente in materia di
industria.
4. Ai componenti del comitato tecnico, con esclusione dei
funzionari regionali, è corrisposto per ogni giornata di riunione
un compenso lordo pari a lire 200.000, oltre al rimborso delle
spese di viaggio nella misura prevista per il personale dipendente
dell'Amministrazione regionale."
Articolo 10 1. L'articolo 13 della legge regionale 84/1993 è
sostituito dal seguente:
"Articolo 13
(Controlli)
1. I beneficiari dei contributi previsti dall'articolo 2, entro
tre mesi dalla realizzazione dei programmi approvati, provvedono a
presentare alla struttura regionale competente in materia di
industria una relazione tecnica accompagnata da idonea
documentazione che illustri le modalità di attuazione degli
interventi, l'avvenuta realizzazione degli stessi e i risultati
conseguiti.
2. I beneficiari dei contributi previsti dall'articolo 4 della
presente legge dopo la realizzazione dei progetti approvati
provvedono a presentare alla struttura regionale competente in
materia di industria una relazione tecnica accompagnata da idonea
documentazione che illustri le modalità di svolgimento del progetto
di certificazione, i risultati conseguiti e sia accompagnata, ove
richiesto, dall'attestato di avvenuta certificazione."
Articolo 11 1. L'articolo 14 della legge regionale 84/1993 è
sostituito dal seguente:
"Articolo 14
(Revoca dei contributi)
1. La mancata presentazione della documentazione prevista
dall'articolo 13, comma 1, comporta la revoca del contributo
concesso, che viene disposta con provvedimento della Giunta
regionale.
2. La revoca implica la restituzione del contributo alla
Regione, nel termine di trenta giorni dalla contestazione,
maggiorato degli interessi legali."
Presidente Ha chiesto la parola il relatore, Consigliere
Chenuil.
Chenuil (GV-PDS-SV) La relazione è stata allegata al disegno di
legge, quindi chiedo che sia data per letta.
Presidente È aperta la discussione generale. Qualcuno chiede la
parola? Se nessuno chiede la parola, si passa all'esame
dell'articolato nel nuovo testo predisposto dalla IV
Commissione.
Pongo in votazione l'articolo 1:
Presenti, votanti e favorevoli: 26
Presidente Pongo in votazione l'articolo 2:
Presenti, votanti e favorevoli: 26
Presidente Pongo in votazione l'articolo 3:
Presenti, votanti e favorevoli: 26
Presidente Pongo in votazione l'articolo 4:
Presenti, votanti e favorevoli: 26
Presidente Pongo in votazione l'articolo 5:
Presenti, votanti e favorevoli: 26
Presidente Pongo in votazione l'articolo 6:
Presenti, votanti e favorevoli: 26
Presidente Pongo in votazione l'articolo 7:
Presenti, votanti e favorevoli: 26
Presidente Pongo in votazione l'articolo 8:
Presenti, votanti e favorevoli: 26
Presidente Pongo in votazione l'articolo 9:
Presenti, votanti e favorevoli: 26
Presidente Pongo in votazione l'articolo 10:
Presenti, votanti e favorevoli: 26
Presidente Pongo in votazione l'articolo 11:
Presenti, votanti e favorevoli: 26
Presidente Pongo in votazione la legge nel suo complesso:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK