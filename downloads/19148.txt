Consiglio Regionale della Valle d'Aosta - Oggetto del Consiglio n. 2288 del 15 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CASA DA GIOCO
Precedente
Successivo
Resoconto integrale del dibattito dell'aula
Oggetto del Consiglio n. 2288 del 15 novembre 2001 - Resoconto
OGGETTO N. 2288/XI Continuazione della discussione del
disegno di legge: "Costituzione di una società per azioni per la
gestione della Casa da gioco di Saint-Vincent" e dello Statuto
della società Casinò de la Vallée S.p.A.
Président Nous reprenons nos travaux par l’examen
des points n° 25 et n° 26, discussion conjointe, je le
rappelle.
La parole au Conseiller Curtaz.
Curtaz (PVA-cU)
Ho atteso un attimo per rispettare il
principio dell’alternanza fra un Consigliere
dell'opposizione e uno di maggioranza visto che ieri
l’ultimo intervento è stato quello del collega
Tibaldi. Innanzitutto una battuta in riferimento ad un'ipotesi
scherzosa che ieri è stata adombrata in occasione
dell’intervento del collega Beneforti: mi sta bene
essere oggetto di scherzo, però voglio chiarire pubblicamente che
non ho nessun incarico all’interno della BVA. Ho
invece un incarico di amministrazione in una banca di credito
cooperativo è un incarico che ovviamente non è politico e
c’è la prova del nove perché, se fosse un incarico
politico, non ci sarei io.
Il relatore Borre, Consigliere che stimo, ieri ci ha invitati ad
una riflessione libera da "steccati" e onesta dal punto di vista
intellettuale. Cercherò di uniformarmi al suo invito per fare solo
alcune osservazioni, vista anche la completezza
dell’intervento del collega Beneforti del mio gruppo
che ieri ha svolto un intervento ampio e totalmente condivisibile.
Credo che ci sia del vero quando si afferma che questa soluzione è
il frutto di una vicenda storico-processuale, è il frutto di un
contenzioso subito dall’Amministrazione, risoltosi
positivamente, ma che ha creato innumerevoli problemi. Mi pare, se
non ho capito male, che sia questa l’argomentazione
più forte di chi sostiene la regionalizzazione della Casa da gioco
attraverso la costituzione di una S.p.A. È come se il timore di
ripetere quella vicenda, quella fase facesse propendere i
proponenti per una soluzione "blindata" sia dal punto di vista
politico, sia dal punto di vista giuridico.
Si sceglie così lo schermo formale della società per azioni con
intero capitale pubblico, società che sarà gestita da un consiglio
di amministrazione a sovranità limitata. Non credo però che sia
corretto ritenere che questa preoccupazione sia poi così
importante, intanto è una preoccupazione che smentisce
un'affermazione del Consigliere Borre quando qualificava coraggiosa
la soluzione che stiamo votando.
Mi sembra invece poco coraggiosa perché ha come scopo principale
quello di evitare problemi di carattere giuridico-contenzioso. Ma
voglio soffermarmi un attimo anche su questa argomentazione che non
nego abbia una sua rilevanza, lo capiamo tutti che la costituzione
di una S.p.A. mette al riparo l’Amministrazione da
eventuali ricorsi. Peraltro, come altri hanno già detto, in
qualsiasi gara di appalto, in qualsiasi assunzione pubblica è
prevista la possibilità di ricorso, eppure non si smette di fare
assunzioni pubbliche attraverso concorso, né si smette di fare
appalti.
Voglio dire che è un rischio fisiologico, non è un rischio
patologico dell’Amministrazione. Se la gara è fatta
bene, normalmente la possibilità di fare dei ricorsi diminuisce. Ma
se noi per un momento pensassimo di fare una gara, che venisse poi
impugnata da un eventuale soggetto soccombente per ragioni di
illegittimità, cambierebbe poi molto rispetto alla situazione che
andiamo prefigurando? Probabilmente ci troveremmo di nuovo nella
necessità di proseguire o di fare una nuova Gestione Straordinaria.
Ma in cosa la Gestione Straordinaria si differenzia nella sostanza
- non nella forma - dalla soluzione della società per azioni? A me,
francamente, grosse differenze, se non dal punto di vista giuridico
e formale, sfuggono.
Sostanzialmente abbiamo in entrambi i casi due tipi di gestione
affidati ad una struttura a forma privatistica, ma in cui il ruolo
pubblico è essenziale sia per quanto riguarda
l’intervento finanziario di capitale, sia per quanto
riguarda la gestione, che avviene più o meno con le stesse forme
che oggi ci vengono proposte, quindi mi sembra che anche questo
"spauracchio" sia, non dico infondato, però per certi versi un po'
pretestuoso. Non utilizziamo poi nel caso in esame il termine
"privatizzazione", altrimenti si rischia di fare confusione. Mi
sembra che possiamo tutti concordare che avremo una gestione
pubblica della Casa da gioco attraverso una forma, la società per
azioni appunto, di diritto privato.
Non sto a ripetere osservazioni che altri prima di me hanno
fatto sulla situazione particolare della Regione rispetto
all’economia e alla finanza. È ormai un dato
consolidato in Italia, in Europa, in tutto il mondo occidentale,
quello della privatizzazione dell’economia; qui
invece continuiamo ad assistere ad una pubblicizzazione
dell'economia attraverso la regionalizzazione, un fenomeno che si è
via via consolidato attraverso la creazione di Finaosta, BVA,
DEVAL, ecc.
È un percorso in controtendenza. Io non credo che ci sia una
privatizzazione buona e una pubblicizzazione cattiva o viceversa;
credo che siano i periodi storici, le esigenze economiche e
finanziarie a dover dettare le impostazioni di queste scelte. Trovo
però anomalo, perché la situazione della Valle
d’Aosta non si discosta dal punto di vista economico
e finanziario dalle situazioni delle altre regioni italiane ed
europee, che nel settore economico-finanziario la Regione "marci"
in senso opposto rispetto agli altri.
Questo è tanto vero perché, e ne faccio solo un cenno, se noi
andiamo a vedere anche le proposte di legge che diverse forze
politiche hanno presentato per l'istituzione di case da gioco,
vediamo che il ventaglio delle possibilità di gestione è sempre
molto aperto. Non viene mai esclusa la possibilità di ricorrere a
gare di appalto anche a livello internazionale in modo da garantire
un'effettiva privatizzazione della gestione della Casa da gioco
perché, ripeto, privatizzazione significa capitale privato, finché
il capitale è pubblico, la gestione è pubblica e il Consiglio di
amministrazione, come nel nostro caso, è vincolato da un mandato
fiduciario che fra l’altro lo vincola anche
relativamente alle possibilità strategico-aziendali.
Mi sembrerebbe ingenuo credere che il Consiglio di
amministrazione della prossima S.p.A. possa decidere autonomamente
le strategie del Casinò senza tener conto
dell’azionista di riferimento. No, sarà
l’azionista di riferimento a decidere praticamente
tutto; intanto, attraverso altra società, avrà la proprietà dei
beni in cui si esercita l’attività, questo è un
condizionamento assoluto, e poi ci sono le nomine, ci sono i
rinnovi, ci sono le pressioni - come è normale in una società di
capitali - che l’azionista di maggioranza fa nei
confronti del Consiglio di amministrazione. Il Consiglio di
amministrazione è al servizio dell’azionista di
maggioranza, questa mi sembra una banalità. Quindi la Regione
diventa padrona, diventa il gestore, mette i quattrini, ma non si
assume direttamente la responsabilità.
A questo proposito voglio ancora soffermarmi su un punto non
nuovo che ho già avuto occasione di portare
all’attenzione del Consiglio. Credo che il
Consiglio, approvando il disegno di legge, lo Statuto e il
successivo disciplinare o convenzione - non so come verrà chiamato
tale provvedimento -, deliberi in forma masochistica
l’esautoramento dei propri poteri. Questo è un dato.
Approvando la legge e quindi autorizzando la costituzione della
società per azioni, il Consiglio perde ogni possibilità di
effettivo controllo e sulla gestione e sull'attività in concreto
della Casa da gioco.
Come dicevamo prima spetterà alla Giunta nominare gli
amministratori della nuova società, spetterà a questi ultimi
gestire fiduciariamente la Casa da gioco. Il Consiglio non ne saprà
più niente o quasi, il Casinò agirà infatti in regime di diritto
privato sotto la regia del Presidente della Regione, protetto da
"gusci" normativi che impediranno a chiunque di mettere il naso in
un'attività privata. Privata, ma svolta con denaro pubblico. Io non
riesco a capacitarmi come su una tale enormità, che viene ripetuta
da anni in Valle d’Aosta, un'enormità che non trova
riscontro in nessuna regione al mondo, un'enormità che consegna in
mano al Presidente della Regione pro-tempore la finanza e
l’economia della Regione, che impedisce
l’effettivo controllo sulla gestione di fondi
pubblici, che crea preoccupanti squilibri istituzionali - perché
anche di questo si tratta -, non venga percepita quella giusta
preoccupazione dei politici, dei media e dell'opinione
pubblica.
I Consiglieri relatori si sono posti questi problemi, ne hanno
accennato, e hanno indicato delle soluzioni - mi sia consentito -
piuttosto ingenue. Ieri il Consigliere Borre, leggendo la
relazione, ha detto che il Consiglio avrebbe mantenuto gli atti di
indirizzo politico ma, alla luce dell'esperienza maturata in
quest’aula, crediamo che il Consiglio con questi
atti di indirizzo politico possa avere un qualche ruolo effettivo,
vero, concreto nella gestione della Casa da gioco? Credo che ci
illudiamo se pensiamo questo, è realtà di tutti i giorni, non
possiamo pensare questo.
Secondariamente il Consigliere Borre ha proposto il cambiamento
del Regolamento consiliare per permettere ai consiglieri
un'attività di stimolo - io dico soprattutto di controllo - più
pregnante. Lo scopo è buono, però la proposta è impossibile perché
la S.p.A. lavora in regime di diritto privato, quindi è protetta da
uno scudo normativo che rende impossibile a chiunque mettere il
naso senza che non ci sia la mediazione di chi effettivamente la
gestisce e di chi nomina gli amministratori e il Consiglio di
amministrazione, quindi il Consiglio non potrà mai avere
direttamente accesso ad informazioni di una S.p.A., ma dovrà sempre
passare attraverso la mediazione necessaria - quindi il confronto
politico, ma non regolamentare - della Giunta che è quella che
controlla la Casa da gioco e nomina, revoca, rinnova gli
amministratori.
Questo problema, che ho posto più volte
all’attenzione di questo Consiglio, di un'economia
che viene regionalizzata, ma il cui controllo sfugge al Consiglio
regionale, con questa decisione, questa linea, questa traccia
definita ormai da anni viene ulteriormente rafforzata e avrà come
conseguenza anche di carattere istituzionale un ulteriore
svilimento del lavoro del Consiglio e della dignità dei consiglieri
regionali, perché di questo si tratta.
Oggi mi dispiace dirlo, ma il Consiglio regionale con un atto
autolesionistico firmerà una cambiale in bianco alla Giunta
pro-tempore, poi la Giunta potrà svolgere bene o male questo
mandato in bianco, non voglio fare in questa sede un processo alle
intenzioni o entrare nel merito della gestione che verrà fatta,
però sottolineo un problema da una parte di carattere economico,
dall’altra politico-istituzionale, che questa
decisione aggrava enormemente senza che in Consiglio ci sia
l’apparente consapevolezza della gravità di questa
decisione.
Concludo partendo da dove era partito ieri il Consigliere Borre
che, esordendo nel suo intervento, ricordava un vecchio motto
valdostano: "Bien faire et laisser dire", credo che la morale di
questa decisione sia invece: "Bien dire et laisser faire".
Président
La parole au Conseiller Aloisi.
Aloisi (GM1)
Nel rispetto del principio
dell’alternanza, stamattina - anche se preso dalla
stanchezza, l’intervento preferisco farlo
intervenendo nella discussione generale - ho apprezzato molto
l’intervento del Consigliere Curtaz quando,
attraverso un ragionamento serio e pacato, ha invitato il Consiglio
a riflettere sugli strumenti di controllo che lo stesso si deve
dare. Come aveva ben delineato il relatore nella parte finale del
suo intervento, tutta la questione legata ai controlli dovrà essere
normata dalla Commissione Regolamento e su questo credo che avranno
tutto il tempo per riflettere attentamente.
L’intervento del Consigliere Curtaz che ci ha
richiamato in modo pacato alla riflessione, è diverso nei toni e
nei contenuti rispetto ad un altro intervento, che non solo non mi
ha convinto, che non solo ha creato tutta una serie di dubbi, ma
che addirittura ha "messo" nella discussione forti elementi di
confusione.
Mi riferisco in particolare all’intervento del
Consigliere Tibaldi, persona che in questo Consiglio ascolto molto
volentieri, ma il cui intervento, per il tono, lo stile, le
considerazioni e le insinuazioni, è stato di bassissimo profilo.
Aleggiava in quest’aula un fantasma, quello
dell'insinuazione, che noi avevamo vissuto nella legislatura
1993-1998 quando, in situazioni di forte difficoltà, abbiamo dovuto
operare tutta una serie di scelte difficili, che spesso mettevano a
dura prova la coerenza del consigliere ma che erano necessari.
Quell’intervento mi riportava a passi di manzoniana
memoria quando quei Fra Cristoforo, che qui comunque sostenevano
che la sposa doveva avere una dote cospicua, spesso venivano
chiamati da Don Rodrigo con assiduità, a volte arrivava il richiamo
dell’Innominato che si vedeva raramente e molto
spesso c’era l’intervento dei bravi e
ci dicevano:
"Attenzione, siete corresponsabili di questo, avete
la responsabilità di quest’altro, potreste
rispondere ancora di quest’altro"
.
E nemmeno il padre provinciale, che ci ha chiamato a ragionare,
a sopire, a calmare, ad indirizzare in un certo modo, ebbe
considerazione. Quest’aula andò avanti con
tranquillità e convinta di quello che faceva. Il risultato oggi è
sotto gli occhi di tutti: siamo ai "sette anni" e nei sette anni la
crisi del matrimonio non c’è stata, anzi oggi
l’Amministrazione regionale si può dotare di uno
strumento importantissimo non solo per gli aspetti economici, ma
per tutto quello che ne consegue.
Quindi ragionamento di giustizialismo, di suggerimenti,
Consigliere Tibaldi, li lasci fuori da quest’aula,
qui si fa politica, qui si legifera a volte anche in modo pessimo,
però abbiamo solo esclusivamente questa funzione e lo svolgiamo nel
rispetto degli interessi generali.
Si sostiene che c’è molta confusione anche nel
contenuto di questo disegno di legge; si confonde fra soci e
gestione. Questo non è assolutamente concepibile né comprensibile
quando si cerca di barare in questo modo. Noi possiamo avere una
società pubblica con capitale interamente pubblico, ma con una
gestione privata e credo che questo tranquillizzi sotto questo
aspetto l’Amministrazione, superando quella tendenza
pericolosissima di quella proposta di azionariato diffuso o
addirittura di società mista, dimenticando spesso che la Casa da
gioco è una società atipica, non omologabile ad altre aziende
economiche e quindi si muove con una sua logica, con una sua
dimensione, con una sua intuizione e con un procacciamento della
clientela in modo diverso da quello tradizionale.
Sotto questo aspetto il disegno di legge che stiamo esaminando
va nella direzione di custodire, proprio perché il capitale è
interamente pubblico, gelosamente i "gioielli di famiglia", questa
frase l’ho usata in sede di approvazione del
bilancio della Casa da gioco e la ripeto: noi oggi ci dobbiamo
fortemente interessare a custodire in modo geloso questo gioiello
che, anche con le difficoltà e le traversie che ha dovuto
attraversare in questi anni, resta comunque un gioiello.
Credo che con questo disegno di legge si stiano creando le
migliori condizioni possibili per poter affrontare con serenità il
futuro di questa Casa da gioco, anche in considerazione di quelle
che possono essere le competitività che si scateneranno a seguito
di eventuali aperture di altre Case da gioco, che credo che a
questo punto siano quasi imminenti e di difficile rinvio.
Questa legge ci mette al passo con i tempi dettati dal mercato a
cui spesso molte concezioni politiche si richiamano non solo a
livello nazionale, ma anche nella nostra Regione, e noi ci stiamo
dotando di una serie di strumenti che dovrebbero metterci nelle
condizioni di mantenere il vantaggio accumulato in questi anni che
ci deriva dall’esperienza, dalla professionalità
maturata ed acquisita dai dipendenti e credo che anche alla
Gestione Straordinaria, per il ruolo che ha svolto, vadano comunque
i ringraziamenti di questo Consiglio, anche se ci sono stati
momenti di criticità.
Chi sarà chiamato a gestire con sistemi privatistici la Casa da
gioco dovrà porre molta attenzione per evitare che ci sia una
mobilità indiretta del personale, quindi occorre porre
l’attenzione per valorizzare il management che
c’è in quel di Saint-Vincent e che molto
probabilmente potrebbe essere "appetito" da parte di chi si accinge
ad aprire un'azienda atipica come quella della Casa da gioco.
Questo argomento richiede molta sensibilità e tatto per evitare lo
svuotamento delle professionalità e delle maestranze che si sono
formate dopo anni di lavoro in questo settore.
E poi c’è da sottolineare l'aspetto molto
innovativo di questa legge: la partecipazione, sia pure minimale,
del Comune di Saint-Vincent. Spesso ci si dimentica che il Comune
di Saint-Vincent ha vissuto in modo avulso e quasi da estraneo la
vicenda della Casa da gioco, poiché poco è stato coinvolto
direttamente - perché le gestioni avevano altri interessi - in
quelli che potevano essere i benefici che venivano da questa
attività economica.
Non mi riferisco agli indotti e basterebbe pensare quale ruolo
hanno avuto i piccoli casinò nei comuni francesi, laddove sono
diventati motore di sviluppo turistico ed economico. La Casa da
gioco, pur essendo una cosa a sé stante in questo momento, in
quella fase storica ha inteso il Comune di Saint-Vincent come un
corpo estraneo. Credo che questa partecipazione simbolica metta in
condizioni il socio di poter attivare un'inversione di tendenza che
porti dei benefici alla stessa cittadina termale dandole il ruolo
che le è proprio: una cittadina turistica sempre più riviera delle
Alpi.
Non ripeterò altre considerazioni che erano contenute nella
relazione del Consigliere Borre, ribadisco che questa è una buona
legge e sono convinto che si aprirà una fase nuova, positiva, e che
stiamo mettendo nelle condizioni di operare al meglio quelle
persone che fino ad oggi con fatica e con responsabilità hanno
portato avanti la Gestione Straordinaria. Con questa considerazione
termino l’intervento dichiarando fin d'ora che il
mio voto sarà favorevole.
Président
La parole au Conseiller Piccolo.
Piccolo (SA)
La proposta di legge di una società per
azioni a totale capitale pubblico per la gestione della Casa da
gioco di Saint-Vincent ed il relativo Statuto, è una proposta che,
a detta di esperti, è da considerarsi una scelta quasi obbligata
per evitare ancora altri anni di contenzioso.
Quindi dopo anni di ricorsi e controricorsi, con tutti i
problemi che ne sono conseguiti - tralascio ogni altro commento in
proposito che hanno già bene sottolineato i due relatori -, e
ricordando il fatto che la maggioranza di allora e di oggi avevano
avuto ragione, ma anche coraggio, questo ci deve essere oggi
riconosciuto - e qui volevo sottolineare al collega Beneforti che
il senso di responsabilità lo abbiamo già avuto allora, lo avremo
anche oggi -, dopo un contenzioso che, dicevo, ha portato ad una
lunga Gestione Straordinaria che ha comunque permesso di mantenere
le attuali maestranze, oltre che un certo gettito finanziario alle
casse regionali, si è deciso, pertanto, di seguire la strada
intrapresa dai Casinò di Campione d’Italia, di San
Remo e di Venezia con la proposta appunto di una società per azioni
a totale partecipazione pubblica.
Devo confessare che ci stupiscono alcuni interventi fatti dai
colleghi dell'opposizione sulla S.p.A. pubblica. I comuni e le
regioni dove sono insediati i Casinò a cui ho appena fatto
riferimento sono governati da forze politiche che oggi qui non si
riconoscono nelle scelte delle S.p.A. di tipo pubblico.
Va sottolineato il fatto che la Giunta regionale in un primo
tempo aveva proposto come unico azionista la Regione Valle
d’Aosta, ma negli incontri di maggioranza è emersa
la volontà politica, portata avanti anche da parte della Stella
Alpina, di aprire agli enti territoriali ed anche in questo caso il
modello di riferimento è lo stesso delle altre case da gioco
nazionali.
Il compromesso in questa prima fase è stato individuato
affidando il 99 percento delle quote azionarie alla Regione e il
restante 1 percento ai comuni interessati ed in particolare al
Comune di Saint-Vincent.
Per noi della Stella Alpina è di fondamentale importanza che il
Comune che ospita il Casinò della Vallée possa essere protagonista
della sua gestione ed inoltre, con l’emendamento
presentato dal Presidente della Regione, che recita:
"Possono
essere soci della Casinò de la Vallée S.p.A. la Regione autonoma
Valle d’Aosta ed i Comuni della regione
interessati"
, resta aperta la possibilità anche ad altri
comuni, in particolare, secondo noi, quelli del comprensorio che,
nel loro insieme, possano proporre una più ampia offerta turistica
diversificata - e non sto qui a sottolineare le stazioni e gli
impianti sciistici importanti con richiamo internazionale del
comprensorio, oltre che alcune strutture ricreative, sportive e
culturali -, un'offerta turistica non solo per gli avventori della
Casa da gioco, ma con il coinvolgimento anche dei propri
familiari.
Un giudizio pertanto in gran parte positivo a questo primo passo
gestionale fuori da ogni possibile contenzioso, ma la Stella Alpina
intende ancora una volta sottolineare, anche in questa occasione,
la precisa intenzione che riguarda la futura gestione del Casinò e
cioè quella che, in tempi non troppo lunghi, si possa giungere alla
costituzione di una "Public Company" a capitale misto
pubblico-privato, prospettiva tra l’altro
sottolineata anche dal Presidente della Regione nel suo
intervento.
Siamo convinti che dobbiamo imboccare in prospettiva la strada
che porti ad un azionariato diffuso per poter permettere, perché
no, anche ai cittadini valdostani di diventare azionisti della Casa
da gioco. Il Casinò di Saint-Vincent è un bene di tutti i
Valdostani, una delle più importanti fonti economiche ed
occupazionali della nostra Regione, è giusto quindi che tutti ne
possano usufruire. Per quanto attiene la proposta di legge ed il
relativo Statuto oggi in discussione, ci auguriamo ed auspichiamo
che il nuovo Consiglio di Amministrazione si dimostri
all’altezza di pilotare il nuovo processo e pertanto
bisognerà individuare un management preparato, capace di assumersi
le responsabilità della gestione, pronto a dare risposte ai sempre
più tempestivi cambiamenti in atto nel mercato del gioco, quindi al
passo con i tempi e tenendo in debito conto l'ormai prossima
apertura di nuove case da gioco previste sul territorio nazionale
ed in altre nazioni a noi confinanti.
Queste erano alcune doverose osservazioni e puntualizzazioni che
la Stella Alpina si sente in dovere di dichiarare a questo
Consiglio e in conclusione esprime, pur con le considerazioni sopra
esposte, il voto favorevole al disegno di legge anticipando anche
quello relativo all'approvazione dello Statuto.
Président
La parole au Conseiller Frassy.
Frassy (FI)
Le riflessioni che farò nella discussione
generale anticipano gli emendanti che abbiamo annunciato di
depositare, emendamenti che hanno un loro filo logico e soprattutto
un filo politico.
È evidente che questo tipo di soluzione è una soluzione, come ha
detto il collega Tibaldi nella discussione generale di ieri
pomeriggio, che a noi non piace, è una soluzione minimale rispetto
a quelle che erano le aspettative che anche settori della
maggioranza, che oggi si sono uniti al coro della soddisfazione per
questo disegno di legge, non digerivano nei mesi in cui ancora si
discuteva su quale potesse essere il futuro del Casinò.
Poi, come sappiamo, la politica è fatta molte volte di mezzi
passi avanti e di due passi indietro e ci sono delle forze
politiche, la Stella Alpina è fra queste, che hanno capacità di
adattarsi a quelle che sono le situazioni, anche perché spesso si
crede in evoluzioni che potrebbero avvenire con questo azionariato
diffuso, che è una suggestione, collega Piccolo, che anche noi
avevamo recepito quando lei, come Presidente di commissione, ma
comunque come esponente autorevole del suo movimento, aveva
illustrato e sostenuto con grande enfasi di stampa.
Oggi prendiamo atto che la maggioranza politica di questa
Assemblea va in una direzione leggermente diversa rispetto a quella
che era stata tratteggiata solo qualche mese fa e, pur non
condividendo questo tipo di impostazione, riteniamo che vadano
fatte alcune precisazioni che non esproprino completamente il ruolo
politico e di controllo che questo Consiglio, a nostro avviso, deve
continuare ad avere in una nuova gestione del Casinò. Pensiamo che
non si possa gestire la "questione Casinò" liquidandola con il
Codice civile e con la S.p.A. quando poi l’uno e
l’altra nei fatti sono sempre denari che provengono
da un unico socio, che è un socio pubblico, che è
l’Amministrazione regionale.
Pensiamo che un bilancio di 300 miliardi, qual è il bilancio del
Casinò, con qualcosa come 800 dipendenti, non possa essere lasciato
a quella che è la discrezionalità politica assoluta ed indiscussa
della maggioranza o meglio del Presidente della Regione, non per il
Presidente Dino Viérin, ma perché riteniamo che non abbia senso
alcuno che una così ampia fetta di quella che è
l’economia e di quelle che sono le risorse
occupazionali di questa Regione venga gestita con denaro pubblico,
ma sfugga alle doverose logiche di controllo del denaro
pubblico.
Di più: normalmente nelle S.p.A. ci sono dei meccanismi che
vanno a contemperare le scelte decisionali del consiglio di
amministrazione, rispetto al controllo che il consiglio stesso
subisce da parte del collegio sindacale che dovrebbe essere a
garanzia dei soci tutti.
Noi abbiamo un'idea leggermente diversa su chi siano i soci di
questa S.p.A. Leggendo la legge che stiamo per votare, arriviamo al
paradosso di dire che le azioni sono nominative nella persona
pro-tempore del Presidente della Regione. Perché parlo di
paradosso? Perché poi il collega Tibaldi, sviluppando questo
paradosso, formulava quelle domande che potevano sembrare forse un
po' provocatorie, ma che evidenziavano quello che era
l’anomalia, il disagio di una S.p.A. che diventava
una S.p.A. di tipo unipersonale. Riteniamo invece che i soci siano
i 35 consiglieri regionali che rappresentano la comunità valdostana
che ha dato loro mandato di rappresentarla in questa Assemblea ed è
su questo ragionamento che riteniamo che alcune questioni debbano
rimanere all’interno di questo Consiglio e non
possano essere completamente delegate ed espropriate al
Consiglio.
Non so se i colleghi, che hanno letto il testo di legge, si
siano posti la domanda di cosa del Casinò da dopo domani noi avremo
modo di controllare, di approfondire, di verificare. Io penso molto
poco. Sapete che prima della Gestione Straordinaria e con la
Gestione Straordinaria il Consiglio regionale aveva ancora dei
compiti di verifica e di controllo sulla gestione. Oggi andiamo ad
approvare una legge, insieme a questa legge andiamo ad approvare lo
Statuto del Casinò e perdiamo ogni controllo sullo Statuto stesso
che approviamo perché l’assenza di ulteriori
precisazioni, che sono oggetto del nostro primo emendamento, fanno
sì che la S.p.A. possa modificarsi a proprio piacimento lo
Statuto.
Noi riteniamo invece che questo non debba e non possa accadere
per i motivi che ho cercato di illustrare, quindi con il nostro
primo emendamento riteniamo che - non solo lo Statuto della Casino
de la Vallée - anche ogni successiva modificazione debba essere
approvata con delibera del Consiglio regionale, questo per
consentire che ci sia quel cordone ombelicale che possa evitarci di
perdere ogni collegamento con una gestione importante per diversi
riflessi.
Il capitale della S.p.A. può essere oggetto di trasferimento in
base a quelli che sono i meccanismi che sovrintendono la gestione
di una S.p.A., l’assemblea dei soci e il consiglio
di amministrazione in questo campo hanno totale
discrezionalità.
Noi riteniamo invece che questo non debba accadere, riteniamo
che il capitale sociale detenuto dalla Regione possa essere
trasferito ad eventuali altri soci solo con una deliberazione di
autorizzazione del Consiglio regionale in quanto riteniamo che
anche qui la scelta politica che oggi ci fa discutere questo
disegno di legge non debba finire con questo provvedimento.
Riteniamo che politica e gestione della Casa da gioco in questa
Regione siano sempre state finora due entità molto "finitime" e che
non sia auspicabile, in una situazione di socio al 99 percento
della Regione, che questo sistema debba di colpo cambiare.
Parlavo prima dei meccanismi di controllo. I meccanismi di
controllo in questa S.p.A. sono completamente assenti perché la
Giunta andrà a fare le sue nomine del Consiglio di amministrazione
e del Collegio sindacale. Riteniamo che, quanto meno per
salvaguardare più la forma che la sostanza - ma iniziamo a
salvaguardare la forma, poi della sostanza andremo a discutere
successivamente anche perché spesso si dice che la forma stessa può
essere sostanza - la nomina del Collegio sindacale rimanga atto di
questo Consiglio, dove sono rappresentate tutte le componenti
politiche, dove è rappresentata la comunità valdostana e dove mi
sembra normale che la nomina dell’organo di
controllo non venga fatta dallo stesso organo che fa la nomina
degli amministratori stessi, altrimenti penso che andare a parlare
di organo di controllo sia un puro esercizio retorico, ma che nei
fatti non aggiunga nulla, se non forse la prassi di dire che cinque
posti sono più di tre, ma che forse non sono poi così tanti e
sufficienti e che di conseguenza gli insoddisfatti, gli esclusi
possono poi trovare compensazione nei posti del Collegio
sindacale.
Dicevo all’inizio di questo mio ragionamento che
nel passato il Consiglio regionale è sempre stato coinvolto in
maniera sistematica e ricorrente in quelle che erano le vicende
della gestione del Casinò, quanto meno per essere informato, quanto
meno per apprezzare o criticare quelli che erano i risultati
gestionali.
Con questa legge non ci saranno più bilanci da portare in
Consiglio, non ci saranno più approfondimenti da effettuare in
Consiglio.
Riteniamo invece che sia importante, perlomeno in questa fase -
poi può darsi che gli auspici del collega Piccolo si concretizzino
e che la gestione assuma dei connotati diversi rispetto a quelli
che oggi sembra avere - che rimanga un momento di confronto
politico in quest’aula, nel senso che si possa
capire quello che è stato fatto e si possa interloquire con il
Presidente della Regione ed esprimere quelli che sono i punti di
vista delle varie forze politiche.
Di conseguenza riteniamo con il nostro quarto emendamento di
inserire un obbligo di legge: entro 30 giorni dal deposito del
bilancio della S.p.A. relazione al Consiglio regionale da parte del
Presidente della Regione. Crediamo che questo sia un momento
importante per evitare che questo Consiglio si espropri
completamente di questa materia.
Altre sono le questioni che riteniamo necessarie
nell’ambito di questo ragionamento. Ottocento
dipendenti: sappiamo che in una realtà come quella della Valle
d’Aosta ottocento dipendenti rappresentano una
realtà occupazionale molto importante. Sappiamo anche che una
S.p.A. totalmente pubblica è gestita con criteri - qui sfido
qualsiasi consigliere di maggioranza non a sostenere, ma a provare
il contrario - politici.
Sappiamo che molte volte la politica può essere cattiva
consigliera quando si infila nella gestione dell'economia, pensiamo
che quello che è accaduto fino a ieri, Gestione Straordinaria
compresa, debba essere considerato anche per quella che sarà la
futura gestione della S.p.A. Allora chiediamo che
nell’articolo 9, che definisce i contenuti del
disciplinare che questo Consiglio prossimamente sarà chiamato ad
approvare, venga aggiunta una lettera e), che, oltre agli argomenti
contenuti nei punti precedenti: l’uso dei beni
materiali, i proventi spettanti alla Regione, i finanziamenti, le
strutture e le modalità di controllo da parte della Regione,
vengano fissati anche dei principi per quanto riguarda il
reclutamento del personale e soprattutto i criteri di accesso ai
ruoli dirigenziali.
Non riteniamo che questo sia un eccesso di "dirigismo", ma
riteniamo che questo sia un necessario momento di chiarimento
politico di una S.p.A. che, comunque sia, verrà gestita con "forma
mentis" che non potrà prescindere da quelli che sono i vizi e i
pregi della politica stessa. Nel chiudere questo mio ragionamento
mi soffermo sul problema della liquidazione: è evidente che la
liquidazione è necessaria e difficilmente potrà chiudersi in tempi
rapidi, è probabile che la liquidazione occupi per parecchi mesi il
liquidatore e che di conseguenza si affianchi alla S.p.A. che nel
frattempo avrà acquisito una sua operatività e, nel silenzio di
quelli che devono essere i requisiti del liquidatore, riteniamo che
sia opportuno precisare che quella nomina debba essere
incompatibile con ogni funzione di rappresentanza della Regione in
consigli di amministrazione piuttosto che in collegi sindacali di
società che dalla Regione sono partecipati.
Questi emendamenti non stravolgono il senso politico di questa
legge, legge che, ripeto, non condividiamo per quella che è la sua
impostazione gestionale, ma hanno lo scopo e il merito di evitare
di estromettere con la votazione di questa legge il Consiglio
regionale da quelle che sono le vicende, le scelte politiche, le
scelte strategiche di una realtà come il Casinò che non può essere
liquidata come può essere liquidata la piccola società, o la
società anche non piccola, come possono essere le tante S.p.A. che
ormai sono i bracci operativi della Giunta regionale.
Non penso che possa valere l’equazione per la
Casino de la Vallée S.p.A., che dunque si possa gestire questa
vicenda nella stessa maniera con cui si gestisce Centro Sviluppo
S.p.A., con cui si gestisce Vallée d’Aoste Structure
S.r.l. - se non sbaglio - o Finbar, o quelle altre piccole o
medio-piccole realtà che movimentano alcuni miliardi e che fra
l’altro sono realtà destinate a finire perché sono
S.p.A. che hanno degli obiettivi mirati.
Il Casino de la Vallée sicuramente è una realtà che non è a
tempo determinato, è una realtà in sviluppo e riteniamo che proprio
su questi presupposti occorre mettere maggiore attenzione a quello
che deve essere il coinvolgimento politico di questa Assemblea.
La legge, così come è stata portata
all’Assemblea, è un provvedimento che estromette
totalmente e definitivamente il Consiglio regionale dalle vicende
della Casa da gioco. Riteniamo che questo non sia opportuno e
confidiamo che su questi emendamenti, che andiamo a depositare e
che puntualmente vanno ad intervenire sulle questioni che ho
cercato di illustrare, ci sia un confronto politico franco su
quelle che possono essere le motivazioni che possono portare al
recepimento o all'esclusione di tutti o di alcuni di essi.
Président
La parole au Conseiller Perron.
Perron (UV)
La mienne sera une intervention très brève
pour exprimer à l’Assemblée des sentiments sur une
question que j’avais suivie peut-être plus dans la
législature passée que dans la présente. Je me rappelle que le
sentiment que plusieurs d’entre nous avaient dans
d’autres moments sur la "question Maison de jeu"
c’était d’avoir entrepris la solution
d’un problème qu’on voyait avec
difficulté dans la législature passée. Tout le contentieux, dont on
ne voyait pas la définition, nous avait fait discuter beaucoup et
amené à des choix très médités.
Je dois avouer que les choix que nous avons faits pendant la
législature passée aujourd’hui nous ont donné raison
en nous permettant de définir une situation qui, me semble-t-il,
trace des contours et un parcours plus clair que par rapport
auparavant.
Il me paraît donc que nous avons "entrepris" une bonne direction
qui permet de regarder au futur de la Maison de jeu avec plus
d’optimisme, avec plus d’espoir, avec
la conviction que cette société, cet instrument économique et
social pourra jouer dans le contexte économique valdôtain un rôle
plus fort par rapport à celui qu’il a joué dans le
passé.
Avec cette loi nous donnons la possibilité de créer une société
anonyme privée, dont le capital est détenu presque totalement par
l’Administration régionale. Personnellement je ne
partage pas toutes les remarques qui ont été faites, même des
remarques lourdes qui prospectent des situations pas claires
qu’évidemment, si nous les envisageons, collègues de
la minorité, nous ne les partageons pas.
J’avoue que nous nous retrouvons sur les choix
qui sont faits politiquement avec cette loi. A travers cette loi
nous donnons la possibilité de résoudre un grand problème et de
regarder au futur pour qu’il y ait une solution
définitive pour ce qui concerne la Maison de jeu. Il est passé trop
de temps par rapport au moment où la Gestion Extraordinaire a
commencé, aujourd’hui on entrevoit la fin de ce
tunnel et cela nous permet de regarder avec plus
d’optimisme par rapport au futur.
Nous tous sommes conscients de l’importance de
cet instrument représenté par le Casino de la Vallée du point de
vue économique et de l’occupation, ainsi que de tous
les autres aspects liés à la Maison de jeu, donc nous donnons
pleine confiance à l’Exécutif pour
qu’il fasse les choix les meilleurs afin
qu’il y ait une relance concrète de la Maison de
jeu.
Je ne sais pas si les collègues de l’Assemblée
ont le même sentiment, parfois je sens de vivre dans une Région qui
est toujours plus déserte.
Je ne sais pas si cela se vérifie après les événements de 11
septembre, si c’est dû à une crise économique
générale, mais si nous sommes vraiment une Région à vocation
touristique, comme cela doit être, nous venons de participer tous à
un très important moment de réflexion sur le tourisme qui se
développe à Saint-Vincent, nous devons exploiter tous les moyens
dont nous disposons pour relancer fortement cette Région au point
de vue touristique. Le passage à travers le Casino me semble
aujourd’hui, comme pour le passé,
l’instrument le plus important et le plus fort.
J’invite l’Exécutif, à qui revient
de nommer le Conseil d’administration, à réfléchir
de façon approfondie sur cette nomination afin de choisir des
personnes qui sont à même d’imprimer des idées, des
projets, des atouts à cette Maison de jeu. Avec cet esprit nous
partageons le parcours qui est tracé dans cette proposition, nous
partageons la route qu’en tant que majorité nous
avons essayé de parcourir. Cela dit, j’ai la
confiance que nous sortons, je le répète, d’un
tunnel que peut-être nous avons emprunté il y a trop de temps et
cela nous permet de regarder avec plus d’optimisme
et plus de confiance au futur de la Maison de jeu.
Président
Je rappelle que six amendements ont été déposés
par Forza Italia ainsi qu’un ordre du jour. Avec la
clôture de la discussion générale il deviendra impossible
d’y apporter des modifications ou
d’en rajouter d’autres. La discussion
générale est close.
La parole au rapporteur, Conseiller Cerise.
Cerise (UV)
Devo confessare che mi viene difficile
aggiungere qualcosa di completamente nuovo a quello che è stato
detto finora perché il dibattito è stato intenso, serrato,
approfondito.
Da questo dibattito mi pare di cogliere che il primo punto che
si vuole oggetto di una contrapposizione è quello
dell’affidamento della Casa da gioco ad una società
totalmente privata oppure ad una società pubblica. È innegabile che
le spinte dei profitti sono ottimi propellenti per vivacizzare le
gestioni e per affrontare in modo agguerrito i mercati, ma credo
che dobbiamo fare un passo indietro per mettere in evidenza luci ed
ombre del trascorso che abbiamo avuto con società private.
All’inizio la società concessionaria, società
privata della Casa da gioco, in piena collaborazione con la Regione
seppe certamente sviluppare insieme all’attività di
gioco l’ospitalità diretta e indiretta del Casinò,
le terme, il tiro a volo, la riserva di pesca, i maneggi e tutto
quello che ha contribuito a costruire un'ottima immagine di
Saint-Vincent e far apprezzare questa località, ma direi la Valle,
non solo nel bel mondo piemontese, ma anche ad una clientela
proveniente dal centro e dal sud Italia.
Ma ad un certo punto il Casinò cessò di gestire le terme, così
importanti per il nome di Saint-Vincent e per la sua comunità.
Analogo discorso vale per il tiro a volo e i maneggi, questi ultimi
poi diventati utilissimi parcheggi, ma usati come rivendicazione
contro la successiva gestione al fine di danneggiarla. Da una
lettura dei documenti e dall’inventario dei fatti
risulta che man mano che si avvicinavano le ultime scadenze e il
rinnovo delle concessioni abbiamo assistito ad una riduzione
dell’impegno della società ad investire, pur sempre
a fronte di importanti introiti per sé e per la Regione, in
attività promozionali e nella manutenzione delle strutture
complementari all'attività di gioco.
In altri termini abbiamo visto prendere le distanze da tutto
quanto non era all’altezza di generare redditi
paragonabili a quelli della Casa da gioco, senza tener conto di
interessi più generali che potevano essere in modo sinergico
tutelati e sviluppati con sforzi minimali, eppure la società, nel
periodo fra il 1980 e l’arrivo di Gestione
Straordinaria, vedeva premiare la sua attività con un beneficio di
805 miliardi a fronte di un'entrata per la Regione di 1.932
miliardi. L’analisi di quanto è avvenuto a
Saint-Vincent insegna che le società private non si "fedelizzano" e
hanno difficoltà ad aprirsi ad interessi generali diversi dal
proprio tornaconto.
Mi fermo qui per limitarmi ad evidenziare che le società private
hanno scopi precisi che non collimano con quelli generali di una
collettività, contro i quali non hanno peraltro alcuna remora a
contrapporsi quando si vedono impedite nel perseguire i loro. Se
però vogliamo essere onestamente critici ed avere il coraggio di
dire alcune verità, dobbiamo evidenziare come le convenzioni o gli
atteggiamenti forse troppo benevoli di passate amministrazioni e
soprattutto, ma questo Beneforti non lo può dire,
l’atteggiamento di ossequiosa dipendenza psicologica
del mondo politico eccessivamente disponibile con i gestori della
Casa da gioco, anche per ottenere ad esempio, complici le forze
sindacali, incrementi non equi di organici, ebbene sono attitudini
che hanno finito con il generare una sorta di circolo vizioso che
le società concessionarie hanno saputo sfruttare, trasformando a
loro esclusivo beneficio in terreni di accerchiamento i precedenti
servizi complementari alla Casa da gioco e
all’attività turistica in genere.
Questa è la verità, e magari è il modello che vorreste
riproporci, collega Beneforti? Magari con società ben note, collega
Tibaldi? Le gestioni private palesano dunque forti contrasti, per
cui affermare che la strada della gestione attraverso di esse sia
l’eccellenza è molto azzardato, soprattutto se alla
Casa da gioco si devono, com’è il caso nostro, dare
valenze e ruoli che vanno al di là degli introiti di cassa.
L’affidamento ad una gestione privatistica con
società pubblica, lo sappiamo che potrebbe essere più debole per
quanto riguarda la ricerca del profitto, ma è sicuramente più
garante in questo momento almeno per quanto attiene ad una
conduzione della Casa da gioco intesa anche come volano per
interessi dell'intera collettività.
Questa forma di affidamento della gestione, che presenta fra
l’altro un maggiore coefficiente di trasparenza,
deve comunque mantenere i principi della conduzione privata e in
questo senso la società deve essere sollecitata, ma deve essere
anche autonoma sotto tutti i punti di vista, compreso quello
inerente la questione dei controlli che poi andrò a riprendere.
Troppo evidente ribadirlo, ma mi pare importante farlo perché è
un aspetto sul quale vedo la minoranza "scivolare" come se non
interessasse: voglio ricordare anch'io che stiamo facendo quello
che hanno fatto con ottimi risultati il Centro Sinistra a Venezia,
Forza Italia a San Remo, Forza Italia e la Lega a Campione.
La formula è la stessa, cambia l’azionista
principale che là è il comune, ma per il resto è tutto identico,
persino il numero dei componenti il Consiglio di amministrazione,
purtroppo noi arriviamo per cause di forza maggiore dopo di loro
accumulando dei ritardi nell’attuazione dei piani di
sviluppo e poi in fondo, se non vogliamo condividere la stessa
"malattia", dobbiamo dire che, a fronte del quadro normativo che
disciplina l’affidamento di aziende come le case da
gioco, oltre che ragioni di opportunità che possono anche non
essere condivise, su questo sono d’accordo, la
scelta intrapresa per le altre case da gioco e che stiamo per fare
è un passaggio obbligato.
Voglio però ipotizzare che l’evoluzione
legislativa della materia e la presenza sul nascente mercato di
società altamente professionalizzate - e non di speculatori - e
selezionate possa riaprire il capitolo
dell’affidamento della gestione delle case da gioco
attraverso una maggiore partecipazione di queste società,
beneficiando a questo punto dell'iniziativa privata.
Ci troviamo in un momento cruciale per la nostra Casa da gioco e
questa proposta di legge ha delle valenze, per il momento in cui si
situa, interne, esigenze interne come quella di dare una gestione a
questa Casa da gioco, ma è anche un chiaro segnale per lo Stato
italiano.
È stato opportunamente ricordato quanto la Casa da gioco sia
incidente nel contesto economico e sociale della Valle. Chi ha
memoria si ricorderà come, quando non c’era il
riparto fiscale, o ai tempi della politica dei rubinetti che si
aprivano e si chiudevano a seconda della coerenza del colore
politico fra la Regione e lo Stato, politica che qualcuno vorrebbe
far tornare in auge, fossero importanti queste entrate per
realizzare in quei momenti fondamentali quelle opere pubbliche di
cui si avvertiva la necessità o effettuare delle spese nel settore
sociale. Allora l’importanza delle entrate del
Casinò era più evidente ed immediata.
Oggi esse paiono un po' diluirsi all’interno
delle grandi cifre del nostro bilancio, ma in realtà costituiscono
il 16-18 percento delle spese di investimento
dell’approvando bilancio. Analogo discorso vale per
i ritorni che essa ha generato per il turismo, per
l’economia, per la promozione di immagine della
Valle d’Aosta, per l’occupazione.
Oggi un investimento capace di generare i mille posti di lavoro
fra diretti e indiretti, che sono collegati alla Casa da gioco e a
quei livelli retributivi, non è ipotizzabile sotto i ben oltre
mille miliardi. Il ritorno di questi benefici in sede locale, in
particolare in Comune di Saint-Vincent, è un passaggio ovviamente
obbligato e i futuri sviluppi della Casa da gioco devono essere
effettuati in modo attento affinché questa sia ancora più presente
nel tessuto urbanistico di questo Comune, presupposto per poter
incidere maggiormente in quello socio economico.
Dobbiamo riconoscere lo sforzo fatto in questa direzione da
parte della Gestione Straordinaria e proseguire in questa
direzione, favoriti con questo disegno di legge dalla
partecipazione del Comune di Saint-Vincent alla vita della società
di gestione.
La questione delle case da gioco è in via di evoluzione e al
momento non si possono immaginare che scenari molto ipotetici.
All'ipotesi di futuri casinò ogni nostra resistenza è insostenibile
e diventa un'inaccettabile forma di difesa di un privilegio e qui
concordo con chi ha fatto questo rilievo.
È del tutto opportuno però che, in ragione
dell’esperienza maturata, ci sia la possibilità di
dare il nostro contributo e che siamo chiamati addirittura per
farlo, per fare in modo che l’apertura delle case da
gioco avvenga nel rispetto di alcuni parametri, come quello dei
bacini di utenza, la salvaguardia dei livelli di quantità e il
rispetto e la valorizzazione della o delle professionalità. In
questo ambito ritengo lungimirante il disposto della lettera e)
dell’articolo 3, dove si prevede la possibilità per
la società di partecipare ad iniziative simili italiane ed
estere.
Se nasceranno casinò ben distribuiti sul territorio e di rango,
credo che la nostra Casa da gioco potrà svolgere con la sua
esperienza e le professionalità acquisite il ruolo di punto di
riferimento per attivare sinergie e dare vita ad un'azione di
fedelizzazione della clientela e aumentare la base dei
frequentatori. D’altra parte oggi i casinò sono
frequentati da una bassa percentuale di clientela: il 98 percento
dei frequentatori dei casinò sono raccolti in un bacino di utenza
limitato a circa 250 chilometri quadrati e rappresentano meno del 2
percento della popolazione adulta di questi bacini, tra i motivi di
questa modesta percentuale e il legame con bacini tutto sommato
limitati, vi è quello in capo al fatto che i casinò sono pochi e
richiedono forti spostamenti per essere frequentati da un pubblico
molto vasto, per cui risultano sconosciuti.
Sono dei centri per il divertimento considerati élitari ed
esclusivi nei quali è possibile solo giocare. Sono convinzioni che
vanno modificate offrendo oltre al gioco altri prodotti
nell’ambito del divertimento e dell'occupazione del
tempo libero.
Dobbiamo stare attenti che le nuove case da gioco non nascano
perseguendo esasperatamente il fine di massimizzare i profitti da
gioco, come avveniva nel passato, in condizioni di sostanziale
monopolio perché questa logica porta inevitabilmente al venir meno
di quei criteri e di quelle modalità gestionali che preservano le
case da gioco dallo scivolare su chine negative per la società,
inoltre esse riducono, anziché aumentare, il numero dei
visitatori.
Sono preoccupato che alcune forme di eccesso di liberalismo, che
vedo in alcune decisioni governative e magari al soldo dello Stato,
aprano le porte ad avventure poco costruttive per favorire
l’accesso alle case da gioco. I casinò devono
mantenere la "o" accentata e non devono essere delle bische,
collega Beneforti, sotto questo punto di vista la presenza della
mano pubblica è una garanzia e la proposta di legge in approvazione
è esemplare. Dobbiamo essere attenti agli sviluppi di questa
nascente normativa che dobbiamo sollecitare e non contrastare per
uscire dalle infinite incertezze in cui questa materia è sempre
stata, incertezze che ci hanno pesantemente penalizzati; dobbiamo
partecipare alla sua formulazione anche per difendere alcune
prerogative della nostra realtà.
A fronte di ipotesi che sono state avanzate, ricordare che la
situazione della Valle d’Aosta differisce molto da
quella di altri casinò ove la licenza è comunale mi pare un atto
prudenziale minimale. Anche qui un'ultima "evasione": già nel
secolo scorso operavano in Valle dei casinò, uno era a
Pré-Saint-Didier e l’altro a Saint-Vincent, ricordo
come quest’ultimo fu fatto chiudere dal fascismo, è
vero che più che dei casinò erano forse dei kursaal messi in piedi
per distrarre la clientela che frequentava le terme.
Quando dopo la guerra si dette vita di nuovo alla Casa da gioco
da parte di consiglieri regionali, che il collega Curtaz definì
come figure di alto livello morale in un’altra
occasione, ma che forse oggi chiamerebbe "biscazzieri", essa non fu
voluta comunale, ma regionale. Questa scelta aveva alla base delle
ragioni forti che non hanno perso alcuna delle loro valenze, molte
di queste sono state ben ricordate nella relazione. Oggi è
importante ribadire che il Casinò è e resta regionale così come ha
sottolineato il Consigliere Piccolo. Di questo principio, che non è
- si badi bene - così scontato, dobbiamo esserne tutti convinti,
convincendo contestualmente i legislatori nazionali fra i quali
pare soffi un "vento di generalizzazione" che fa prevalere un
indirizzo equalizzatore per tutti i casinò con ripartizione degli
utili fra Stato, Regione e comune, ai quali questi ultimi si viene
pertanto a conferire se non un diritto di proprietà, quello del
possesso attraverso il diritto al prelievo.
La definizione del capitale sociale della società di gestione
riguarda la società di gestione, non la proprietà della Casa da
gioco, ma la ripartizione delle quote azionarie, riservando alla
Regione una quota non inferiore al 99 percento di cui
all’articolo 5, è una scelta significativa che fissa
bene i termini della questione e deve rappresentare un punto
irremovibile, ma essa deve essere anche propedeutica per far
comprendere anche allo Stato che in continuità con il passato gli
utili vanno destinati interamente per la collettività valdostana.
Una considerazione merita l’articolo 9, dove si
prevede che i rapporti fra società e Regione avvengano sulla base
di un disciplinare.
Condivido solo in parte la valutazione fatta da esponenti
dell'opposizione in merito al rilievo secondo il quale la Regione,
dopo aver costituito delle società pubbliche, non riesca a
dialogare con queste. Secondo questa tesi, esse di fatto si
sottrarrebbero al controllo del Consiglio regionale.
Indubbiamente nel percorso di revisione del Regolamento del
Consiglio occorrerà dedicare a questo paragrafo un approfondimento
volto a rendere più fluido lo scambio di informazioni e a regolare
meglio le modalità con cui questo controllo deve essere esercitato
da parte del Consiglio, tuttavia già oggi alcuni strumenti ci sono,
ma ad essi non si fa ricorso. Gli incontri in commissione, ad
esempio, consentono approfondimenti sì, ma hanno poca risonanza
all’esterno, per questo sono relativamente poco
attivati. Nel caso di questo articolo sono proposti dei punti che
dettagliano con molta precisione alcuni contenuti che ritengo
fondamentali per poter esercitare da parte del Consiglio regionale
il controllo che gli compete sia pure nel rispetto
dell’autonomia gestionale della società. È dunque
importante redigere un disciplinare che abbia i migliori contenuti
per dare risposta a queste esigenze.
Mi chiedo peraltro quale sarebbe il ruolo del Consiglio in
termini di controllo se l’affidamento fosse stato
dato ad una società privata, quale sarebbe la differenza? Mi viene
difficile capirlo. Il Consiglio regionale quindi non può essere
esautorato dalla titolarità del controllo, ma che sia tale e non
equivocato, che con esso si intende interferire con la
gestione.
Per evitare poi di trovarsi in quest’aula a
discutere di banalità si può richiedere che la società si doti di
un regolamento, di un codice di comportamento al quale devono
sottostare i vari responsabili. Questo non solo e non tanto per
imporre un sistema di controllo, ma a fini tutelari per la stessa
società considerato che deve rispondere ad un azionariato pubblico.
D’altra parte analoghi disposti sono stati adottati
anche da società private.
A proposito della gestione dobbiamo rilevare che, con la nascita
della società a cui viene affidata la Casa da gioco, si chiude
l’esperienza della Gestione Straordinaria con le sue
luci e con le sue ombre, ma alla quale non possiamo disconoscere di
avere sostanzialmente assolto ai suoi compiti.
Poiché questa gestione si è spesso demonizzata, vorrei spendere
due parole, se non in suo favore, per rendere giustizia alla verità
con qualche dato. Dal 1° luglio 1994 al 31 dicembre 2000 Gestione
Straordinaria ha generato per la Regione una resa annua di 141
miliardi per un totale di circa 922 miliardi. Se prendiamo il
corrispondente periodo precedente, ossia dal 1° gennaio 1988 al 30
giugno 1994, che fu un periodo di abbondanza, vediamo che la
Regione ha incassato 908 miliardi per una media di 124 miliardi
l’anno. Questo significa una differenza fra le due
gestioni di 116 miliardi?
(interruzione di un Consigliere, fuori microfono)
? sì, 800, cosa ho detto? No, chiedo scusa, 809 miliardi per una
media di 124 miliardi l’anno?
(interruzione del Consigliere Frassy, fuori
microfono)
? con il Presidente su questo tema ho scambiato forse meno
parole di quante ne ha scambiate lei, collega Frassy. Questi sono
dati che avrebbero potuto rilevare tutti i consiglieri regionali
che avessero voluto prendersi la briga di farlo. Questo significa
una differenza fra le due gestioni di 116 miliardi con una maggiore
entrata nel periodo di Gestione Straordinaria pari a 17 miliardi
l’anno.
A proposito di rientri se facciamo il confronto delle due
gestioni tenendo conto dei ristorni in favore del gestore, la
Regione ha incassato, rispetto alla convenzione gestionale privata,
70 miliardi in più. Questi sono dati: si possono avere delle
antipatie per questa gestione, ma queste sono delle cifre che sono
difficili da contestare. Il risultato economico ottenuto lo scorso
anno e l’attuale andamento sono del tutto
incoraggianti?
(commenti dai banchi dell'opposizione)
? non oso pensare cosa sarebbe stato detto se le cifre avessero
dato ragione alla gestione privata: le cifre allora sarebbero state
la verità evangelica. Adesso non lo sono, e va bene, è
un'interpretazione un po' teatresca delle cose. È vero che ci sono
dei problemi, se andiamo ad esaminare i dati gestionali e le
frequentazioni dei tipi di gioco, ci accorgiamo delle evoluzioni
nelle tendenze che spiegano anche la crescita delle entrate delle
varie case da gioco e che in questo momento premiano le case da
gioco che hanno bacini più dinamici. La Gestione Straordinaria
aveva dei limiti e dei condizionamenti dovuti al contenzioso
giudiziario che generavano delle incertezze, soprattutto per quanto
riguardava il rilancio e lo sviluppo della Casa da gioco, e al
fatto che essa aveva necessariamente compiti gestionali. Con
l’affidamento alla società non ci saranno più alibi:
questa è la differenza, Consigliere Curtaz, che in questo momento
non c’è.
Le risposte al raggiungimento di determinati risultati possibili
o avverrà, e allora la società sarà stata
all’altezza del mandato, oppure non avverrà e allora
dovranno essere adottati i provvedimenti del caso, ma non si potrà
più fare ricorso all'esistenza di vincoli o ad altri impedimenti
che oggettivamente erano connaturati con la Gestione
Straordinaria.
Abbiamo parlato fin qui di rese della Casa da gioco, ma se
dobbiamo mettere in inventario gli stanziamenti per il suo sviluppo
e il suo ammodernamento, la cifra è modesta e molto al di sotto di
quanto dovrebbe essere un accantonamento per armonizzare e
modernizzare queste strutture.
E qui entra in argomento l’articolo 5 della
proposta di legge la cui applicazione presuppone in futuro una
nuova attitudine nei confronti della Casa da gioco, questo articolo
impone di liberarci insomma di quel complesso che ha pervaso i
rapporti fra la Regione e la sua Casa da gioco ossia il complesso
dell'incertezza - non fugato nemmeno dalle sentenze della Corte
costituzionale - della possibilità di continuare a disporre della
Casa da gioco e quindi di non investire in essa per la possibile
precarietà dell’investimento, complesso che però non
ha impedito di spostare la Casa da gioco dal Billia verso la fine
degli anni ’50, né di realizzare il suo ampliamento
attuale nell’attuale conformazione verso gli anni
’80.
È stata poi l’attitudine, e lo voglio ancora
richiamare, assieme ad altre che ha imprudentemente portato con
complici accondiscendenze, l’accerchiamento della
Casa da gioco con infrastrutture funzionali ad essa di proprietà
delle società a cui la Casa da gioco era affidata.
La strada che va percorsa deve andare nella direzione opposta.
Ci troviamo a vent’anni di distanza dagli ultimi
ingenti investimenti, ora dobbiamo investire inizialmente con un
investimento significativo che già nelle sue ipotesi fa gridare
allo scandalo. Nell’eccesso, anche se questo
investimento fosse attorno al 35-40 percento? Consigliere
Beneforti, io sono stato qui a sentirla parlare, ma a sentir dire
delle cose di cui ho dovuto veramente?
Président
M. le Conseiller, le Conseiller Beneforti était
en train de s’adresser à la Présidence pour savoir
s’il avait le droit de parole ensuite au titre de
fait personnel. Je vous le précise.
Vous pouvez continuer, Conseiller Cerise.
Cerise (UV)
? ma se questo investimento, dicevo, fosse
anche attorno al 35-40 percento dell’introito
annuale per una durata di realizzo in investimento di qualche anno
- cifre di cui si sta parlando -, avremmo comunque investito
attorno al 10-12 percento di quanto abbiamo introitato in questi
ultimi venti anni. Credo che dobbiamo fare questo investimento ed
attrezzarci giuridicamente per poterlo gestire bene, come è
previsto nell’articolo 3, e questo per fare in modo
che la Casa da gioco possa assicurare alla nostra comunità un
futuro sia in termini di occupazione che di ricadute economiche sul
bilancio regionale e sul territorio.
Ma il reinvestimento di una parte degli utili per processi di
sviluppo, di ammodernamento anche infrastrutturale deve essere
visto come necessario per rimanere concorrenti laddove prima
eravamo in situazione di monopolio. Con questa legge la strada è
tracciata e libera e deve essere percorsa con chiarezza di meta e
con determinazione, questo afferisce alla componente umana che
dovrà essere scelta con oculatezza ed essere
all’altezza dei compiti che non sono più o più solo
quelli di gestire la Casa da gioco, ma anche quelli di farla
rimanere vincente sapendo sfruttare gli effetti della concorrenza e
non soccombere ad essa.
Président
Le Conseiller Beneforti, s’il le
souhaite, a un droit de parole pour cinq minutes pour fait
personnel. Au cas contraire il pourra intervenir dans
l’ordre?
Beneforti (PVA-cU)
? non volevo intervenire per fatto
personale, volevo intervenire per dire ancora la mia?
Presidente
? benissimo, interverrà sul primo articolo
ovvero sull’ordine del giorno. Avrà più occasioni
nel seguito del dibattito.
La parole au Conseiller Borre, toujours en qualité de
rapporteur.
Borre (UV)
Mi pare che sia stata una discussione più che
tranquilla, anche necessaria, su un argomento così importante,
durante la quale siano emersi due grossi problemi: quello
dell’azienda privatistica, quindi la società a
capitale pubblico, e quello del controllo.
Avevo richiamato i colleghi ad una votazione che uscisse dagli
schemi di maggioranza e minoranza perché la mia convinzione è
sempre quella che una legge non sia fatta per la maggioranza e per
la Giunta in carica, ma che sia una legge che è per la gente, per
il territorio, quindi nel 2003 potrebbero esserci altri seduti in
quei banchi e fruire di questa legge. Allora mi viene più facile
oggi in maggioranza capire il problema del controllo, sollevato da
voi della minoranza nei nostri confronti, perché noi abbiamo più
fiducia e abbiamo scelto i Signori della Giunta come Consiglio di
amministrazione, quindi diamo la massima fiducia a quello che loro
fanno, e i problemi della nuova società verranno da loro gestiti
con la nostra fiducia fino al 2003, ma questa maggioranza potrebbe
cambiare, potreste essere voi o altri della minoranza ad avere lo
stesso ruolo.
Al di là di questo, mi chiedo - lo ha già sottolineato anche il
Consigliere Cerise - se ci fosse stata una società privata, quale
tipo di controllo poteva avere sia la maggioranza che la minoranza
dopo che era stato affidato a questa società
l’appalto. Qualcuno ha detto che non si è fatta una
scelta coraggiosa, ma si è operato una scelta facile, dando come
soluzione una società privata con capitale pubblico per non correre
il rischio di contenziosi. È vero, una parte è anche quello, ma la
parte più importante, a mio avviso, è quella di avere una garanzia
con i tempi che corrono, una garanzia di una società che abbia la
capacità e la possibilità oggi di mettere ancora
l’uomo al centro.
Vengo dalla Cogne, forse per anagrafe è diventato un po' un
ricordo, ho una militanza anche di Sinistra, se volete, nel
sindacato quando la tendenza era di andare verso il pubblico in
quanto si aveva paura del privato. Oggi vi dico che ho di nuovo
quella paura del privato, perché ci troviamo di fronte ad una
privatizzazione che non tiene più in nessuna considerazione quello
che è l’elemento umano. Oggi al centro si situa la
resa economica, quindi questa legge ci mette anche al riparo da
quel grosso rischio. Avete di fronte la privatizzazione di Telecom
- provate a chiedere alla gran parte degli utenti quali sono i
benefici che trae da questa privatizzazione - e di altre società,
questa è una mia impressione?
(interruzione del Consigliere Frassy, fuori
microfono)
? tu puoi pensarla come vuoi, io non metto in discussione il tuo
pensiero di liberalizzatore e quindi di massimo profitto, se
riuscite a farlo a danni di quella che è la manodopera? oggi non
esiste più e quindi non è più considerato, tranne che un numero,
qualunque operatore, ma se questa è la vostra politica, io non la
condivido. Infatti il Consigliere Frassy ha detto con tranquillità
di non condividere la nostra impostazione, di avere una filosofia
diversa. È diversa e io non la condivido, anzi ne ho paura.
Per quanto riguarda i colleghi della IV Commissione, vorrei
tranquillizzarli perché la IV Commissione avrà ancora le sue
competenze che non saranno più quelle di un controllo del bilancio
annuale dal 2002 in avanti, ma per il 2002 avremo ancora da
controllare il bilancio e poi la fase liquidatoria, quindi avverrà
senza che sia una commissione di inquisizione, ma con il normale
lavoro che la IV Commissione farà e ha già fatto fino ad oggi
perché tutti gli anni ci è arrivato il bilancio in maniera
trasparente della Gestione Casinò e poi i rapporti trimestrali.
Niente di nascosto pertanto, abbiamo sempre lavorato in
commissione.
Nella mia relazione ho parlato di quello che dovrà essere il
controllo di questa Assemblea per le società private a capitale
pubblico, che non vale solo per la società Casinò, ma anche per le
altre società che oggi stanno lavorando con capitale della Regione,
ma con un modello privatistico, quindi sarà compito nostro avere la
capacità di darci un regolamento che ci permetta di avere il
controllo sulle attività, non sulla gestione.
Poi forse sarà anche il caso che questo Consiglio si metta a
lavorare su quella che è una nuova legge elettorale che ormai è
indispensabile perché non è più pensabile che il ruolo del
Consiglio sia quello che è oggi, i tempi stanno cambiando, avremo
bisogno di modi diversi? di poter lavorare?, quindi il Consiglio
dovrà avere un ruolo ben diverso da quello attuale, ma questo è
compito nostro, non è colpa di qualcuno, è solo colpa nostra se non
riusciamo ad affrettarci per cambiare il tipo di legge.
Consigliere Curtaz, io ho parlato di atto coraggioso:
- per la scelta e la difesa della Gestione Straordinaria perché
non so cosa sarebbe successo se non avessimo avuto quella capacità
di vedere il tipo di soluzione e difenderla fino ad oggi, lo ha
detto bene il collega Cerise:
"I soldi che sono entrati sono
aumentati e non diminuiti malgrado tutte le difficoltà che questa
gestione ha attraversato"
;
- per questa legge che non vede solo la nuova società, ma vede
anche la costruzione del nuovo Casinò e non è un fatto da
trascurare perché sono spese non indifferenti in un momento di
difficoltà anche finanziarie,
quindi i due momenti di coraggio sono legati a queste
scelte.
Penso di aver risposto a quelli che sono i dubbi, sono certo di
non aver convinto nessuno, ma io ero già partito con la convinzione
della bontà di questa legge che permetterà a chi lavora di avere
ancora una certa dignità nel suo lavoro.
Président
La parole au Président de la Région, Viérin
Dino.
Viérin D. (UV)
Tout en remerciant ceux qui sont intervenus
au cours de la discussion générale en apportant leurs suggestions,
leurs remarques, mais aussi leurs considérations quant au projet de
loi qui est soumis à l’attention de
l’Assemblée, je voudrais apporter quelques
précisions parce qu’il me semble que de temps en
temps l’on veuille délibérément effacer une partie
de l’histoire même politique de cette Assemblée.
Tout d’abord il est vrai: nous pouvons
aujourd’hui décider librement et fixer à titre
définitif, compte tenu de l’issue favorable du long
contentieux administratif qui par l’arrêt du Conseil
d’Etat, a sanctionné le bien-fondé de
l’action du Conseil de la Vallée et du Gouvernement,
les modalités de fonctionnement de la maison de jeu de
Saint-Vincent. Et donc si aujourd’hui nous pouvons
nous réjouir de cette reconnaissance du bien-fondé
d’une action, certainement nous ne le devons pas à
toute l’Assemblée, vu qu’une partie
de cette Assemblée pendant plusieurs années a sciemment exprimé une
volonté contraire à ce résultat.
Et donc si aujourd’hui nous sommes dans cette
condition, certainement nous ne le devons pas à cette partie qui
voulait autre chose, légitimement. Mais alors on ne peut pas
aujourd’hui se réjouir tous et, même quand le
Conseil d’Etat nous a donné raison, exprimer tous la
même satisfaction. Il y a des tonalités différentes.
Surtout, et je remercie notre collègue Aloisi de nous
l’avoir rappelé, il y a eu une période de chantage
et là oui d’attaques violentes vis-à-vis de la
souveraineté de cette Assemblée. Quelqu’un voulait
décider pour nous, au-delà des évaluations que nous pouvons
donner?, mais le pouvoir de décision réside dans cette Assemblée et
quelqu’un voulait de l’extérieur nous
imposer une décision.
A l’époque, une partie de
l’Assemblée était favorable, la même partie qui
aujourd’hui revendique - et nous y reviendrons parce
que le thème est important et sans doute nous devons
l’examiner - la compétence et les pouvoirs de cette
Assemblée. Toute une série de chantages, disais-je,
qu’aujourd’hui également nous
entendons dans les interventions:
"Faites attention, les
responsabilités, la Cour des Comptes, vous payerez?"
et cetera.
Là aussi nous répondrons, M. Tibaldi, à la Cour des Comptes après
que vous lui avez envoyé "Il foglio azzurro" concernant la question
des chambres?
(commenti da parte dei Consiglieri di Forza Italia, fuori
microfono)
? non, je le cite parce que c’est écrit dans la
lettre que le Procureur nous a envoyée, c’est écrit:
"Enrico Tibaldi, "Foglio azzurro""
. Mais ce
n’est pas que vous ne puissiez pas écrire,
attention, petite différence; je constate que ceux-là mêmes qui
appartiennent à une force politique qui ailleurs sont contre ce
qu’ils définissent une logique "giustizialista",
suivent ici exactement la même logique.
C’est un fait, mais il n’est pas
l’unique; au-delà de la dialectique politique, je
constate qu’ils utilisent ici pour des finalités
politiques les mêmes logiques qu’ailleurs ils
contestent durement. Nous pouvons décider librement, il est vrai,
sans suivre la logique du "consociativismo" et nous nous prenons
nos responsabilités. Nous avons présenté nos propositions aux
électeurs; les électeurs nous ont fait confiance; nous sommes
ouverts au débat et à la confrontation, mais au moment où les
propositions sont formulées. Nous ne pouvons pas imaginer que dans
la phase préparatoire, où l’on doit formuler des
propositions, l’on suive une logique de
"consociativismo".
Nous voulons gouverner, nous en assumons la responsabilité, nous
nous confrontons, nous sommes ouverts au dialogue, mais on ne peut
pas imaginer qu’avant de décider l’on
doive nécessairement célébrer je ne sais trop quel rite sauf, si
nous suivions cette démarche, nous accuser de ne pas avoir
d’idées.
Quant au choix de la société, une société à capital totalement
public, je veux souligner ce que déjà notre collègue Cerise a bien
affirmé pour dire que ce n’est pas un principe que
l’on défend, mais ce sont les fonctions différentes
que l’on remplit. Je voudrais comprendre, si ce sont
les mêmes partis qui suivent, je ne dis pas les mêmes problèmes,
mais les mêmes principes, parce que les choix qui sont faits et
soutenus par la commune de San Remo (majorité Forza Italia), la
commune de Campione (majorité Lega et Forza Italia), la commune de
Venise (majorité Democratici di Sinistra, Verts et Rifondazione
comunista), sont exactement les mêmes
qu’aujourd’hui nous vous proposons.
Donc c’est la raison pour laquelle je dis que ce
n’est pas le principe qui est en discussion - je le
comprends, mais je veux le mettre en relief -, ce sont les
fonctions différentes, c’est le jeu politique de la
majorité et de l’opposition.
Quand on est à l’opposition les choses ne vont
pas bien; d’ailleurs Mme Squarzino me le rappelle
souvent vu qu’elle a vécu cette période. En effet, à
l’époque elle faisait partie d’une
majorité, aujourd’hui elle conteste parce
qu’elle fait partie d’une opposition,
mais c’est le jeu politique. Je veux également
rappeler que ce choix d’une société par actions à
capital totalement public était un choix
qu’officiellement le Ministère de
l’intérieur suggérait pour les raisons encore une
fois - je m’excuse auprès de notre collègue Cerise
si je le cite encore - qu’il a très bien affirmées,
pour éviter à juste titre, collègue Beneforti, cette logique de
"biscazzieri" dans un secteur si délicat comme celui du jeu où la
présence du public est une garantie tant pour les orientations et
les contrôles que pour l’utilisation des
recettes.
Réglementation et Commune de Saint-Vincent. La réglementation
toujours souhaitée personne ne l’avait jamais
appliquée. Alors, Beneforti nous l’a dit pendant des
années:
"Vous avez discuté, vous n’avez pas eu la
volonté de le faire"
. Aujourd’hui, avec les
limites que vous voulez, mais nous l’avons fait.
Cette Assemblée a voté une réglementation, je le considère
important. De plus, c'est la première fois que l’on
associe la Commune de Saint-Vincent; évidemment quand les choses
sont faites, il faut les démolir et, si aujourd’hui
la Commune de Saint-Vincent peut avoir 1 pour cent du capital,
c’est parce qu’elle a demandé
d’en avoir que 1 pour cent. Mais nous
l’avons fait et nous sommes heureux du choix que
nous avons fait.
Donc nous sommes face à des décisions qui concrétisent des
volontés et ce ne sont pas des déclarations de principe, vu que
jusqu’à présent la Commune de Saint-Vincent, oui,
elle était importante, mais nous lui offrons cette possibilité
supplémentaire, vu les retombées que la présence de la Maison de
jeu a sur son territoire, de faire partie de cette société. On ne
peut pas non plus faire un procès aux intentions. Nous verrons,
nous le vérifierons. On ne peut pas dire aujourd’hui
que ceux qui seront nommés ne seront pas capables. Evidemment nous
voulons assurer une compétence et surtout un professionnalisme pour
la gestion de la Maison de jeu, nous ferons des choix, nous en
assumerons la responsabilité, nous pourrons vérifier les
comportements, les actions et les résultats.
Quant au problème, je ne dis pas d’appréciation,
mais au moins concernant les données encore, le cahier des charges
que nous avons proposé en 1999 était le même que nous avions
proposé à la Finoper. Il n’y a donc pas eu à cet
effet une position différente par rapport à la Finoper avec
laquelle nous avons négocié et avec laquelle nous avions déjà signé
un accord. C’est ensuite que les problèmes liés à la
fiabilité et à la transparence ont empêché de mener à terme cette
négociation.
Mais le cahier des charges était le même, tant il est vrai que
nous avons modifié le pourcentage de répartition, car le cahier des
charges que nous appliquions auparavant était le même que Sitav,
avec les articles 13, 6 et le fonds pour les manifestations que
nous ne versions pas. Mais je peux vous assurer que les
pourcentages et le cahier de charge étaient les mêmes. Ce cahier
des charges a d'ailleurs été approuvé par cette Assemblée, comme
c’est cette Assemblée qui a nommé les membres du
Comité de gestion.
Pour ce qui est des recettes, également, collègue Tibaldi:
Région, 70 milliards de lires en plus. Nous n’avons
jamais eu autant de recettes et même cette année nous sommes, par
rapport à 2000, à presque 10 milliards de recettes
supplémentaires.
Il est vrai, l’année dernière, au mois
d’octobre, il y a eu une période lourdement
conditionnée par l’inondation, mais nous avons 10
milliards de recettes supplémentaires en 2001 lorsque
l’an 2000 a déjà été une année record par rapport
aux recettes. Vous avez fait référence aux quotes-parts du
marché.
A cet effet, j’ai les quotes-parts de toutes les
maisons de jeu de 1997 jusqu'en octobre 2001.
Qu’est-ce que nous pouvons constater? Là je voudrais
répondre également à la question posée par M. Curtaz, il
n’y a pas de différence entre Gestion Extraordinaire
et une société anonyme, une société par actions. Toutes les maisons
de jeu, sauf Venise, ont eu une baisse des quotes-parts: Campione,
de 23,9 à 20,6; San Remo, de 20,1 à 16,9; Saint-Vincent, de 34,9 à
28,3; Venise, de 21,1 à 34,2.
Le résultat est le même si nous considérons le montant des jeux
sans les machines à sous, le montant des jeux des machines à sous,
les jeux français et les jeux américains. Il y a deux
considérations à faire.
La première c'est que Venise a été la première à construire une
nouvelle maison de jeu.
La deuxième considération est la suivante: la structure de
gestion du casino de Venise lui permet, vu la forme de société par
actions, d’être dynamique et c’est ce
que nous voulons faire pour Saint-Vincent, c’est ce
que nous vous proposons en tant que modèle de gestion et en tant
que modèle de développement de la maison de jeu à Saint-Vincent,
pour maintenir, sauvegarder, promouvoir la compétitivité de
Saint-Vincent par rapport au secteur du jeu en général et par
rapport aux autres maisons de jeu. Mais là encore la différence:
Gestion Extraordinaire, il est vrai - et nous
l’avions inscrit en 1993 - avait et a encore, même
si plusieurs années se sont écoulées, une nature transitoire.
Elle ne pouvait donc se charger de problèmes de caractère
général de développement; nous avons par ailleurs essayé déjà en
1995 de sortir de cette impasse en présentant un plan de
développement, mais le contentieux et tout ce qui s'est ensuivi
l’a empêché. Aujourd’hui nous pouvons
finalement compter sur une forme définitive de gestion du casino et
ce sera l’un des éléments, avec la stabilité, utiles
à la relance de notre maison de jeu.
Pour ce qui est des requêtes spécifiques qui
m’ont été adressées, il est vrai, je suis titulaire
des actions, mais vous le savez mieux que moi que
c’est une question provocatrice parce que tout
représentant légal est le responsable. Comme il est quelque peu
difficile de comparer, ainsi que vous l’avez fait?,
- je suis assez étonné de la démarche du point de vue de la logique
- les garanties que l’on demande à une société qui
doit concourir pour un marché par rapport au fait que
c’est nous, c’est cette Assemblée qui
décide, qui vote et qui gère.
Je peux comprendre que là encore c’est le jeu de
l’opposition, mais c’est aussi le jeu
de la démocratie dans toute assemblée: il y a une majorité et il y
a une opposition, ce sont les règles de la démocratie, vous jouez
les règles de la démocratie, c’est dans ce sens que
j’avais utilisé le terme de "jeu".
Nous ne nous sommes jamais, au moins ici au sein de cette
Assemblée, insurgés - là encore il y a une interprétation qui est
fausse - contre l’ouverture de nouvelles maisons de
jeu en tant qu’attentat à
l’autonomie. Vous n’avez pas tout
cité encore une fois, M. Tibaldi.
Le Député Collé était intervenu non pas pour le fait
qu’on veuille ouvrir de nouvelles maisons de jeu,
mais pour solliciter une attention aux "bacini di utenza", aux
conditions de rentabilité, ce sens?.
Tibaldi
(fuori microfono)
? non potete?
Viérin D. (UV)
? ça c’est
l’arrogance du pouvoir, nous verrons, mais là nous
étions et pas seulement le collège Collé, mais
l’Assemblée, était intervenue parce que
c’était quelqu’un de
l’extérieur qui voulait nous imposer des règles et
des contraintes.
Donc ce n’était l’ouverture de
nouvelles maisons de jeu, mais la tentative d'enlever à
l’Assemblée, au Conseil de la Vallée le pouvoir de
décider sur les règles de fonctionnement et sur le cahier des
charges, vu qu’obligatoirement on aurait dû verser
un pourcentage des recettes au Ministère.
Pour terminer quant au contrôle, il y a également une tentative
de présenter une situation qui ne correspond pas à la réalité, M.
Frassy. Cette Assemblée est-ce qu’elle est
souveraine? Or, elle ne peut prendre de décisions, si elles ne
correspondent pas à vos propositions?
Lattanzi
(fuori microfono)
? semmai è il
contrario?
Viérin D. (UV)
? mais cette Assemblée vote la loi, vote
les Statuts, approuve le cahier des charges, approuve le plan de
développement: où il y a expropriation pour ce qui est des
orientations, des principes généraux, des lignes générales?
(vivaci commenti da parte dei Consiglieri di Forza
Italia)
? un moment, attendez, parce que là encore vous êtes en train de
faire un procès aux intentions. Vous avez présenté des amendements
et nous verrons que là vous faites un procès aux intentions. Nous
avons, il est vrai, une conception différente des contrôles et de
ce que signifie le mot "contrôle"; vous voulez, au-delà de toutes
vos affirmations libertaires, contrôler la gestion.
Or, à notre avis, si le contrôle est important et nécessaire. Ce
contrôle s’exerce par cette Assemblée tout
d’abord a priori en fixant les lignes générales,
deuxièmement pour ce qui est des orientations, là encore
d’ordre général, et ensuite sur les deux éléments
qui sont à notre avis fondamentaux pour tout contrôle: sur les
résultats de la gestion et sur la responsabilité politique
d’un gouvernement et d’une majorité,
si nous voulons du point de vue politique parler de contrôle. Dans
le cas contraire c’est, mais M. Beneforti le
regrette peut-être, la volonté de vouloir contrôler la gestion. La
gestion c’est une responsabilité de ceux qui gèrent
la société et qui doivent en assumer la responsabilité sur la base
des résultats.
Donc je ne pense pas que l’on veuille supprimer
Conseil et commission, mais simplement nous voulons fixer des
modalités qui réaffirment et renforcent le rôle politique de cette
Assemblée. D’ailleurs là encore il me semble, mais
je ne voudrais pas abuser de cette confrontation,
qu’ailleurs qu'au Val d’Aoste Forza
Italia partage cette même thèse.
Président
Je rappelle, pour la bonne organisation des
travaux, que nous aurons à procéder de la sorte: aux termes de
l’article 64 du Règlement intérieur
l’ordre du jour précède dans la discussion
l’examen de la loi, qui aura lieu article par
article, et nous ferons par la suite lieu à l’examen
du Statut et à son adoption.
Pour motion d’ordre la parole au Président de la
Région, Viérin Dino.
Viérin D. (UV)
Je voudrais demander une suspension de
séance avant l’examen de l’ordre du
jour et des différents articles pour pouvoir examiner le texte de
l’ordre du jour et les amendements présentés par les
collègues de Forza Italia.
Président
Dix minutes de suspension.
Si dà atto che la seduta è sospesa dalle ore 11,36 alle ore
12,05.
Président
La séance reprend.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK