Consiglio Regionale della Valle d'Aosta - Oggetto del Consiglio n. 1850 del 28 febbraio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Assistenza socio-sanitaria
Famiglia, tutela dell'infanzia
Precedente
Successivo
Resoconto integrale del dibattito dell'aula
Oggetto del Consiglio n. 1850 del 28 febbraio 1996 - Resoconto
SEDUTA POMERIDIANA DEL 28 FEBBRAIO 1996
OGGETTO N. 1850/X Determinazione, per l'anno 1996,
dell'ammontare dei contributi mensili da erogare a minori in
affidamento familiare - articolo 9 - comma 2 - del Regolamento
regionale n. 3 del 20 giugno 1994.
Deliberazione Il Consiglio
Vista la legge regionale 1° giugno 1984, n. 17 "Interventi
assistenziali ai minori";
Visto l'articolo 80 della legge 4 maggio 1983, n. 184,
concernente: "Disciplina della adozione e dell'affidamento di
minori" che stabilisce che spetta alle Regioni il compito di
determinare le condizioni e le modalità di sostegno alle famiglie,
persone e comunità di tipo familiare che ospitano minori in
affidamento;
Visto il regolamento n. 3 in data 20 giugno 1994 concernente
"Norme regolamentari per l'applicazione dogli articoli 8, 9, 10 e
11 della legge regionale 1° giugno 1984, n. 17 (Interventi
assistenziali ai minori)", che dispone all'articolo 9 - comma 2 -
che ai minori in affidamento familiare ai sensi della legge 4
maggio 1983, n. 184 (Disciplina dell'adozione e dell'affidamento
familiare) venga erogato un contributo mensile annualmente
stabilito dal Consiglio regionale su proposta della Giunta
regionale;
Richiamata la deliberazione della Giunta regionale n. 5736 in
data 23 settembre 1983, con la quale sono state stabilite le
modalità per l'applicazione nella nostra Regione della legge
suddetta;
Richiamata, inoltre, la deliberazione della Giunta regionale n.
7242 in data 7 dicembre 1983, con la quale è stato approvato
l'adeguamento dei criteri per la scelta delle famiglie affidatarie
e per la concessione di sostegni economici per l'accoglimento dei
minori;
Vista la deliberazione del Consiglio regionale n. 1297/X del 26
aprile 1995 con la quale detto contributo è stato determinato, per
l'anno 1995, in lire 700.000 per affidamento di minori a terzi e in
lire 520.000 per l'affidamento di minori a parenti ed affini;
Considerato l'aumento del costo della vita nonché l'importo
mensile per l'accesso alle prestazioni tese a garantire il minimo
vitale, di cui alla legge regionale 27 maggio 1994, n. l9, fissato
in lire 898.500 per l'anno 1996;
Ritenuto, pertanto, opportuno aumentare per l'anno 1996 detti
contributi mensili rispettivamente da lire 700.000 a lire 898.500
per l'affidamento di minori a terzi e da lire 520.000 a lire
673.800 per affidamento di minori a parenti ed affini;
Visto il parere favorevole di legittimità rilasciato dal
Dirigente dell'Assessorato della Sanità ed Assistenza Sociale -
Servizio affari generali, assistenza e servizi sociali - ai sensi
dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett. e) e 59 - comma 2 - della legge regionale n. 45/1995, sulla
presente deliberazione;
Visto il parere della V Commissione consiliare permanente;
Delibera
1) di approvare l'aumento, per l'anno 1996, dei contributi
mensili da erogare ai minori in affidamento familiare, ai sensi
della legge 4 maggio 1983, n. 184, come segue:
- lire 898.500 mensili per affidamenti di minori a terzi:
- lire 673.800 mensili per affidamenti di minori a parenti ed
affini,
e che all'approvazione della spesa si provvederà con
provvedimenti dirigenziali, dando atto che la stessa graverà sul
Capitolo 61120 del bilancio di previsione della Regione per l'anno
1996 "Contributi per l'assistenza ai minori per le provvidenze già
erogate dagli enti soppressi";
2) di dare atto che la presente deliberazione è soggetta al
controllo della Commissione di Coordinamento per la Valle d'Aosta,
ai sensi e per gli effetti dell'articolo 8, lettera e) del decreto
legislativo 22 aprile 1994, n. 320.
Presidente E' aperta la discussione generale.
Se nessuno chiede la parola, dichiaro chiusa la discussione
generale.
Pongo in votazione la delibera in oggetto:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK