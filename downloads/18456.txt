Consiglio Regionale della Valle d'Aosta - Oggetto del Consiglio n. 1562 del 4 ottobre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
OPERE PUBBLICHE
Precedente
Successivo
Resoconto integrale del dibattito dell'aula
Oggetto del Consiglio n. 1562 del 4 ottobre 2000 - Resoconto
OGGETTO N. 1562/XI Notizie in merito al progetto di
rifacimento della piazza comunale a Gaby. (Interpellanza e
interrogazione)
Interpellanza Preso atto della nascita a Gaby del "Comitato
per la difesa della piazza", sorto per contrastare il progetto di
rifacimento della piazza comunale del capoluogo con creazione di
area verde-parcheggi interrati e servizi igienici";
Considerato che, nonostante le proteste espresse verbalmente e
per iscritto, con lettere e petizioni, da residenti e da turisti,
il Comune non ha voluto riesaminare il progetto;
Constatato che tale progetto prevede lo smantellamento e la
diversa ricollocazione del monumento ai caduti,
l’abbattimento di alberi che ombreggiano la piazza,
al fine di costruire un parcheggio sotterraneo col quale si aumenta
lo spazio solo per una decina di autovetture;
Considerato che tale progetto stravolge
l’impianto urbanistico di una piazza che nel tempo è
diventata luogo di aggregazione e di sosta per residenti e
villeggianti e che lo stesso parcheggio sotterraneo, per le
caratteristiche geologiche della zona, sarà soggetto a prevedibili
allagamenti;
la sottoscritta Consigliera regionale
Interpella
la Giunta per sapere:
1) se è a conoscenza della nascita del Comitato e come valuta le
sue richieste;
2) se membri della Giunta hanno incontrato rappresentanti del
Comitato e con quale esito;
3) se non ritenga che, a fronte della protesta della
popolazione, non sia il caso di sollecitare i responsabili del
progetto a rivederlo in modo da accogliere le giuste critiche della
popolazione.
F.to: Squarzino Secondina
Interrogazione Venuti a conoscenza del progetto di rifacimento
della piazza centrale del Comune di Gaby, e della costituzione del
"Comitato a difesa della nostra piazza" formato da cittadini dello
stesso Comune che ha raccolto circa trecento firme contro tale
progetto, che vede contraria, tra l’altro, buona
parte della popolazione di Gaby;
Ritenute importanti le osservazioni a tale progetto che sono
state prodotte dal Comitato, portate a conoscenza del Sindaco e
della Giunta Municipale, ed in seguito trasmesse anche al
Presidente della Giunta Regionale della Valle
d’Aosta, appellandosi a quest’ultimo
al fine di trovare una valida soluzione a tale problema, lettera
trasmessa anche, per conoscenza, tra gli altri, al Ministro dei
Beni Culturali ed alla Sovrintendenza dei Beni Architettonici della
Valle d’Aosta;
Considerato che il costo di detti lavori, per reperire nove
posti auto in più, seppur in un parcheggio coperto, risulta essere
economicamente poco conveniente, visto il costo preventivato di
circa un miliardo e mezzo di lire;
Preso atto che la durata presunta di detti lavori supera i
seicento giorni, e che di conseguenza il centro di Gaby sarà
parzialmente inagibile, con la creazione di gravi problematiche per
le attività commerciali e turistiche del paese e che lo stesso
progetto prevede l’abbattimento di piante
monumentali;
Tenuto conto che una relazione geologica ha evidenziato la
presenza di un chiaro rischio di allagamento del futuro parcheggio
interrato, vista la minima distanza di circa quindici metri dal
torrente Niel;
Atteso che, in base a quanto ci è stato riferito, nel comune di
Gaby, in una zona adiacente alla stessa piazza centrale, è
reperibile un’area atta ad ospitare un parcheggio in
superficie;
i sottoscritti Consiglieri regionali
Interrogano
il Presidente della Giunta regionale per conoscere:
1) se è a conoscenza di tale problematica e se ha risposto, con
i relativi contenuti, alla lettera inviatagli dal Comitato;
2) se la Sovrintendenza ai Beni Architettonici della Valle
d’Aosta è stata interessata da tale progetto e quale
è stato il suo parere;
3) se esiste il rischio reale di infiltrazioni o allagamenti a
causa della vicinanza di tale parcheggio al torrente Niel.
F.to: Lanièce - Comé
Président
La parole à la Conseillère Squarzino
Secondina.
Squarzino (PVA-cU)
Questa estate tutti abbiamo avuto modo
vedere come a Gaby sia sorto un Comitato per la difesa della
piazza, un Comitato che ha raccolto più di 300 firme a sostegno
della sua protesta.
Ricordo che 300 firme in Gaby sono più della metà del numero dei
residenti, perché Gaby ha 479 residenti, secondo gli ultimi dati
forniti dall'Amministrazione regionale.
Quindi abbiamo più della metà delle persone che vivono e che
risiedono per motivi turistici in Gaby che chiedono di rivedere un
progetto: si oppongono a un progetto che prevede il rifacimento
della piazza comunale del capoluogo in modo da avere un'area a
parcheggi interrati e servizi igienici, oltre a un'area verde.
Fra l'altro è interessante notare che si tratta di un progetto
che abbatte degli ippocastani ultrasessantenni e dei tigli per
avere un'area verde, che è fatta di erba ricostruita su un
terrapieno, perché sotto c'è il garage, con due o tre aiuole:
questo non è il verde di un paese di montagna; è il verde dei
balconi di città.
Questo comitato ha espresso le proprie proteste sia per
iscritto, sia con lettere, sia con petizioni e le ha espresse al
comune, le ha espresse anche al Presidente della Giunta, le ha
espresse alle forze politiche. Noi giungiamo molto tardi, purtroppo
d'estate il Consiglio regionale non si è riunito per cui anche noi
abbiamo preso iniziative consiliari tardi rispetto alle decisioni
che andavano prese precedentemente.
Questo progetto prevede che venga smantellato il monumento ai
caduti e collocato ai lati della piazza; sarà interessante vedere
dopo lo smantellamento e il rifacimento se quel monumento non sia
stato rovinato. Il progetto prevede il taglio di ippocastani e di
tigli per fare spazio a una decina di posti macchine in più
rispetto all'attuale situazione, nel senso che attualmente sulla
piazza è possibile posteggiare 18 macchine, e nel parcheggio
interrato si raggiungono al massimo 26 posti macchina, una decina
di posti macchina in più rispetto alla piazza.
Una piazza questa che, ricordiamolo bene, è il cuore del paese,
un punto di aggregazione, di sosta per residenti e villeggianti. Si
vuole distruggere un paesaggio tipico di un luogo di villeggiatura
per ricostruirlo senza tener conto delle caratteristiche di questo
luogo e soprattutto togliendo la storia di questo luogo, quello che
in questi anni si è poco per volta sedimentato nell'immagine visiva
del paese.
Di fronte a questo che io definisco scempio, ed uso questa
parola sapendone benissimo il significato, vorremmo sapere se la
Giunta è a conoscenza della nascita di questo comitato, come valuta
le sue richieste, se è vero che i membri della Giunta hanno
incontrato i rappresentanti del comitato e qual è stato l'esito di
questo incontro. Ed infine se la Giunta non ritenga, di fronte alla
protesta della popolazione, di sollecitare i responsabili del
progetto a rivederlo in modo da accogliere le richieste della
popolazione.
C'è anche un elemento che non è stato a nostro avviso valutato
sufficientemente dai progettisti, e lo vedremo nel corso dell'opera
e cioè i rischi che ci siano, proprio per le caratteristiche
geologiche della zona, prevedibili allagamenti del parcheggio.
Président
La parole au Président du Gouvernement, Viérin
Dino.
Viérin D. (UV)
Suite aux initiatives du Comité pour la
défense de la place de Gaby, nous avons demandé au syndic, vu que
cette question relève totalement de la compétence des autorités
communales, de nous fournir tous les renseignements nécessaires
quant au projet de rénovation de la place communale ainsi que de
nous communiquer ses observations concernant les remarques
formulées par ledit comité.
Le syndic a tenu à préciser que le projet de rénovation de la
place remonte à janvier 1995 et qu'il a été définitivement approuvé
au mois de mai 2000 par l'administration sortante, au terme d'un
long processus portant sur 8 délibérations, toutes approuvées à
l'unanimité.
C'est ainsi que la nouvelle administration s'est trouvée en
présence d'un projet non seulement déjà approuvé sans que la
population ait manifesté la moindre opposition, mais dont le marché
avait déjà été attribué, l'adjudication des travaux étant déjà été
effectuée. Elle a donc procédé à l'exécution de ces travaux, non
seulement pour respecter le principe de continuité de l'action
administrative, mais également pour une responsabilité
contractuelle découlant de l'adjudication de ces travaux.
Cela dit, l'Administration de Gaby a toutefois indiqué qu'elle
était disposée à prendre en considération et à mettre en ?uvre
toutes les suggestions qui lui seront présentées et qui pourront
contribuer à l'amélioration de la réalisation dudit projet. J'ai
rencontré Mme Yolanda Stévenin qui représente le "Comitato per la
difesa della nostra piazza", je lui ai ensuite communiqué quelle
était notre décision par un courrier officiel, à l'issue des
entretiens et des échanges de courrier avec la Commune de Gaby.
Quant aux autres questions spécifiques posées par les
Conseillers Lanièce et Comé, notamment l'avis de la Surintendance
des biens culturels ainsi que le risque potentiel d'infiltration
d'eau ou d'inondation, je peux vous apporter les précisions
suivantes. En ce qui concerne la surintendance, celle-ci a approuvé
le projet en janvier 1999; la condition qu'elle a posée c'est que
l'éclairage soit de style simple, linéaire et projette la lumière
uniquement vers le bas.
Par ailleurs, toujours pour ce qui est des rapports avec la
surintendance, le 19 septembre 2000 le "Comitato per la difesa
della nostra piazza" informait l'Administration régionale par
télégramme qu'on avait procédé au démantèlement du monument aux
morts. Le technicien de la commune, immédiatement contacté, nous a
expliqué que ledit monument avait été soigneusement démonté, ses
pièces numérotées et qu'il était entreposé dans un pré; les travaux
avaient été effectués par l'entreprise adjudicataire afin que le
monument puisse être remonté par la suite comme la surintendance
avait demandé.
Le 22 septembre un technicien de la Région s'est rendu sur place
pour vérifier l'état et le lieu de conservation des différentes
parties dudit monument: l'aigle et les moulures avaient été
entreposés dans le garage communal en lieu sûr et à l'abri tandis
que le bloc de pierres avait été déposé sur un terrain appartenant
à la commune.
Il a été suggéré au technicien local qu'il était préférable du
point de vue de la conservation et de la sécurité de stocker
également les parties en pierre dans un endroit couvert et fermé.
L'entreprise responsable a assuré qu'elle y pourvoirait.
Enfin je peux vous préciser que, le projet en cours de
réalisation, a été examiné par nos services, que en novembre 1998
il a reçu l'avis favorable du Service pour l'urbanisme et en
décembre 1999 celui également favorable du Département du
territoire et de l'environnement portant sur les aspects
hydrauliques.
Président
La parole au Conseiller Lanièce.
Lanièce (Aut)
Prendiamo atto della risposta del Presidente
della Giunta dalla quale emerge che non c'è nessuna intenzione del
Governo regionale di venire incontro alle giuste richieste e alle
giuste preoccupazioni di ben 300 firmatari che hanno fatto una
petizione contro i lavori riguardanti la piazza di Gaby.
Il Presidente ci diceva che la scelta di questo progetto risale
alla passata legislatura, e quindi non è da imputare al nuovo
sindaco e che il progetto è stato adottato con ben 8 delibere
votate all'unanimità.
Occorre però precisare che a Gaby nella precedente legislatura
si era presentata una sola lista, e quindi in assenza di una
minoranza era difficile pensare che una lista che si era presentata
da sola alle elezioni comunali avesse dei problemi a portare avanti
un progetto scelto dagli stessi componenti della lista; pertanto il
riferimento alla passata legislatura penso sia ininfluente visto
che era difficile pensare ad un atteggiamento diverso.
Per quanto riguarda il fatto che i lavori sono già iniziati,
cito un esempio già esposto dal sottoscritto. Vi ricordate i famosi
tralicci dell'ENEL costruiti a Hône sulle barriere napoleoniche? Io
sollevai il problema e mi rispose l'Assessore dicendo che non ne
sapeva niente: dopo un mese la Sovrintendenza si accorse che il
problema era vero e l'ENEL venne costretta ad eliminare questi
tralicci. Questo è un esempio di come un lavoro già effettuato, fra
l'altro in quel caso eseguito dall'ENEL, quindi non da un ente di
poco conto, sia stato smantellato dopo che era stato appurato che
c'era qualcosa di irregolare; anche in questo caso non ci sarebbe
nessun problema, una volta verificata la non regolarità dei lavori
dal punto di vista della Sovrintendenza, e dopo aver valutato se
spendere un miliardo e mezzo per creare nove posti auto in più sia
una scelta valida dal punto di vista economico, se distruggere una
piazza, spostare un monumento dei caduti attorniandolo di parcheggi
sia una scelta per la Sovrintendenza legittima, se fare uno scavo
di 3.000 metri cubi a 15 metri dal torrente Niel sia una cosa che
non presenta nessun rischio idrogeologico, a rivedere completamente
il progetto.
Io penso che tutti questi fatti citati siano degli elementi
importanti di un problema che, è vero, riguarda il comune di Gaby,
ma che ha anche una rilevanza e un collegamento con la
Sovrintendenza e con la tutela del territorio.
Pertanto ci siamo permessi di portare questa vicenda in aula per
avere delucidazioni e per sapere se era stata prestata la dovuta
attenzione da parte del Governo regionale a questo problema tanto
più che questo problema è stato sollevato anche a livello
parlamentare. Molte volte si dice in questo consesso che come
Regione non dobbiamo occuparci dei problemi comunali, ebbene l'On.
Sandro Delle Vedove ha presentato su questa vicenda in questi
giorni un'interrogazione al Ministro per i beni culturali: forse
per la prima volta in Parlamento verrà citato Gaby, ma sta di fatto
che questa vicenda sarà discussa anche a livello parlamentare.
Quindi oggi sarebbe stato molto importante sentire che da parte
del Governo regionale vi era la volontà di approfondire questo
problema anche perché se 300 persone hanno firmato una petizione,
vuol dire che avevano la volontà costruttiva di difendere qualcosa
di importante per loro com'è la piazza di Gaby, tenuto anche conto
delle rimostranze che sono state fatte e che si basano su dati
verificabili, certi e anche comprensibili: penso ad esempio al
problema idrogeologico.
Inoltre spendere un miliardo e mezzo per nove posti auto è
eccessivo e immagino che a livello nazionale si dirà: "I soliti
spendaccioni valdostani" perché alla fine mi sembra che un miliardo
e mezzo siano una "bella cifra", tenuto conto che esisteva, ed era
stato anche vincolato nel piano regolatore, un terreno adiacente
alla piazza sul quale si potevano costruire altri posti auto.
Infine l'abbattimento degli alberi: si parla di riqualificazione
e di creazione di aree verdi e poi alla fine gli alberi che c'erano
vengono tutti eliminati, c'erano quattro aiuole e ne rimangono due:
forse sarebbe stato meglio parlare di distruzione di aree verdi con
questo progetto.
Quindi rimaniamo perplessi e dispiaciuti che il Governo
regionale non abbia voluto intervenire per impedire l'esecuzione di
un'opera che sicuramente di positivo e di utile ha ben poco se non
nulla.
Président
La parole à la Conseillère Squarzino
Secondina.
Squarzino (PVA-cU)
Non sono per niente soddisfatta della
risposta del Presidente.
Ha ricordato l'impegno da parte del sindaco di prendere contatto
con il comitato per vedere eventuali miglioramenti: sarebbe stato
interessante sapere quando, in qualche sede, dove vengono decisi
eventuali miglioramenti perché finora tutte le richieste fatte dal
comitato di incontrarsi con il sindaco sono state vane. Il comitato
non ha mai avuto una risposta. Può darsi che l'incontro con il
Presidente Viérin abbia convertito il sindaco per cui adesso
l'atteggiamento sarà totalmente diverso, ce lo auguriamo.
Il Presidente Viérin ha detto che questo è un progetto approvato
senza che la popolazione dicesse qualche cosa; la popolazione - a
detta del Presidente -, non ha avanzato nessuna critica, nessuna
richiesta di cambiamento, nessuna valutazione negativa e quindi il
Sindaco non poteva cambiare il progetto.
Rispetto a questa prassi, cioè al fatto che il comune vada
avanti con un progetto perché nessuno in questi cinque, sei o sette
anni ha detto niente e adesso che si vede il progetto com'è e la
popolazione si fa viva, il comune concluda che ora però è troppo
tardi per intervenire, ecco io credo che occorre intervenire. Non
vorrei che costellassimo la nostra Regione, proprio per questi
motivi, di scempi (e uso nuovamente questa parola). La piazza di
Gaby è un esempio, l'altro è il foyer di Rhêmes, anche lì la stessa
procedura: tutto è andato avanti senza che nessuno dicesse niente,
la popolazione forse non si rendeva conto del progetto, ma quando
ha visto la struttura nel prato verde, quando l'ha vista
materialmente coprire con la sua mole la Granta Parei, si è resa
conto dell'obbrobrio.
Questi due esempi ci suggeriscono di riflettere su questa
procedura, sul modo di interpellare la popolazione sulle scelte che
l'amministrazione intende fare.
L'appalto della piazza era già stato affidato; c'erano
probabilmente dei costi che sarebbero dipesi da una recessione dal
contratto, ma io vorrei capire fra l'altro quali saranno i costi
che la Comunità di Gaby dovrà pagare in seguito a questa scelta.
Non parlo tanto dell'identità culturale e paesaggistica di un paese
- tra l'altro è strano che per le stesse forze politiche, che fanno
dell'identità valdostana un leitmotiv continuo, questi principi non
valgono più nel momento in cui bisogna rispettare l'identità
paesaggistica di un aggregato urbano -, ma io faccio un altro
discorso che è molto più realistico.
Secondo me, c'è qualcosa nella procedura che viene seguita,
qualcosa che non funziona. Probabilmente dal punto di vista ha
funzionato tutto. Credo a quello che ha detto il Presidente della
Giunta: tutti i pezzi di carta funzionano; c'è stata la richiesta,
il benestare, gli avvii, le richieste di chiarimento, le
precisazioni sono di nuovo state date.
Nel passaggio continuo di carte tutto ha funzionato, ma c'è un
dato che non è emerso e che secondo me fa riflettere.
Se prendiamo lo studio presentato dalla Regione, che discuteremo
in questo Consiglio, lo studio fatto per l'approvazione delle zone
eleggibili e degli obiettivi per quanto riguarda le iniziative del
Leader Plus, c'è una tabella in cui vengono indicati per tutti i
paesi gli indici di presenze turistiche in modo da individuare i
paesi con prevalenza dell'attività agricola. Per Gaby viene detto
che la popolazione residente è di 479 persone, è il dato che dicevo
prima, vengono indicate le presenze turistiche giornaliere; si
tratta di un dato medio di presenze giornaliere del 1999: le
presenze giornaliere di turisti a Gaby sono 17,9, quindi 18 turisti
come media di presenza giornaliera.
Allora voi mi spiegate, perché è questo che non capisco, come è
possibile in una situazione in cui abbiamo - sono dati forniti
dalla Regione, sono dati che vengono inviati alla Comunità europea
inseriti nel piano che noi approveremo in Consiglio oggi - 18
presenze turistiche come media a Gaby, in cui c'è una piazza che
può ospitare attualmente 18 posteggi, all'inizio del paese c'è un
parcheggio sotterraneo in costruzione, che è stato di nuovo
rifinanziato e che dovrebbe essere pronto fra non molto: esso
prevede 24 parcheggi più 10 nella rampa, per un totale di 34
parcheggi.
Com'è possibile che come Regione approviamo dei progetti per cui
un paese che, ripeto, ha 18 presenze turistiche ogni giorno, che
avrebbe in prospettiva, in poco tempo, già 34 parcheggi che si
aggiungono agli attuali 19, quindi in abbondanza rispetto alle
esigenze perché già adesso fanno 53, quindi un paese interviene con
una spesa enorme, per avere 10 parcheggi in più. Voi mi dite con 10
parcheggi in più come viene modificata la capienza turistica di
questo paese? E per 10 parcheggi roviniamo una piazza. Questo è
molto grave.
Io chiedo che la Giunta faccia una riflessione su come vengono
portati avanti i lavori, sulla procedura complessiva per cui ci
deve essere una valutazione anche del contesto. Non può essere che
un progetto prenda una "filière" e segua quella come se avesse un
proprio binario, senza alcun rapporto con altri progetti che
corrono anche loro su binari paralleli. Mi chiedo se questo sia non
solo spreco di denaro pubblico, un miliardo e mezzo, ma anche
infliggere una ferita ad un paese per un'errata valutazione del
contesto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK