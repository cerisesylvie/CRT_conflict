Consiglio Regionale della Valle d'Aosta - Oggetto del Consiglio n. 3989 del 30 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3989 del 30 novembre 1992 - Resoconto
OGGETTO N. 3989/IX Disegno di legge: "Disciplina degli
interventi diretti allo sviluppo delle attività
economiche".
Presidente
Il Vicepresidente Stévenin è assente,
arriverà più tardi alla riunione del Consiglio, per motivi
beninteso connessi alla sua carica e mi ha pregato di far presente
che, su questo argomento, la relazione scritta è stata distribuita
ai colleghi Consiglieri che ne possono prendere visione.
A questo punto, se tutti sono d'accordo, passiamo decisamente
all'esame dell'articolato.
Presidente
Do lettura dell'articolo 1:
Articolo 1 (Finalità)
1. La Regione provvede a realizzare iniziative e manifestazioni
allo scopo di favorire lo sviluppo delle attività economiche nel
territorio della Regione Valle d'Aosta.
Presidente
Pongo in votazione l'articolo 1.
Esito della votazione:
Presenti e votanti: 27
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco, Trione)
Favorevoli: 19
Il Consiglio approva.
Presidente
Do lettura dell'articolo 2.
Articolo 2 (Iniziative da realizzare)
1. Le iniziative di cui all'articolo 1 sono approvate dalla
Giunta regionale su proposta dell'Assessore all'industria,
commercio e artigianato e consistono in:
a) partecipazione ed organizzazione di fiere, mostre,
esposizioni, convegni e manifestazioni pubbliche;
b) organizzazione di corsi di aggiornamento per imprenditori
nonché di diffusione e di apprendimento di particolari tecniche di
mestiere;
c) acquisto, edizione e produzione di pubblicazioni e mezzi
audiovisivi;
d) studi, indagini e ricerche di carattere economico;
f) effettuazione di campagne pubblicitarie per la promozione di
produzioni locali;
g) ogni altra iniziativa suscettibile di sostenere ed
incrementare lo sviluppo economico regionale.
Presidente
Pongo in votazione l'articolo 2.
Esito della votazione:
Presenti e votanti: 27
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 19
Il Consiglio approva.
Presidente
Possiamo passare all'articolo 3, del quale
do lettura.
Articolo 3 (Realizzazione di iniziative all'estero)
1. L'attività promozionale all'estero è realizzata nel rispetto
della norma dell'articolo 2, comma 2, del D.P.R. 22 febbraio 1982,
n. 182.
Presidente
Pongo in votazione l'articolo 3.
Esito della votazione:
Presenti e votanti: 27
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 19
Il Consiglio approva.
Presidente
Do lettura dell'articolo 4.
Articolo 4 1. Per la realizzazione delle iniziative previste
dalla presente legge, la Giunta regionale può provvedere
all'acquisto dei beni e servizi necessari.
Presidente
Pongo in votazione l'articolo 4.
Esito della votazione:
Presenti e votanti: 27
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 19
Il Consiglio approva.
Presidente
Passiamo all'articolo 5 del quale do
lettura.
Articolo 5 (Disposizioni finanziarie)
1. Alla copertura degli oneri derivanti dall'applicazione della
presente legge, previsti, per l'anno 1992, in lire 3.226 milioni,
si provvede mediante utilizzo dello stanziamento già iscritto al
capitolo 47802 ("Spese per iniziative e manifestazioni economiche,
per lo sviluppo e potenziamento delle attività economiche") del
bilancio di previsione della Regione per l'anno 1992.
2. A decorrere dall'anno 1993, l'onere sarà determinato
annualmente, con legge di bilancio, ai sensi dell'articolo 15 della
legge regionale 27 dicembre 1989, n. 90.
Presidente
Pongo in votazione l'articolo 5.
Esito della votazione:
Presenti e votanti: 27
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 19
Il Consiglio approva.
Presidente
Passiamo all'articolo 6, che è la
dichiarazione d'urgenza, del quale do lettura.
Articolo 6 (Dichiarazione d'urgenza)
1. La presente legge è dichiarata urgente ai sensi dell'articolo
31, comma 3 dello Statuto speciale ed entrerà in vigore il giorno
successivo a quello della sua pubblicazione nel Bollettino
ufficiale della Regione.
Presidente
Pongo in votazione l'articolo 6.
Esito della votazione:
Presenti e votanti: 27
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 19
Il Consiglio approva.
Presidente
Passiamo ora alla votazione della legge nel
suo complesso.
Esito della votazione:
Presenti e votanti: 27
Astenuti: 8 (Aloisi, Beneforti, Bondaz, Chiofalo, Limonet,
Pascale, Ricco e Trione)
Favorevoli: 19
Il Consiglio approva il testo della legge.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK