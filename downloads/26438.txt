Consiglio Regionale della Valle d'Aosta - Oggetto del Consiglio n. 360 del 22 dicembre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 360 del 22 dicembre 1972 - Resoconto
OGGETTO N. 360/72 - Discussione della bozza del piano
urbanistico regionale. (Rinvio)
Milanesio (P.S.I.)
- Poiché da parte di diversi
Consiglieri di differenti Gruppi è stata fatta la richiesta, al
fine di poter fare una discussione più approfondita e più proficua,
di rinviare al prossimo Consiglio questo argomento, io chiedo che
esso venga messo - se il Consiglio è d'accordo - al primo punto
dell'ordine del giorno del prossimo Consiglio, di modo che anche la
richiesta avanzata da alcuni Consiglieri di esaminarla in
Commissione Turismo, io l'ho trasmesso al Presidente del Consiglio
e poi non lo so che fine abbia fatto questo argomento, questa
richiesta potrebbe così essere esaudita.
Caveri (U.V.)
- Io non ho niente in contrario a che
questo "non bozza di piano regolatore", ma introduzione,
prefazione, chiamiamo come vogliamo, perché questo che avete
preparato non è il piano regionale della Valle d'Aosta, eh!
Chiamiamolo introduzione, chiamiamolo prefazione, chiamiamole
premesse, perché non è serio chiamare questo "un piano".
Quindi, "bozza", in lingua italiana, vuol dire una altra cosa.
Se andiamo a vedere su un qualunque dizionario, vediamo che bozza
vuol dire un'altra cosa. È ora di impiegare le parole col
significato vero che esse hanno, perché poi questi neologismi o
queste improprietà di linguaggio servono solo ad ingannare
l'opinione pubblica.
Quindi io non ho niente in contrario a che sia trattata questa
questione alla prossima seduta del Consiglio regionale. Però, io
chiederei, che vista l'importanza dell'argomento, non ci troviamo
poi con altri 20 o 30 argomenti all'ordine del giorno, come
purtroppo è successo. Per cui ci siamo trovati in questa seduta del
Consiglio, riuniti in due giorni e mezzo per esaminare il bilancio,
che normalmente deve impiegare almeno due giorni per un esame
attento e minuzioso, con altri 20-22-23 argomenti. Con quale
risultato? Che la discussione del bilancio, alla fine, è stata
strangolata. Per cui io intendevo fare molte osservazioni
sull'Assessorato al Turismo, non le ho potuto fare, ed io
presenterò una mozione per ogni argomento.
Quindi la raccomandazione che io faccio alla Giunta ed anche
alla Presidenza del Consiglio è che con questo argomento del piano
regolatore non si ficchino poi dentro 30 argomenti.
Perché si parlava ieri di serietà del Consiglio - da parte di un
Consigliere regionale - ma la serietà del Consiglio esige anche di
distribuire il lavoro in modo armonico e razionale in modo che si
possa dedicare ad ogni argomento un tempo adeguato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK