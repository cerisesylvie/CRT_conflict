Consiglio Regionale della Valle d'Aosta - Oggetto del Consiglio n. 2674 del 13 novembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2674 del 13 novembre 2012 - Resoconto
OGGETTO N. 2674/XIII - Interpellanza: "Iniziative per
accelerare il rilascio di autorizzazioni necessarie alla
realizzazione di interventi pertinenti con la linea
ferroviaria".
Interpellanza
Verificato che il rilascio delle autorizzazioni necessarie
per interventi che interessano la linea ferroviaria e le rispettive
pertinenze, posa di condutture, manufatti ecc., hanno delle
tempistiche inaccettabili sia per le opere pubbliche che
private;
Considerato che attualmente diversi consorzi di miglioramento
fondiario che hanno ormai terminato i lavori non sono in condizione
di attivare gli impianti di irrigazione per mancanza delle predette
autorizzazioni, con tutte le conseguenze negative
immaginabili;
Ritenendo, come citato in premessa, tale situazione
inaccettabile per le pesanti ricadute economiche, produttive ed
organizzative che gravano sui soggetti interessati;
i sottoscritti Consiglieri regionali
Interpellano
l'Assessore competente per conoscere quali iniziative il
Governo regionale intende assumere per ovviare a questa
intollerabile situazione.
F.to: Cerise - Bertin - Chatrian - Louvin - Patrizia
Morelli
Président -
La parole au Conseiller Cerise.
Cerise (ALPE)
- Merci Présidente.
Con questa interpellanza vorremmo in estrema sintesi richiamare
l'attenzione dell'Assessore o degli Assessori competenti - perché,
come avete visto, il testo dell'iniziativa si riferisce anche a
ricadute che sono in altri contesti e in particolare nel contesto
dell'agricoltura - su una questione di carattere generale. Credo
che in questa sala quasi tutti abbiano svolto attività di
amministrazione locale e, quando hanno avuto necessità di
intervenire su aree di pertinenza delle ferrovie, la tempistica è
una cosa... Qui ci sono attualmente, al di là di tale discorso di
carattere generale, in questo momento a mia conoscenza alcuni
consorzi di miglioramento fondiario che hanno un grosso problema in
merito a questo, tre li conosco direttamente di questi
interventi...e sono i Comuni di Arvier, Nus e Fénis, quest'ultimo
lo conosco in modo più approfondito essendo del posto. La domanda
inoltrata nel 2008 che non ha ancora avuto risposta oggi riguarda
un attraversamento nel contesto del riordino fondiario che si è
attivato a Fénis per il discorso dell'irrigazione a pioggia, il
quale necessita di tre attraversamenti delle condutture che
andrebbero a sopprimere i 19 attraversamenti attuali
dell'irrigazione a scorrimento, dei quali, fra l'altro, la ferrovia
dovrebbe farsi carico della manutenzione e questo non avviene. Al
riguardo c'è una documentazione fotografica piuttosto corposa, che
mette in evidenza lo stato di abbandono di queste servitù che sono
di competenza della ferrovia. Negli ultimi anni sono stati
realizzati i sottopassi, dunque non c'è nessun intervento di posa
di una condotta che possa interferire con la struttura della
ferrovia, perché passerebbe dove ci sono già i sottopassi
realizzati recentemente, purtroppo però non si riesce a sbloccare
questa situazione. Le ricadute sono pesanti, le imprese non
riescono a terminare il lavoro; a Fénis abbiamo la parte a monte
della ferrovia che già da tutto quest'anno è stata irrigata con un
sistema di irrigazione nuovo, mentre la parte a valle della
ferrovia non si può irrigare in quanto manca l'autorizzazione per
l'attraversamento con queste condutture con delle ricadute sulla
produttività agricola, perché i terreni sono bonificati. Sono stati
anche smantellati logicamente i canali di irrigazione a
scorrimento, in quanto sono già state posate le colonnine di
irrigazione a pioggia e non si sa quando questo può essere
sbloccato. Credo che una sollecitazione da parte anche
dell'Assessore all'agricoltura affinché questa situazione si possa
sbloccare in tempi accettabili...non vorremmo che trascorressero
altre stagioni con metà dell'intervento di bonifica e riordino
fondiario effettuato funzionante e l'altra metà non funzionale in
quanto manca un'autorizzazione.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie Presidente.
La sollecitazione che ci proviene dal collega Cerise è
condivisibile, perché diverse sono le situazioni dove ci sono
interferenze e definiamo per "interferenze" le connessioni fra la
struttura ferroviaria e i fondi agricoli e le reti a servizio di
tali fondi. Come può immaginare, abbiamo già avuto diverse
occasioni per interloquire. Lei ha citato tre consorzi e gli
argomenti possono essere addirittura due; non c'è solo una
questione di autorizzazione, ma anche del modo in cui viene data,
perché nel caso di Arvier, oltre all'autorizzazione, era importante
il come, perché per un attraversamento venivano imposti dei vincoli
talmente elevati da comportare degli investimenti che superavano le
svariate centinaia di migliaia di euro. Infatti questi
attraversamenti anche per motivi irrigui richiedevano, a valle e a
monte dei pozzetti, delle valvole, anche se il tubo passava in
cavidotti e in passaggi dovevano esserci saracinesche a monte e a
valle, per cui alla fine la spesa era molto importante. Rispetto a
questo, quando c'è stata l'occasione, ci siamo mossi cercando a
livello interlocutorio di fare una
moral suasion
, per
sollecitare i funzionari, anche perché una serie di autorizzazioni
vengono rimbalzate fra la struttura di Torino con le strutture
centrali. Ancora oggi, in virtù della sua interpellanza, abbiamo
avuto un incontro con RFI, ho sollecitato l'ingegner Giraudo
affinché verificasse e sbloccasse per quanto di sua competenza le
pratiche giacenti. Proprio oggi quindi c'era un incontro generale
sulle modifiche degli orari con i sindacati e con i pendolari e a
margine abbiamo sollecitato in questa direzione. Con il collega
Isabellon, ogni volta che avremo una situazione che vede questi
percorsi, che convengo con lei sono particolarmente lunghi, faremo
di tutto per cercare di agevolarli.
Président -
La parole au Conseiller Cerise.
Cerise (ALPE)
- Grazie Assessore per la risposta. Mi fa
piacere che abbia già cercato di sollecitare perché era
inaccettabile. Se in alcune realtà, ripeto, ci sono delle
problematiche di carattere tecnico, si può anche capire una certa
tempistica, ma qui parliamo di anni, non di sei mesi! In alcune
realtà come in quella che conosco molto bene, oggi sulla ferrovia
gravano 19 servitù di attraversamento, della cui manutenzione
dovrebbe farsi carico, manutenzione che non viene fatta con dei
contenziosi verbali logicamente, perché i contadini sono loro poi
che devono agire quando si intasa l'attraversamento se vogliono
irrigare i prati. In queste condizioni gli attraversamenti si
ridurrebbero a tre, sgraverebbero del tutto la RFI da questa
problematica di servitù che ha attualmente. So che sono stati
realizzati negli ultimi anni tre sottopassi praticabili da un
qualsiasi automezzo, con più di quattro metri di altezza, si
passerebbe nel sottosuolo nel sottopasso, di conseguenza senza
andare ad intaccare la parte strutturale della ferrovia. Da qualche
parte qualcuno tenta una disponibilità per cercare degli
acceleratori - che sconsiglio a tutti - per sbloccare queste
pratiche, però c'è la disponibilità di qualcuno delle imprese pur
di chiudere il cerchio, vediamo di trovare l'unguento giusto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK