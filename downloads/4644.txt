Consiglio Regionale della Valle d'Aosta - Oggetto del Consiglio n. 342 del 29 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 342 del 29 giugno 1982 - Resoconto
OGGETTO N. 342/VII - COMUNICAZIONI DEL PRESIDENTE DEL
CONSIGLIO.
PRESIDENTE:
Dal 10 giugno ad oggi sono state presentate
numerosissime proposte di disegno di legge e di regolamento, di cui
dovrei darvi lettura, non solo del numero ma anche
dell'oggetto.
Come Ufficio di Presidenza abbiamo pensato di agevolare il
lavoro dei Consiglieri, che forse non fanno in tempo a prendere
nota di tutti gli oggetti mentre li leggo, ed anche del Presidente,
che deve leggerveli tutti, dando notizia solo dei numeri e
facendovi distribuire in fotocopia gli oggetti che vanno dal D.L.
n. 389, presentato dalla Giunta regionale in data 14 giugno, fino
alla proposta di regolamento n. 19, presentata dalla Giunta
regionale in data 28 giugno e al D.L. n. 407.
Passo quindi alla lettura delle altre notizie che riguardano
l'attività consiliare dall'ultima seduta:
Disegni di legge non vistati:
D.L. n. 340, concernente: "Riapprovazione con modificazioni
della legge regionale concernente: Norme per lo smaltimento dei
rifiuti solidi".
Disegni di legge vistati:
D.L. n. 356, concernente: "Riapprovazione con modificazioni
della legge regionale concernente la Società Finanziaria
Regionale".
D.L. n. 361, concernente: "Aumento, limitatamente all'anno 1982,
della spesa per l'applicazione della legge regionale 28 6.1962,
recante: Norme per il risanamento del bestiame in Valle d'Aosta nei
riguardi delle brucellosi, tubercolosi e mastiti".
Deliberazioni vistate: 4
Deliberazioni non vistate:
Del. n. 207, concernente: "Acquisto di immobili siti in Comune
di Lillianes" per la quale sono stati richiesti chiarimenti dal
Presidente della Commissione di Coordinamento.
Del. n. 271, concernente: "Acquisto di una area di terreno in
Comune di Châtillon", per la quale sono stati richiesti chiarimenti
dal Presidente della Commissione di Coordinamento.
In data 21.6.1982 sono stati trasmessi al Presidente della
Commissione di Coordinamento i chiarimenti che sono stati fatti
pervenire dagli Uffici dal Presidente della Giunta regionale.
Riunioni di Commissione: Ufficio di Presidenza: 1
I Commissione: 1
II Commissione: 1
III Commissione: 4
IV Commissione: 1
V Commissione: 1
III e IV Commissione: 2
Gruppo di lavoro per i problemi dell'I.N.A.I.L. : 1
Un incontro dell'Ufficio di Presidenza alla Conferenza dei
Capigruppo e dei rappresentanti della Giunta ha avuto luogo con i
tre rappresentanti regionali in seno alla Commissione paritetico
per le norme di attuazione dello Statuto, in modo da concordare
l'attività dei nostri rappresentanti in questa commissione mista
fra rappresentanti della Regione e dello Stato.
Una volta si sono incontrati i Capigruppo e l'Ufficio di
Presidenza con gli amministratori del comune di Fénis ed i
rappresentanti dell'A.N.P.I. di quella zona, per esaminare la
proposta di ergere un cippo in onore della Resistenza in località
La Suelva e i connessi problemi sul tracciato dell'eventuale
strada.
Assieme all'Assessore Chabod abbiamo partecipato a Losanna
all'inaugurazione del Festival de la Cité, ohe aveva la Valle
d'Aosta come ospite d'onore.
Chi vi parla ha partecipato a Torino, domenica 27 giugno,
all'incontro Montagna e Città, caratterizzato dalla presenza di
gruppi folkloristici della Valsesia e dell'Alta Valle d'Aosta.
In data 28 giugno 1982 una delegazione di rappresentanti della
Repubblica Popolare Cinese, in visita privata in Valle d'Aosta, di
cui faceva parte l'Ambasciatore della Repubblica in Italia, ha
visitato la Nuova SIAS che, tra l'altro, fornisce acciai speciali
alla Repubblica Popolare Cinese ed è stata poi ricevuta
dall'Ufficio di Presidenza e dai Capigruppo qui, nella sala delle
Commissioni.
Nel corso di questo incontro è stata sottolineata l'opportunità
di una maggiore cooperazione fra i due paesi ed è stata anche
avanzata, sia dai rappresentanti della Regione sia dai
rappresentanti della Repubblica Popolare Cinese, l'idea di un
rapporto di amicizia, di un gemellaggio con una zona autonoma della
Repubblica Popolare Cinese.
Sono pervenute a questa Presidenza alcune osservazioni di
abitanti del comune di Challant-Saint-Anselme alla realizzanda
strada comunale PaisanPleod.
I documenti, a disposizione di quanti fossero interessati alla
loro consultazione, sono presso la segreteria di questa Presidenza
che, nel caso, è anche autorizzata a fornire delle fotocopie.
E' pervenuta a questa Presidenza, e per conoscenza anche a tutti
i Consiglieri regionali, una relazione del Presidente del Comitato
Tecnico per il risparmio energetico, per l'impiego delle fonti
integrative e alternative, previsto dalla legge regionale 44/80,
che contiene i dati sull'attività della Commissione regionale che
ha lavorato in tal senso.
E' stato portato a conoscenza della Presidenza che il programma
culturale Endostay quest'anno si svolgerà in Valle d'Aosta, grazie
anche all'interessa
mento dell'Assessore alla Pubblico Istruzione M.Ida Viglino che,
se fosse presente, darebbe maggiori ragguagli in proposito.
Mi è stato segnalato di informare il Consiglio che questo
programma prevede una settimana di riflessione e di valutazione
dell'anno scolastico frequentato in Italia da 58 studenti
stranieri, vincitori di borse di studio internazionali. E' un
programma di scambi culturali internazionale, patrocinato
dall'Associazione Intercultura, ed è anche aperto alla
partecipazione degli studenti borsisti che ottengono questo
privilegio e che sono abitanti della Valle d'Aosta.
L'8 luglio, presso il Salone delle Manifestazioni del Palazzo
regionale, alle ore 15,30, i borsisti terranno uno spettacolo di
ringraziamento, al quale sarà invitata la popolazione. Sono
invitati anche i Consiglieri regionali.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK