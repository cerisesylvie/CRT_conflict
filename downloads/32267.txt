Consiglio Regionale della Valle d'Aosta - Oggetto del Consiglio n. 1050 del 24 febbraio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1050 del 24 febbraio 2010 - Resoconto
OGGETTO N. 1050/XIII - Interrogazione: "Stato di degrado
degli alloggi di edilizia popolare del Condominio Croix Noire di
Aosta".
Interrogazione
Nel corso del 2008 sono stati consegnati dall'ARER circa
settanta alloggi di edilizia popolare in uno stabile appena
realizzato denominato Condominio Croix Noire di Aosta;
Il fabbricato era stato segnalato per la modernità della sua
concezione, comprendente sistemi sperimentali di riscaldamento e
impianti ecologici a biomassa;
Viste le numerosissime doglianze espresse dagli assegnatari
di locazione, che corrispondono all'ente canoni di locazione di
tutto rispetto, per lo stato di grave degrado in cui versa lo
stabile a pochi mesi dalla sua consegna per gravissime
infiltrazioni che interessano l'intera struttura, dai garage fino
ai piani superiori;
Verificato che all'interno degli appartamenti si registrano
particolari difficoltà anche nel riscaldamento;
i sottoscritti Consiglieri regionali
Interrogano
l'Assessore competente per sapere:
1) se abbia potuto constatare personalmente le gravi carenze
lamentate e con quale risultato;
2) se i danni constatati nello stabile siano imputabili o
meno a vizi di costruzione;
3) se siano programmati dall'ARER interventi radicali per
rimuovere le cause dei fenomeni segnalati;
4) quali tempi siano previsti per l'esecuzione degli
interventi in questione.
F.to: Louvin - Bertin - Giuseppe Cerise - Chatrian - Patrizia
Morelli
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Merci, M. le Président.
Risponderò puntualmente alle domande formulate dagli
interroganti. Inizierò con il dire: sì, ho potuto constatare
personalmente i fatti, perché a seguito di lamentele presentate
anche ai miei uffici dagli inquilini del Condominio Croix Noire di
Aosta, ho ritenuto opportuno verificare in prima persona lo stato
del fabbricato.
Il 6 ottobre 2009, quindi, alle ore 18, unitamente ai
responsabili dell'ARER e agli inquilini, ho effettuato un
sopralluogo constatando lo stato di fatto dei problemi lamentati.
Nell'occasione ho verificato la fondatezza delle segnalazioni fatte
pervenire dagli inquilini circa alcuni disservizi manifestatisi nel
fabbricato di via Croix Noire, e ho altresì preso atto dell'impegno
assunto dall'ARER per la risoluzione delle problematiche che ci
sono state presentate. In particolare, ho potuto verificare la
correttezza dell'azienda nel richiamare alle proprie responsabilità
l'impresa costruttrice, la quale - a detta dell'ARER - ha
dimostrato disponibilità ad onorare gli impegni assunti con la
sottoscrizione del contratto di appalto, anche in assenza di vizi
di costruzione.
Alcuni degli inconvenienti si sono potuti già affrontare fin da
subito e risolverli con interventi puntuali, per i quali non si
sono resi necessari interventi radicali. Nell'occasione si è anche
concordato di programmare lavori di manutenzione di tipo definitivo
non appena le condizioni climatiche lo avrebbero consentito
(certamente non in inverno), in particolare un intervento
definitivo sull'impermeabilizzazione dei garage e delle relative
tinteggiature.
Président
- La parole au Conseiller Louvin.
Louvin (VdAV-R)
- Grazie, Presidente. Non siamo
naturalmente incaricati di sorvegliare lo stato dei singoli edifici
e dei singoli stabili, ma ci sono a volte delle situazioni anche di
carattere emblematico che vanno sottolineate.
Abbiamo potuto constatare come lei - intanto siamo contenti che
lei lo abbia fatto personalmente - la situazione di grave dissesto
in cui versa già uno stabile che è stato consegnato agli inquilini
soltanto meno di due anni fa. Nella primavera del 2008, non so se
la data era casuale, ma con una certa enfasi sono stati consegnati
questi appartamenti come appartamenti modello anche dal punto di
vista delle tecnologie energetiche per il riscaldamento e
quant'altro, e questo è uno dei tanti problemi che si sono
manifestati invece nello spazio dei primi 20 mesi.
In particolare ci preme sottolineare come sia necessario
intervenire radicalmente in questi stabili già a distanza di pochi
mesi, e questo non sembra essere in linea con la qualità e lo
standard di un'edilizia che deve essere di livello, oltretutto
essendo anche soggetta a pagamento di canoni non del tutto
irrilevanti. Ho avuto modo come lei, Assessore, di visitare questo
stabile. Le infiltrazioni sono non gravi, ma gravissime, e stanno
minando alla radice lo stesso stabile. Credo che, trascorso il
periodo invernale, sia assolutamente necessario un intervento
radicale come lei ha indicato. Non so se - come lei dice - ci
troviamo in assenza di vizi da costruzione, questo lo stabiliranno
eventualmente in altre sedi, ma credo che sia doverosa da parte
della Regione la massima vigilanza anche sulla qualità dei
manufatti che vengono consegnati, oltre che sui lavori di
ammodernamento ed adeguamento che devono essere man mano realizzati
sul nostro patrimonio edilizio.
La ringrazio quindi per l'attenzione che ha voluto avere; la
invitiamo a seguire con attenzione, anche in fase esecutiva, questi
interventi e fare in modo che non si presentino ulteriori disagi.
Crediamo che ce ne siano di notevoli; abbiamo potuto constatare
come si debbano portare in questo stabile - che doveva essere
all'avanguardia - le bombole nelle singole abitazioni... sembra
singolare che non si sia fatto neanche un impianto di distribuzione
del gas domestico nelle singole abitazioni! Ci sono già problemi
addirittura nell'ambito degli scarichi e io ho avuto modo come lei
di constatarlo.
Grazie quindi dell'attenzione che porterà la Giunta regionale e
lei stesso sulla corretta esecuzione di questi lavori di
ripristino, che devono essere fatti quanto prima.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK