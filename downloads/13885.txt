Consiglio Regionale della Valle d'Aosta - Oggetto del Consiglio n. 375 del 22 dicembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 375 del 22 dicembre 1993 - Resoconto
OGGETTO N. 375/X - Presa d'atto delle dimissioni rassegnate
dal sig. Demi­chelis Giuseppe da rappresentante della Regione in
seno al Consiglio di amministrazione dell'Azienda di Promo­zione
Turistica di Saint-Vincent e sua sostituzione.
Presidente -
Ha chiesto la parola il Consigliere
Florio.
Florio (VA) -
Vorrei fare un intervento
preliminare all'inizio della lunga se­rie di nomine che il
Consiglio è chiamato ad effettuare in que­sta seduta.
É un intervento che vuole spiegare le ragioni del comportamen­to
che il gruppo Verde terrà nel corso di tutte queste votazioni.
Vorrei anche riandare, per spiegare meglio il nostro
atteggia­mento, alla legge regionale 27 marzo 1991, n. 12, che è
alla ba­se degli adempimenti che siamo chiamati ad affrontare
sta­mani: la legge per le nomine e le designazioni di competenza
regionale.
É stata questa una legge, presentata nella scorsa legislatura
dall'allora nostro Consigliere Riccarand, che nel corso della
di­scussione lunga e complessa in occasione dell'esame avuto nelle
commissioni consiliari ha subito trasformazioni e
rielabora­zioni.
Il testo finale, quello che oggi applichiamo, prevede una certa
procedura di pubblicità e la presenza di una commissione
con­siliare costituita dai membri della II Commissione e dai
Capigruppo, presente il Presidente del Consiglio, che deve
va­lutare l'esame fatto della documentazione da parte degli uffici
dal punto di vista burocratico, ma, secondo noi, non soltanto, in
quanto deve dare il parere sui nomi delle persone che dovreb­bero
essere chiamate a far parte degli organismi in scadenza, nel
periodo di tempo che viene considerato in quel momento.
A noi sembra che da questo punto di vista la legge sia chiara;
che sia chiara - e lo sottolineiamo con fermezza - questa
compe­tenza della Commissione consiliare dalla lettura combinata
sia dell'articolo 3, 2° comma, che dall'insieme dell'articolo
7.
Sin dall'inizio della legislatura, sin dai primi atti di questa
le­gislatura, sin dai primi momenti di confronto all'interno della
maggioranza nei confronti del problema della scadenza delle nomine,
come gruppo Verde Alternativo, abbiamo sempre so­stenuto che le
indicazioni relativamente ai nominativi, una volta preso atto del
parere degli uffici, avrebbero dovuto scatu­rire dalla Commissione
consiliare stessa. Ogni volta che si è andati in commissione
abbiamo sostenuto questa posizione.
Per diversi motivi non è stato fatto fino ad oggi; ora
sosteniamo con forza che questa deve essere la strada che deve
essere se­guita, per sottrarre la decisione finale alla maggioranza
in quanto tale, alla riunione dei Capigruppo della maggioranza, nei
confronti della quale non riconosciamo potestà di decisione in
merito.
Diciamo che l'indicazione dei nomi deve essere frutto del
con­fronto all'interno della Commissione consiliare individuata
dalla legge 12/91, e che sulla base delle indicazioni che
fuorie­scono da quella Commissione ci deve essere l'indicazione di
voto all'interno del Consiglio regionale.
Non pretendiamo che vengano stabilite griglie e criteri
estre­mamente rigidi, perché riconosciamo al Consiglio regionale,
alla maggioranza anche, e all'opposizione per i membri che so­no
indicati come di sua nomina, quella libertà di giudizio, quella
capacità di analisi, quell'insindacabilità della valutazio­ne, che
non può essere compiutamente compresa all'interno di griglie
rigide. Ma comunque la valutazione finale, l'indicazione, deve
scaturire da quella Commissione istituzionalmente inse­diata ai
sensi della legge 12/91, che è l'unico momento istitu­zionale
pienamente riconosciuto, nel quale è possibile confron­tarsi al di
là di quelle logiche di schieramento e di suddivisione fra forze
politiche che non riconosciamo.
Per questi motivi ci asteniamo dall'esprimere voto nei confronti
di tutte le nomine che oggi vengono proposte all'esame del
Consiglio regionale, riconoscendo anche che talune di queste nomine
sono di persone che possono rivestire questo incarico sia dal punto
di vista della figura professionale, della capacità
imprenditoriale, della conoscenza specifica dell'argomento.
Ma non condividendo nella sostanza il modo con cui si è giunti
alla indicazione dei nomi, ci asterremo comunque.
Si dà atto che, dalle ore 10,26, riassume la Presidenza il
Presi­dente Stévenin.
Presidente -
Ha chiesto la parola il Consigliere
Squarzino Secondina.
Squarzino (VA) -
Vorrei aggiungere, a quanto detto
già dal collega Florio, alcune considerazioni che ho fatto a più
riprese e che mi sembra giusto vengano portate qui.
Proprio oggi ci è stato distribuito il resoconto del Consiglio
del 24 novembre; parto da una frase detta nel mio intervento:
"Credo anche che si debba essere tutti consapevoli che le
vicende che hanno coinvolto alcuni nostri colleghi possono
coinvolgere anche noi, se non siamo in grado di cambiare questo
sistema in cui noi siamo dentro, ma di cui rischiamo di essere
vittime se non ci mettiamo con determinazione a cambiare le
regole".
Credo che in tutte le grosse decisioni prese ci sia stata questa
volontà di cambiamento. Volontà di cambiamento che si è rive­lata a
volte in modo graduale, penso al bilancio; nel bilancio chiaramente
non poteva esserci un cambiamento totale di 360 gradi, c'è stato un
cambiamento rispetto ad alcuni indirizzi.
Lì, nel bilancio c'erano delle vischiosità dipendenti da leggi
prece­denti, dipendenti da tutta una serie di lacci e laccioli,
come è stato detto a più riprese da più consiglieri; situazioni che
ci portiamo dietro e sulle quali non si può intervenire dall'oggi
al domani.
Mi sembra giusto che là dove le situazioni sono com­plesse e
difficili, gli interventi vengano fatti gradualmente, po­co per
volta, studiando quali sono i nodi più importanti su cui cominciare
ad intervenire. Rispetto al problema delle nomine, a me non sembra
che siamo in presenza di una situazione in cui ci sono lacci,
laccioli, si­tuazioni precedenti normative di cui tener conto, che
in qualche modo condizionano le nostre scelte.
Mi sembra che in questa situazione non esistano delle
precondizioni che ci possano lega­re; a me sembra che questa sia
una situazione molto importan­te, molto significativa, proprio per
quel clima di cambiamento di cui tanto si è parlato.
Perché dico queste cose? Perché ogni nomina è come se tendes­se
un filo in una rete di rapporti fra mondo politico e mondo
economico. Questa rete deve essere tessuta con fili trasparenti,
con fili chiari, tali che non giustifichino e non creino quel clima
in cui sono generati alcuni comportamenti che qui abbiamo
condannato.
A volte certi comportamenti individuali sono la causa, ma sono
anche la conseguenza, il frutto di un certo clima e di un certo
modo di intendere le cose. Se non siamo chiari su alcuni prin­cipi,
rischiamo proprio di tessere dei fili di una rete, di un tes­suto
non limpido, non trasparente.
Perché credo sia importante affrontare in modo limpido questa
vicenda? Cosa vuol dire affrontare in modo limpido e traspa­rente
questa vicenda?
Non penso che qualcuno abbia chissà quali progetti nascosti,
credo però che si debba mettere alla luce e precisare bene i
cri­teri in base ai quali vengono fatte le scelte.
Molti hanno detto che il metodo dei criteri non funziona, perché
crea delle gabbie, ci imprigiona, ha molti limiti, molti difetti;
penso che nessun modo di procedere ha in sé la perfezione,
l'esempio tipico è quello del sistema elettorale.
Nel sistema elettorale tutti abbiamo a più riprese affermato che
era positivo il sistema elettorale proporzionale; poi di fronte ad
una situa­zione che nel tempo è cambiata, di fronte a certe
esigenze, stiamo tutti andando verso una soluzione di tipo
maggioritario, sapendo che ha una serie di limiti anche quella.
Questo vuol di­re che ogni soluzione va scelta, pur con i limiti
che ha, in base al momento contingente in cui si sta operando.
Credo che in questo momento sia importante individuare una
procedura diversa proprio per giungere a delle nomine; bisogna
individuare dei criteri, come diceva il mio collega prima, che sono
poi i più normali, i più razionali possibili: i criteri della
competenza e della professionalità, valutate in base ad espe­rienza
nei vari settori, eventualmente anche competenze speci­fiche che si
hanno, un minimo di limiti del mandato (a tutti i li­velli si parla
di limiti di mandato, qui chissà perché non se ne fa cenno), almeno
un limite anche al cumulo delle cariche. A questo riguardo non è
possibile che alcune persone siano pre­senti in cinque o più posti
diversi.
Capisco che in alcuni enti la gente è presente volontariamente
senza nessun pagamento; allora diciamo un limite nelle cariche a
pagamento.
A queste due cose, che sono così chiare e lampanti, ne
aggiun­gerei una terza che mi sembra altrettanto chiara: la persona
che è nominata non dovrebbe lavorare in un settore che è colle­gato
per interessi con l'ente in cui è designata dal Consiglio e dalla
Giunta. É vero che sono criteri ancora molto larghi, però sulla
base di questi criteri si può ragionare.
Credo che se si andasse in questa direzione, daremmo un se­gnale
forte di cambiamento, e avrebbe anche un'altra risonan­za: quella
che finalmente molte persone, che non osano più fare domanda perché
sanno che i criteri di scelta sono diversi, ma­gari si farebbero
avanti.
Per tutti questi motivi ribadisco ancora che il nostro gruppo
non parteciperà a tutte le nomine, perché non sono stati
rispet­tati questi criteri.
Presidente -
Ha chiesto la parola il Consigliere
Bavastro.
Bavastro (LN) -
Anche il gruppo consiliare della
Lega Nord si asterrà per le ra­gioni già esposte dai colleghi del
gruppo Verde.
Riteniamo che questa legge sulle nomine sia un'urgenza; anche
ieri, in commissione, ne abbiamo discusso, e ci sono forse delle
difficoltà ad individuare i criteri attraverso cui devono essere
fatte queste nomine. Tali criteri devono essere chiari,
preceden­temente al momento in cui le nomine devono essere
fatte.
Sono emerse delle difficoltà nell'individuare questi criteri;
cre­do sia necessario un supplemento di discussione a quanto detto
ieri, e certamente in tempi brevi riusciremo a raggiungere un
accordo soddisfacente in merito alla discussione che si è svolta in
II Commissione ieri pomeriggio.
Fino ad oggi le cronache e la storia dell'Italia repubblicana
di­mostrano che sul terreno delle nomine si è giocata parte
impor­tante di quel gioco politico che, attraverso il sottogoverno,
mi­rava a perpetrare un certo tipo di potere che oggi è in crisi e
che, anche attraverso una migliore definizione di questi pro­blemi,
può essere ulteriormente colpito in modo da accelerare il
superamento di questo momento negativo.
Per questi motivi il gruppo della Lega Nord si asterrà su tutte
queste nomine.
Presidente -
Ha chiesto la parola il Consigliere
Chiarello.
Chiarello (RC) -
Tutte le volte che ci si trova
davanti a questi malloppi avven­gono queste discussioni. Quando
parliamo di cambiare, queste sono le cose principali da
cambiare.
Come ha accennato Bavastro, il sottogoverno è stata una
ra­gnatela che ha tenuto su questi tipi di governi, e poi ci hanno
portato alle conclusioni che abbiamo visto negli ultimi tempi.
Sempre in commissione abbiamo detto che devono essere cam­biati
i criteri nei vari statuti degli enti a partecipazione regio­nale;
se c'è buona volontà i criteri si riescono a trovare senz'al­tro,
l'importante è che ci sia la volontà di cambiare questo tipo di
governo, per non trovarci più di fronte ad un presidente di un ente
che ci sta come i cardinali, che finché non muoiono ri­mangono al
loro posto.
Ci sono dei criteri sui quali ci si può mettere d'accordo; penso
che si può fare anche velocemente, se si vuol mettere mano a queste
cose; se continuiamo a rimandare le decisioni, non si prenderanno
mai e si andrà avanti con tali discussioni.
Per questi motivi mi astengo.
Presidente -
Ha chiesto la parola il Consigliere
Collé.
Collé (DC) -
Credo che da parte di tutti sia
emersa la volontà di rivedere questa legge. In commissione ne
abbiamo parlato più volte e da parte di tutti è emersa questa
volontà.
Però le scadenze che vengono proposte oggi in Consiglio
regio­nale devono essere rispettate, a mio avviso; quindi credo che
oggi si debba andare a mettere le persone che si ritengono più
idonee per questi posti.
Ritengo tuttavia che debba essere l'ultima volta che si affronta
tale problema in questi termini e che al più presto il Consiglio
regionale, le commissioni preposte, i gruppi consiliari lavorino
affinché questa legge venga rivista, vengano rivisti i criteri, in
modo che dalla prossima volta ci si presenti senza più questi
problemi ma con una nuova legge che rispecchi quelle che sono le
volontà del Consiglio.
Presidente -
Ha chiesto la parola il Consigliere
Perrin Giuseppe Cesare.
Perrin G.C. (UV) -
Le groupe de l'Union Valdôtaine et
aussi les autres forces de la majorité acceptent en grande partie
ce qui a été dit jusqu'à maintenant. Soit l'Union Valdôtaine soit
d'autres forces politiques ont exprimé leur préoccupation sur
l'application de cette loi.
D'ailleurs, lorsque la loi avait été proposée par M. Riccarand,
elle avait des contenus différents, qui ont été modifiés ensuite
par la majorité d'alors, et à mon avis pas modifiés en bien, mais
en mal, tant'il est vrai que la loi avait été votée, mais plusieurs
perplexités avaient été - sur cette loi même - avancées et
fortement, par exemple, par le groupe de l'Union Valdôtaine.
Nous avions dit à ce moment-là que cette loi était une loi bonne
dans ses intentions, mais qu'elle aurait été mauvaise dans ses
résultats, parce qu'elle n'aurait pas modifié grand-chose à la
situation actuelle. Je dirais même qu'elle empire la situation,
parce que, à travers l'obligation de la présentation des
candidatures, souvent de très bonnes candidatures sont limitées
parce qu'il y a un tas de personnes qui n'aiment pas
s'auto-proposer et qui refusent; cela non pour manque de clarté,
mais parce que c'est dans leur caractère.
C'est vrai qu'il y a, à côté de l'auto-candidature, la
possibilité de la part du Gouvernement ou du Conseil même de
proposer d'autres candidature, ce qui n'a jamais été appliqué
jusqu'à maintenant et peut-être à juste raison, parce que cela
pourrait être vu avec une signification différente de celle qui est
la volonté de celui ou de l'organisme qui fait cette
proposition.
Nous sommes parfaitement d'accord qu'il faut arriver à la plus
grande transparence, que les tissus soient transparents, mais nous
voulons aussi que l'étiquette que l'on colle sur ce tissu
correspond à la réalité du tissu.
Et alors, tout en étant d'accord avec d'autres, il faudra dans
le futur procéder de façon différente, et d'ailleurs, soit dans la
Commission chargée des nominations, soit en II Commission nous
avons déjà abordé ce problème, nous sommes maintenant liés par la
loi que ce Conseil s'est donnée.
Nous avons peut-être des interprétations différentes, mais je
crois que vraiment le fait que cette loi n'est pas suffisamment
transparente, porte à avoir ces interprétations différentes.
Donc nous n'acceptons pas de leçons, et nous ne voulons pas en
donner, parce que je peux vous assurer que quant à mon groupe nous
sommes sincères aujourd'hui aussi.
Nous avons créé une majorité, nous avons voulu dans cette
majorité la présence du mouvement des Verts Alternatifs, c'était un
choix politique auquel nous croyons encore, mais nous n'acceptons
pas que ce mouvement fasse toujours le premier de la classe et
surtout qu'il veuille donner des leçons lorsque l'adversaire n'est
pas en faute.
Il peut avoir une interprétation différente mais il n'est pas
consciemment en faute.
Nous donnons une interprétation différente de la loi et si nous
regardons les articles 3, 4 et 7, notre interprétation c'est que
les compétences de la Commission chargée pour les nominations sont
suffisamment restreintes et que cette commission n'a pas le pouvoir
que le mouvement des Verts Alternatifs voudrait leur donner et que
nous sommes d'accord qu'elle ait dans le futur. Maintenant à cette
commission sont soumises les différentes propositions.
Cette commission, ensuite, examine si les candidats répondent
aux conditions requises; les conditions requises sont normées par
l'article 4, qui dit que, au moment où l'on donne publicité aux
différents postes qui devront être occupés, on doit indiquer les
éventuelles conditions requises. Et donc c'est à celles-ci que nous
devons faire référence.
Au moment où nous disons au valdôtain qui veut s'intéresser à
l'administration d'une société de présenter sa demande, nous lui
disons en même temps qu'il peut le faire s'il a ces conditions, et
ces conditions ne peuvent pas être changées à la suite. Et si pour
une société il y a
"nessun requisito"
, nous devons accepter
cela; il est possible de modifier pour le futur, et nous sommes
prêts dès demain matin à nous mettre au travail.
Nous demandons qu'il y ait rapidement une modification de cette
loi, notamment aux articles 3 et 7, que cette compétence plus ample
soit donnée à la Commission chargée des nominations, qu'on donne le
pouvoir à cette commission d'établir pour chaque type de société un
certain nombre de conditions, mais que ceci soit fait,
préalablement, à la publicité donnée aux candidatures, pour mettre
l'éventuel candidat dans les conditions de savoir si sa demande
sera conforme ou non à ces conditions.
C'est pour cela qu'aujourd'hui, ayant publié une liste de
nomination, ayant fixé des critères, à contre-coeur nous devons
accepter celle qui est la réalité, c'est-à-dire suivre ce que la
loi dit que nous devons faire. C'est pour cela que nous avons
demandé d'aller de l'avant.
Je répète encore une fois que le groupe de l'Union Valdôtaine
est d'accord pour reprendre en main dès demain matin cette loi pour
arriver à la modifier, pour éviter déjà pour les futures
nominations en échéance au premier semestre 1994 de retomber dans
cette même discussion.
Presidente -
Pongo in votazione la presa d'atto
delle dimissioni del sig. Demichelis.
Esito della votazione
Presenti, votanti e favorevoli: 28
Il Consiglio approva all'unanimità
Presidente -
Pongo in votazione per scrutinio
segreto la sostituzione del sig. Demichelis.
Votazione a scrutinio segreto
Esito della votazione
Presenti: 29
Votanti: 22
Astenuti: 7 (Bavastro, Chiarello, Florio, Linty, Riccarand,
Squarzino e Tibaldi)
Schede valide: 22
Ha riportato voti:
Dalle Giorgio: 22.
Deliberazione - Il Consiglio
Premesso che:
? la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'arti­colo 2 ? primo comma ? stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono at­tribuite alla competenza del Consiglio
regionale;
? L'articolo 11 della legge regionale 29 gennaio 1987, n. 9,
pre­vede che il Consiglio di amministrazione delle APT sia
compo­sto anche da due esperti in materia di turismo, che devono
ri­sultare residenti o svolgere in modo continuativo la propria
at­tività nell'ambito territoriale di competenza dell'APT;
? con provvedimento del Consiglio regionale n. 2398/IX del 12
luglio 1991 è stata approvata la costituzione dell'Azienda di
Promozione Turistica di Saint?Vincent;
? con provvedimento n. 4295/IX in data 10 marzo 1993 il
Con­siglio regionale ha designato quali rappresentanti della
Regio­ne per la nomina in seno al Consiglio di amministrazione
dell'Azienda di Promozione Turistica di Saint?Vincent, per il
quinquennio 1993/1998, i Signori Ciardullo Giuseppe e Demi­chelis
Giuseppe;
Considerato che il sig. Demichelis Giuseppe, con lettera in data
17 luglio 1993, ha rassegnato le dimissioni da rappresentante della
Regione nel Consiglio di amministrazione dell'Azienda di Promozione
Turistica di Saint?Vincent;
Atteso che la Commissione per le nomine, a seguito della
pub­blicazione nel Bollettino Ufficiale della Regione n. 37 del 24
agosto 1993 dell'elenco delle nomine in scadenza nel secondo
semestre dell'anno 1993, nella riunione del 30 novembre 1993, ai
sensi dell'articolo 6 della legge regionale 27 marzo 1991, n. 12,
ha ritenuto formalmente ammissibile la proposta di candi­datura di
cui all'allegato prospetto;
Ritenuto opportuno prendere atto delle dimissioni rassegnate dal
sig. Demichelis Giuseppe da rappresentante della Regione in seno al
Consiglio di amministrazione della summenzionata APT e procedere
alla designazione di un altro rappresentante in sua
sostituzione;
Visto il parere favorevole rilasciato dal Dirigente del Servizio
Affari Generali della Presidenza del Consiglio, ai sensi del
combinato disposto dell'articolo 72 della legge regionale n. 3/1956
e successive modificazioni, e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Richiamate le leggi regionali 29 gennaio 1987, n. 9 e 27 marzo
1991, n. 12;
Delibera
1) di prendere atto delle dimissioni rassegnate dal sig.
Demi­chelis Giuseppe da rappresentante della Regione in seno al
Consiglio di amministrazione dell'Azienda di Promozione Tu­ristica
di Saint?Vincent e di procedere alla designazione del sig. Dalle
Giorgio, residente in Saint?Vincent, Viale Duca d'Aosta, n. 5, in
sua sostituzione, per il quinquennio 1993/1998;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40 co­me modificato dal
decreto legislativo 10 novembre 1993, n. 479 e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK