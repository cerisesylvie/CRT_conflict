Consiglio Regionale della Valle d'Aosta - Oggetto del Consiglio n. 2642 del 25 giugno 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula
Oggetto del Consiglio n. 2642 del 25 giugno 1997 - Resoconto
SEDUTA ANTIMERIDIANA DEL 25 GIUGNO 1997
OGGETTO N. 2642/X Ritiro dell'interpellanza: Chiusura
dell'attività pubblica del Palazzo dello sport del ghiaccio di
Courmayeur.
Interpellanza Avendo avuto notizie della chiusura dell'attività
al pubblico del Palazzo dello Sport e del Ghiaccio di Courmayeur,
fatto che crea grave pregiudizio alle attività del paese
soprattutto nella bassa stagione;
Essendo venuti a conoscenza delle divergenze tra Amministrazione
comunale di Courmayeur, attualmente in stato di commissariamento, e
la gestione da parte della Federghiaccio;
Avendo rilevato che era in fase di realizzazione un ristorante
all'interno del palazzetto stesso senza che la stessa struttura
fosse mai stata dotata e tanto meno vi sia stata rilasciata alcuna
autorizzazione urbanistica, edilizia o amministrativa da parte del
Comune di Courmayeur;
Rilevato che tale situazione genera perplessità e malcontento
tra gli operatori turistici di Courmayeur, sia per la chiusura del
palazzetto che per le modalità che hanno portato all'inserimento di
questa nuova attività di ristorazione senza che per
l'aggiudicazione sia stata espletata una qualsiasi gara, anche
irrituale.
Il sottoscritto Consigliere regionale
Interpella
gli Assessori competenti per conoscere:
a) per quali motivi il palazzetto dello Sport e del Ghiaccio
sono chiusi e quando si prevede la loro riapertura, ma soprattutto
in che modo si intende riaprire l'attività, della struttura costata
diverse decine di miliardi all'Amministrazione regionale,
intendendo per tale con quali modalità potrà essere affidata
nuovamente la gestione;
b) se la Federghiaccio o altra persona giuridica o fisica, aveva
o ha con il Comune di Courmayeur un regolare contratto di affitto o
una semplice convenzione a cui non sono seguiti gli atti
formalmente previsti dalla legge;
c) a quale titolo una società è intervenuta nella struttura,
investendo centinaia di milioni per la realizzazione di un
ristorante, senza che per la stessa sia stata espletata una gara
pubblica (che avrebbe permesso ad altre persone di eventualmente
partecipare all'attribuzione dello spazio per la realizzazione del
pubblico esercizio) o - quanto meno - sia stata fatta dal Comune di
Courmayeur una trattativa privata, seguita da una delibera
motivandone l'aggiudicazione.
F.to: Rocchio
Président Le Conseiller Rocchio retire l'interpellation.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK