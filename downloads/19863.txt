Consiglio Regionale della Valle d'Aosta - Oggetto del Consiglio n. 3044 del 20 febbraio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
AMBIENTE
Precedente
Successivo
Resoconto integrale del dibattito dell'aula
Oggetto del Consiglio n. 3044 del 20 febbraio 2003 - Resoconto
OGGETTO N. 3044/XI Disegno di legge: "Interventi per la
valorizzazione ed il recupero del patrimonio storico,
architettonico e agro-silvo-pastorale della conca di Cheneil nel
Comune di Valtournenche".
Articolo 1 (Finalità)
1. La Regione promuove, d'intesa con il Comune di Valtournenche,
la valorizzazione naturalistica della conca di Cheneil, favorendone
la riqualificazione funzionale ed economica ed intervenendo per il
recupero e lo sviluppo del relativo patrimonio storico,
alpinistico, architettonico ed agro-silvo-pastorale.
Articolo 2 (Tipologia degli interventi)
1. Per il perseguimento degli obiettivi indicati dall'articolo
1, sono individuati interventi finalizzati:
a) all'attività di ricerca storica, scientifica e promozionale
connessa alle caratteristiche della località, con particolare
riferimento alle peculiarità alpinistiche;
b) alla realizzazione di strutture e infrastrutture funzionali
alla riqualificazione delle zone territoriali di tipo A,
individuate nel PRG, e della viabilità rurale-escursionistica
esistente;
c) alla riqualificazione architettonica e funzionale degli
edifici di interesse storico e architettonico esistenti;
d) all'acquisto di immobili per destinazioni di interesse
collettivo.
Articolo 3 (Accordo di programma)
1. Per la definizione e la realizzazione degli interventi di cui
all'articolo 2, la Regione ed il Comune di Valtournenche promuovono
la stipulazione di un accordo di programma, ai sensi dell'articolo
105 della legge regionale 7 dicembre 1998, n. 54 (Sistema delle
autonomie in Valle d'Aosta).
2. L'accordo di programma di cui al comma 1:
a) definisce gli obiettivi ed i programmi da raggiungere nonché
individua le azioni diffuse e le iniziative specifiche da
realizzare;
b) assicura il coordinamento dei differenti soggetti
cointeressati;
c) determina i tempi, le modalità, il finanziamento ed ogni
altro adempimento connesso alla realizzazione degli interventi.
Articolo 4 (Disposizioni finanziarie)
1. L'onere derivante dall'applicazione della presente legge è
determinato in euro 50.000 per l'anno 2002, in euro 75.000 per
l'anno 2003 ed in euro 700.000 per l'anno 2004.
2. L'onere di cui al comma 1 trova copertura nell'obiettivo
programmatico 2.2.1.08. (Parchi, riserve e beni ambientali)
mediante la riduzione di pari importo dello stanziamento iscritto
al capitolo 69020 (Fondo globale per il finanziamento di spese di
investimento) dell'obiettivo programmatico 3.1. (Fondi globali), a
valere sull'accantonamento previsto al punto D.2. (Valorizzazione
ambientale delle località Mont Mars e Cheney), dell'allegato n. 1
dello stato di previsione della spesa del bilancio della Regione
per l'anno finanziario 2002 e di quello pluriennale per gli anni
2002/2004.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Président
La parole au rapporteur, le Conseiller
Cottino.
Cottino (UV)
La relazione di accompagnamento a questo
disegno di legge definisce la Conca di Cheneil un "mirabile esempio
di insediamento franco-provenzale, in un contesto tipicamente
Walser, oltre che un passaggio obbligato per ascensioni importanti
quali il Grand Tournalin". Definisce Cheneil la "culla
dell'alpinismo" legata all'Abbé Gorret, oltre che alla mitica
figura di guida alpina da tutti conosciuta come "Carrellino", cioè
Luigi Carrel. Ne esalta poi, giustamente, oltre al valore
storico-culturale, l'alto valore naturalistico. Voglio ancora, a
supporto del valore e delle bellezze naturalistiche, citare l'Abbé
Gorret, il quale, in una sua lettera al Baron Claude Bich,
descrivendo una passeggiata a Cheneil, affermava fra l'altro:
"Nous entrons sur les premiers pâturages de Cheneil: le Grand
Tzôblo, que nous remontons pour arriver au plateau de Tzan de
Solan, au bout duquel nous entrons dans un bassin enchanteur: c'est
Cheneil…"
.
Et encore, c'est toujours l'Abbé Gorret que je cite:
"… Arrivons jusqu'auprès des
premières maisons, les Gorret, et asseyons-nous sur le frais gazon
à regarder.
Nous sommes à l'entrée d'un vaste cirque de
verdure couronné par des sommités que domine toutes le Grand
Tournalin, qui se trouve au bout sur son trône de commandement.
C'est d'abord une grande étendue de prairies au milieu desquelles
serpente gracieusement le torrent et qui sont encadrées par une
première assise de mont; puis une seconde assise de pâturages
encadrés encore par des montagnes et couronnés par des
pics"
.
Queste affermazioni entusiastiche venivano fatte in un momento
in cui molte zone della Valle d'Aosta erano ancora integre e non
avevano ancora subito l'assalto del turismo di massa e dunque molti
angoli ne rappresentavano ancora la tipicità e la bellezza
incontaminata. Cheneil, la sua conca, era qualcosa di più grande,
di più "enchanteur", con tutti i pregi già ricordati. Si tenga
conto che l'Abbé Gorret faceva queste affermazioni nel 1876; penso
che anche adesso nessuno possa mettere in dubbio queste
affermazioni. Questo disegno di legge è stato dunque varato con
queste attenzioni e con lo scopo principale di non distruggere
Cheneil.
Affrontando questo disegno di legge, di cui sono relatore, la
III Commissione ha voluto audire tutti coloro, che potevano avere
qualche interesse nella conca di Cheneil: un comitato di
proprietari, che aveva a suo tempo fatto conoscere la propria
opinione in merito al Progetto "Espace Mont-Cervin/Mont-Rose",
l'attuale Presidente della Consorteria di Cheneil e
l'Amministrazione comunale di Valtournenche. Tutti hanno dimostrato
una grande sensibilità per la salvaguardia di questo sito; tutti
hanno respinto con forza l'eventuale possibilità di uno
sfruttamento turistico della conca seguendo criteri di sviluppo
anche troppo noti, è stato affermato che a nessuno interessa una
fotocopia in piccolo di quanto fatto al Breuil; tutti respingono la
possibilità che il villaggio di Cheneil sia servito da una strada
e, infine, tutti vogliono la riqualificazione agro-pastorale e,
anche se ho detto "infine", questo non è secondario per la conca di
Cheneil.
Certo, ci sono delle differenziazioni, delle sensibilità diverse
ma, in definitiva, tutti ricercano uno sviluppo di Cheneil
compatibile con la destinazione della zona, con le sue peculiarità
e le sue bellezze. Il disegno di legge oggi in discussione, a mio
modo di vedere, va in questa direzione. Certo, essendo una legge di
principi più che una legge di interventi diretti, demanda ad una
seconda fase la definizione ed i dettagli degli interventi veri e
propri. Saranno dunque l'Amministrazione comunale di Valtournenche
e la Regione che, con un accordo di programma - previsto
all'articolo 3 di questo disegno di legge -, entreranno nel
dettaglio delle opere da eseguirsi; accordo di programma che, è
bene sottolineare, dovrà essere redatto secondo le linee guida di
questo, per ora, disegno di legge.
Questo disegno di legge dunque ha il compito di porre le basi
per la valorizzazione di Cheneil, servendo anche da sprone, oltre
che da supporto economico, sia per i proprietari che per il Comune
di Valtournenche. Questo provvedimento è stato tacciato di essere
incompleto ed impreciso nelle sue finalità; a me non pare, i
criteri sono chiari sia per quanto riguarda la finalizzazione della
tipologia degli interventi, sia per quanto riguarda i contenuti del
previsto accordo di programma. Se qualcuno - personalmente non lo
credo - ha idee di sviluppo di questa conca diverse da quelle
espresse, che in questa relazione ho cercato di evidenziare, se le
tolga pure dalla testa! Sulla base di quanto previsto da questo
disegno di legge, non è possibile né stravolgere la conca di
Cheneil, né mutarne la destinazione oggi prevista dal Piano
regolatore generale comunale. Per far cose diverse, si dovranno
varare leggi diverse, per cui non accetteremo, Governo e
maggioranza, che si "contrabbandi" questo disegno di legge come
permissivo di interventi stravolgenti. Sono certo che, con la
collaborazione di tutti, partendo da questa piccola, ma importante
iniziativa, si possa fare di Cheneil un esempio estremamente
importante per la Valle d'Aosta, con uno sfruttamento turistico
completamente diverso dall'attuale comune accezione.
Nel merito degli articoli, non ritengo di aver molto da dire in
quanto credo aver già molto chiaramente espresso il mio parere in
merito. Mi permetto solo di ricordare ancora quanto previsto molto
specificatamente dal punto b) dell'articolo 2 per quanto concerne
la viabilità, così come mi pare giusto sottolineare che le
disposizioni finanziarie previste dall'articolo 4, così come
modificate dalla II Commissione, non sono in alternativa a
provvidenze previste per gli specifici settori, per cui per la
ricostruzione o la ristrutturazione di alpeggi, di abitazioni
private e di alberghi si potrà continuare ad utilizzare le leggi
esistenti previste per questi fini.
Prima di concludere, ritengo corretto evidenziare che in III
Commissione sono stati respinti due emendamenti della collega
Squarzino perché ritenuti ininfluenti; tuttavia, per quanto
riguarda il secondo emendamento, credo di poter affermare che
l'emendamento che l'Assessore proporrà potrà accontentare la
collega Squarzino. Con la convinzione della bontà della normativa
in discussione, mi auguro sinceramente che l'attività per la
valorizzazione di Cheneil possa decollare al più presto e che
questo disegno di legge possa servire da pungolo.
Président
La parole à l'Assesseur à l'agriculture
et aux ressources naturelles, Perrin.
Perrin (UV)
Seulement pour annoncer la présentation de
deux amendements que j'illustrerai lors de mon intervention.
Président
J'ouvre la discussion.
La parole à la Conseillère Squarzino Secondina.
Squarzino (PVA-cU)
Ho presentato in questo momento gli
emendamenti che come gruppo abbiamo predisposto, quando avremo modo
di leggere quelli degli Assessore, capiremo se ci sono elementi
nuovi di giudizio. Comunque, finché non li abbiamo sotto mano,
faccio una relazione sulla base dell'attuale situazione
dell'articolato del disegno di legge.
Sulla salvaguardia e sulla valorizzazione della conca di Cheneil
si discute, si studia, si progetta da anni con l'intento dichiarato
di mantenere, valorizzare un contesto ambientale di alto valore
storico-paesaggistico, lo ricorda anche la relazione del collega
Cottino o anche la relazione introduttiva: si parla di
testimonianza di insediamenti in quota di tipo franco-provenzale,
ma anche delle prime imprese alpinistiche legate alla figura
dell'Abbé Gorret e al "Carrellino".
La questione non è semplice: non si tratta di salvaguardare un
sito naturalistico tout court, è un ambiente naturale che l'uomo ha
abitato e che abita ancora, svolgendo attività sia agricole sia
turistico-alberghiere. Nel momento in cui si vuole intervenire su
tale ambiente, per conservarne le caratteristiche salienti e per
renderlo economicamente "rentable", ci si trova a dover risolvere
il problema di integrare tra loro e di coordinare delicati
equilibri, che devono tener conto sia del mantenimento degli
elementi paesaggistici ed architettonici, che costituiscono la
bellezza del sito, sia del mantenimento delle condizioni che
consentono la presenza di attività umane. È un equilibrio delicato
e difficile da riaffermare in continuo e su cui trovare soluzioni
adeguate alle diverse situazioni. Il "caso" del Mont-Mars è diverso
rispetto a quello del vallone de l'Alleigne; per la conca di
Cheneil si tratta di una situazione ancora diversa, che è stata ben
descritta dalla citazione riportata dal relatore alla legge.
Rispetto alla conca di Cheneil ci sono - direi per fortuna -
alcuni punti fermi, perché sono anni che si riflette su questo, che
ritroviamo nel PTP, nella variante n. 2 del Piano Regolatore
Generale del Comune di Valtournenche, approvato dal Consiglio
comunale il 3 novembre 1994 e approvato dalla Giunta nel 1997.
Nella parte che disciplina l'utilizzo del comprensorio di Cheneil
si prevede - cito - di:
"realizzare un sistema di trasporto per
le persone e le cose alternativo ad una viabilità su strada, in
modo da sottrarre definitivamente la conca di Cheneil dal pericolo
di un'invasione automobilistica, con tutti gli impatti negativi
conseguenti"
. Viene quindi detto "no" ad una pista trattorabile
e "sì" ad un ascensore a piano inclinato per il trasporto delle
persone e anche delle merci.
Questa decisione è stata ribadita anche dalla Giunta attuale -
anche se nella precedente "versione" - in data 9 ottobre 2000, che
ha recepito il parere negativo del VIA su di un progetto presentato
dalla Consorteria di Cheneil: si trattava di un progetto di
miglioramento agro-pastorale del comprensorio. La Giunta,
nell'accogliere il parere formulato dal VIA, lo ha esplicitato, lo
ha riportato all'interno della deliberazione, facendo proprie le
valutazioni di tale organismo. Vorrei leggere alcune motivazioni,
che fanno parte integrante della deliberazione e che gli Assessori
Vallet e Perrin, che sono i più interessati alla materia trattata,
hanno approvato e - credo - condiviso. Spiegano perché dicono "no"
a quel progetto presentato:
"La variante al piano regolatore
generale comunale, che disciplina l'utilizzo del comprensorio
oggetto di intervento, prevede
che…",
viene ripetuto ciò che è
previsto nella variante, cioè la realizzazione di un sistema di
trasporto per le persone e le cose alternativo ad una viabilità su
strada, in modo da sottrarre definitivamente la conca di Cheneil
dal pericolo di un'invasione automobilistica, con tutti gli impatti
negativi conseguenti.
"Non si ritiene adeguata…"
-
viene detto ancora -
"… al fine di
perseguire uno sviluppo armonioso e coerente del territorio,
l'esecuzione di opere in contrasto con gli indirizzi generali del
piano regolatore generale del comune…".
"Si ritiene che la viabilità proposta dal Comune
- cioè
l'ascensore -
"… non soltanto non
pregiudichi la realizzazione di un intervento migliorativo della
conca, ma costituisca un prezioso elemento, che consentirà la
valorizzazione di tutti i fattori di crescita compatibili con il
territorio, mettendo in evidenza il carattere di unicità di
Cheneil. Pur ritenendo fondamentale, al fine della conservazione e
della valorizzazione del comprensorio, il recupero agro-pastorale
della conca di Cheneil, pertanto l'Assessore scrivente
- ed era
Perrin -
esprime parere negativo relativamente alla proposta in
esame…"
in cui era prevista fra
l'altro la pista trattorabile e via dicendo.
La Giunta motiva ulteriormente il suo parere, ricordando che il
Comitato scientifico per l'ambiente, che nel 1993 aveva espresso un
parere favorevole alla variante del piano regolatore,
"aveva
implicitamente approvato l'idea di una viabilità alternativa
(ascensore a piano inclinato e teleferica per il trasporto di
materiale) che costituisse la valorizzazione di tutti i fattori di
crescita compatibili con il territorio, mettendo in evidenza il
carattere di unicità di Cheneil. Tale posizione del comitato viene
ribadita in questa sede".
Quindi dalla Giunta il 9 ottobre
2000. Ancora:
"La realizzazione della pista La Barmaz-Cheneil
comporterebbe un sacrificio ambientale non compatibile con le
esigenze di salvaguardia del sito precedentemente espresse"
.
Aggiunge ancora altre considerazioni per quanto riguarda in
particolare la valorizzazione agro-pastorale, che non
approfondisce, ma che possono essere riassunte in questa frase
conclusiva:
"L'agricoltura, determinante per il mantenimento
qualificato del territorio montano, non può e non deve interagire
in modo negativo con lo stesso, pregiudicando lo sviluppo di
attività economiche compatibili".
Queste sono, a mio avviso, tutte affermazioni condivisibili.
Considerazioni che pensavo avessero ispirato il disegno di legge
predisposto dalla Giunta, per finanziare gli interventi necessari
per salvaguardare e valorizzare la conca di Cheneil. Il disegno di
legge presentato invece non è coerente con le decisioni
precedentemente prese dalla Giunta in quanto, nonostante le
affermazioni fatte anche in commissione dall'Assessore Perrin, con
questo provvedimento si apre la strada - scusate il bisticcio di
parole - per costruire finalmente una strada di accesso alla conca.
Tutti mi dicono che non è vero, speriamo che non lo sia ma, dato
che una cosa è il disegno di legge, un'altra le intenzioni e,
quando la legge si attuerà, non ci saranno le intenzioni, che aveva
in mente l'Assessore Perrin o il relatore Cottino, ma varranno gli
atti concreti che quella legge consente di fare, credo che, se c'è
effettivamente da parte del legislatore una volontà chiara in
questo senso, bisogna precisarla in legge, non per fare un piacere
alla sottoscritta - che non si accontenta, che va accontentata,
perché presenta gli emendamenti e non li votate -, ma perché va
rispettata fino in fondo la volontà politica che questa Giunta e
questa maggioranza hanno espresso nell'ottobre 2000.
Perché allora non si è voluto essere più precisi in questa
legge? Perché non si sono riprese in legge quelle condizioni, che
ho letto prima, da rispettare per lo sviluppo della conca di
Cheneil, quelle condizioni indicate con precisione nella variante
n. 2 al Piano Regolatore e richiamate dalla Giunta con la
deliberazione dell'ottobre del 2000? Non si capisce se siano
avvenuti dei fatti nuovi da allora ad adesso, non credo che la
presenza del Presidente della Regione Louvin al posto del
Consigliere Viérin o dell'Assessore Cerise al posto del Consigliere
Lavoyer abbia fatto cambiare la volontà politica della Giunta, non
lo penso affatto, anche perché il disegno di legge è stato
predisposto dalla Giunta precedente. Non si capisce quindi quale
fatto nuovo sia successo, se non un cambiamento di maggioranza al
Comune di Valtournenche: è qui che va ricercato il cambiamento di
orientamento sullo sviluppo della conca di Cheneil?
Nel disegno di legge non si fa alcun cenno alla decisione a suo
tempo assunta di prevedere un sistema di trasporto di persone e di
merci diverso rispetto alla strada. C'è - ma, a questo punto,
bisogna dire c'era - un progetto di un ascensore inclinato che,
partendo dal piazzale, consente di portare nella conca persone, sia
abitanti che turisti, lasciando intatte le sue pecularietà; di
questo, niente. Si parla invece, all'articolo 2, comma 1, lettera
b) - ed è la famosa frase su cui abbiamo discusso a lungo in
commissione e che costituisce l'oggetto del contendere, perché è
questa la frase ambigua che si chiede di precisare -, di
"interventi finalizzati alla realizzazione di strutture e
infrastrutture funzionali alla riqualificazione delle zone
territoriali di tipo A… e della
viabilità rurale-escursionistica esistente"
. Si progetteranno e
finanzieranno quindi infrastrutture - "infrastrutture" vuol dire
anche strade, ponti, ferrovie, funivie -, che servino a
riqualificare la viabilità esistente, quindi in questo caso le
infrastrutture sono le strade, non sono le ferrovie o le
teleferiche; questo vuol dire che la viabilità esistente non va
bene, che va riqualificata. Cosa vuol dire - questo è il nucleo
della questione -
"riqualificazione della viabilità
rurale-escursionistica esistente"
? Quella che sto facendo non è
esegesi del linguaggio: se non sono chiare le indicazioni della
legge, non è neanche chiara la volontà del legislatore; questo è il
motivo per cui si vuole che le disposizioni del provvedimento siano
precise. Cosa vuol dire
"riqualificare la viabilità
rurale-escursionistica esistente"
?
Abbiamo più volte posto questa domanda in commissione e cosa è
emerso? Per alcuni, come per il Presidente della consorteria,
"viabilità rurale" significa "viabilità trattorabile, piste in
terra battuta".
"Una volta…"
-
ha precisato -
"… era sufficiente un
sentiero pedonale da un metro, un metro e mezzo"
.
"Adesso
- cioè con questa nuova legge -
ci vorrà una
pista da due metri e mezzo per poter scendere con un trattore".
Nella mente del Presidente della consorteria quindi "riqualificare
la viabilità esistente" significa "fare una pista trattorabile". È
vero che altri aggiungono che fare una pista trattorabile non vuol
dire fare strade percorribili da tutti, ma solo dai proprietari e
comunque, proprio perché le macchine non arrivino a Cheneil, anche
in caso di strada, si provvederà a bloccarle con una barriera
artificiale a Tzam de Solan. Se poi andiamo a riprendere quello che
hanno detto i Consiglieri, allora di minoranza, quando è stata
discussa ed approvata la variante n. 2 al piano regolatore in
Consiglio comunale di Valtournenche, si può leggere quanto segue:
"Per quanto riguarda il collegamento tra il piazzale sito in
località La Barmaz e la conca di Cheneil, si propone l'eliminazione
del piano inclinato, si propone come alternativa la realizzazione
di una pista sterrata. Chiaramente questa pista sterrata dovrà
essere regolamentata in modo da vietare l'accesso a Cheneil con
auto private nel periodo di maggior afflusso estivo; in tale
periodo il transito sarà consentito solo ai mezzi di trasporto
degli hotels e sarà possibile creare un servizio di trasporto
pubblico dato in appalto. La cosa fondamentale sarà la gestione
intelligente della pista sterrata"
.
Così dicevano i Consiglieri di minoranza a Valtournenche. Se
leggiamo la legge, così come è stata presentata in Consiglio
regionale, alla luce dei progetti allora espressi dai Consiglieri
di minoranza a Valtournenche, vediamo che essa è coerente a quei
progetti, mentre lo è molto di meno se la leggiamo alla luce delle
indicazioni della variante n. 2 del piano regolatore e delle
motivazioni che questa Giunta aveva fornito nell'ottobre 2000.
Capiamo allora perché al punto 3 si parla di accordo di programma e
si dice che, attraverso tale accordo, saranno meglio definiti
tipologia, tempi e costi degli interventi. L'accordo di programma
consente infatti di superare i vincoli del piano regolatore e così
sarebbe possibile prescindere dalle indicazioni della variante n.
2, cioè sarebbe possibile tracciare una strada/pista e anche, in
prospettiva, prevedere impianti sciistici; la possibilità di
tracciare una pista/strada è emersa con chiarezza nel corso delle
audizioni. Per alcuni - ripeto sempre per il Presidente della
consorteria - si diceva
"adesso non è possibile fare la pista
perché lo vieta il piano regolatore, per fortuna l'accordo di
programma potrà superare i limiti del piano";
le intenzioni
quindi sono chiare.
Per questo motivo, noi abbiamo predisposto tre emendamenti, che
hanno la finalità di rendere più chiaro lo strumento della legge.
Capiamo che ci sono dei problemi, che è importante riuscire a
trovare un punto di equilibrio, ma, a nostro avviso, questa legge
si presenta come uno strumento, che intende valorizzare e
recuperare il patrimonio storico, architettonico e agro-pastorale
della Conca di Cheneil non secondo un progetto che rispetti la
normativa approvata dal piano regolatore, ma secondo un progetto
diverso di cui non conosciamo i contenuti, ma sul quale purtroppo
abbiamo alcune certezze. Non si basa sulla sperimentazione di una
via di accesso alternativa: l'ascensore a piano inclinato non lo
mette in conto; vuole come via d'accesso una pista trattorabile,
pur sapendo che essa comporta l'allargamento dell'attuale sentiero,
una pista su cui, una volta costruito, ben difficilmente si potrà
evitare che le macchine vi transitino: prima sarà riservata solo ad
autovetture dei proprietari, poi degli ospiti delle strutture
recettive, poi dagli alpinisti, che devono partire da Cheneil per
le loro escursioni in montagna, e poi, a tutti gli occasionali
visitatori.
Questa legge pare essere la risposta dell'Assessore Perrin alle
richieste dei soci della consorteria che, vistisi bocciare nel 2000
il loro progetto di miglioramento agro-pastorale del comprensorio
di Cheneil, sono tornati alla carica e, alla vigilia delle elezioni
regionali, riescono ad ottenere con un escamotage la possibilità di
eludere tutte le motivazioni in base alle quali l'allora Assessore
Perrin e l'allora Assessore Vallet, con il supporto tecnico dei
loro uffici, avevano respinto tale progetto. L'escamotage si basa
sull'ambiguità del linguaggio e sul ricorso all'accordo di
programma. Può darsi che le mie siano illazioni, ma mi convincerò
che esse sono infondate quando saranno approvati gli emendamenti,
che mirano proprio ad eliminare le ambiguità della legge, a
ricordare che alcune scelte sono già state operate, che esiste un
piano regolatore in cui sono chiaramente indicate e a cui deve fare
riferimento l'accordo di programma. Esiste sicuramente la questione
dell'accesso alla conca, che va garantito o con l'ascensore o con
una pista, ma, proprio per togliere ogni ambiguità, noi proponiamo
che sia previsto all'interno della legge l'inserimento della
proposta dell'ascensore come mezzo alternativo di accesso alla
conca; che sia indicato chiaramente che nei lavori di abbellimento
delle infrastrutture non vanno inserite né piste sterrate, né
futuri impianti sciistici; che sia inserita la precisazione che
tutte le opere, che saranno definite nell'accordo di programma tra
Comune e Regione, siano rispettose dell'attuale piano regolatore ed
è tanto più importante perché, a detta degli stessi consorzisti,
solo modificando il piano regolatore si possono fare le opere che
essi hanno in mente di fare e che probabilmente si rifanno ai
documenti e ai progetti a suo tempo presentati in Comune, in
occasione della discussione ed approvazione della variante al piano
regolatore. Questo ultimo emendamento, riguardante il rispetto
dell'accordo di programma della variante n. 2 del piano regolatore,
è estremamente importante a nostro avviso e "racchiude" anche gli
altri due: evita che siano tolti gli ostacoli normativi, che
impediscono di fare strade d'accesso a Cheneil o di modificare la
ristrutturazione degli alpeggi e degli edifici di Cheneil secondo
piani non conformi al piano regolatore.
Président
La parole au Conseiller Lanièce.
Lanièce (SA)
Il disegno di legge in discussione è stato
da più parti elogiato quale strumento utile per la valorizzazione
della conca di Cheneil, ma contemporaneamente è stato anche il
pretesto per sviscerare un'incongruenza e una reale carenza di
programmaticità inerente i modi e gli strumenti atti a preservare
un patrimonio ambientale importantissimo, che abbisogna per la sua
sopravvivenza di una certa rivitalizzazione. Tale carenza nasce nel
momento in cui è stata completamente disattesa la presenza e di
conseguenza i bisogni della Consorteria di Cheneil, che, con
spirito di sacrificio, aveva in passato già ideato un piano per lo
sviluppo agricolo della conca, progetto bocciato tre anni fa in
sede di VIA, adducendo motivazioni di carattere esclusivamente
urbanistico. Ricordiamoci dunque che il presente disegno di legge
riguarda il territorio di una consorteria. Le consorterie sono una
peculiarità della Valle d'Aosta, che, come la conca di Cheneil,
andrebbero valorizzate maggiormente, e invece nella recente legge
sui contributi agricoli sono state escluse tutte quelle non
riconosciute ufficialmente.
Rammentiamo che sono molte le consorterie, come quelle di
Cheneil, considerate per consuetudine "uti singuli", che non hanno
chiesto il riconoscimento entro i termini previsti e solo riaprendo
questi termini si potrebbe garantire la conservazione del
patrimonio storico-culturale della Valle d'Aosta, che altrimenti è
destinato a scomparire, perché ben presto acquisirà la tipologia di
"comunione di diritto privato", sostituendo il nome di
"consorteria" con quello di "condominio".
Un piano sostenibile di sviluppo, affinché possa ritenersi
ideato e condivisibile in ogni sua parte, ha certamente necessità
del coinvolgimento nel progetto di tutti gli attori e la loro voce,
ha trovato attenti uditori durante le audizioni della III
Commissione consiliare, audizioni che però hanno rilevato
l'imbarazzante assenza di convergenza fra le proposte fatte dalla
consorteria, l'organismo ufficiale di rappresentanza della comunità
di Cheneil, che prevede l'ideazione e la realizzazione di un
percorso trattorabile di accesso - pista ben inteso, non strada -
regolamentato al massimo e finalizzato al trasporto di merci, un
gruppo di cittadini di Valtournenche che sosteneva la necessità di
realizzare un ascensore su un piano inclinato e, infine, il sindaco
che, forse per non voler fare torti a nessuno, non si sbilanciava
fra le ipotesi sostenute dalla consorteria e quella del futuribile
ascensore.
Riteniamo, come movimento della "Stella Alpina", che sia ora che
i provvedimenti legislativi di questo Consiglio vengano redatti non
sulla base dell'idea di trasformare le nostre aree e vallate in
veri e propri musei, come se volessimo far vivere i cittadini
valdostani all'interno di aree protette, riservate alla natura,
senza possibilità antropizzative di alcun tipo. Siamo fortemente
contrari ad un selvaggio deturpamento delle nostre ammirabili e
ammirate zone ma, nel contempo, riteniamo possibile ricercare ed
attuare un compromesso tra la loro doverosa salvaguardia e
l'altrettanto importante definizione di piani di sviluppo
sostenibili, atti a rivitalizzare e rendere vivibili zone che i
nostri avi abitavano quotidianamente. Siamo sì di fronte a un
progetto condiviso, ma con un obiettivo che viene interpretato in
modo diverso dai componenti della comunità di Valtournenche.
Sarebbe opportuno, nel momento in cui la Regione decide di
intervenire con dei finanziamenti, che la stessa Regione
dichiarasse la propria disponibilità a diventare il capofila di
questo progetto, a mettere dei soldi, ma la condizione è
l'individuazione dell'obiettivo da perseguire e delle modalità per
farlo.
In questo caso siamo però di fronte a molte incertezze. Nel caso
del Mont-Mars c'era una legge quadro, ma c'era anche un progetto
chiaro, preciso e condiviso dalla popolazione, dal comune e dalla
Regione: anche se la legge quadro indicava solo grandi principi,
come può anche essere questo testo di legge, si sapeva già che si
sarebbero tradotti in quel preciso progetto condiviso da tutti.
Qui, invece, siamo di fronte ad un progetto di massima
condivisibile, ma con delle modalità di intenti realizzativi molto
diverse e in parte in contrapposizione fra di loro. Per alcuni
l'obiettivo di valorizzare Cheneil si realizza attraverso una
maggiore vivibilità della stessa conca, che ha bisogno di una pista
trattorabile di accesso; per altri invece, forse aventi unicamente
scopi turistici, si basa sulla realizzazione di un ascensore dagli
eccessivi costi, sia di costruzione che di gestione; per altri
ancora entrambe le soluzioni sono possibili e al contempo non
necessarie e quindi superabili da un accordo di programma in cui ci
possono essere tanti altri interventi, che vanno al di là del
contenuto della legge.
Nella realtà, considerato che questo disegno di legge è rivolto
a tutelare una zona particolare, le persone a cui bisogna
maggiormente prestare attenzione sono, secondo me, gli stessi
proprietari, quelli della consorteria, le cui istanze devono essere
ascoltate, meditate e sostenute, anche perché occorre far sì che la
gente possa continuare a vivere a Cheneil, altrimenti è inutile
costruire qualcosa di bello se non è possibile viverlo
quotidianamente, rischiando di tornare al concetto sopra espresso
di "museo". Le preoccupazioni da più parti sollevate in merito alla
realizzazione della pista trattorabile, da alcuni vista come il
primo passo per poter portare poi le auto a Cheneil, vengono meno
se consideriamo il fatto che è interesse di tutti, e in modo
particolare di quelli della consorteria, riuscire a mantenere un
equilibrio importante fra lo sviluppo agricolo di un'area, abbinato
ad un potenziale sviluppo turistico, e il mantenimento di un
equilibrio ambientale di altissimo valore, rispettoso del
patrimonio storico, architettonico, agro-silvo-pastorale che ha
contraddistinto da sempre la storia della conca di Cheneil.
Sarebbe opportuno, alla luce di queste semplici considerazioni,
che l'Assessore esplicitasse meglio cosa concretamente si vuole
fare di questa conca, partendo dalle modalità di accesso per finire
ai piani di sviluppo, altrimenti si rischia di creare una sorta di
ambiguità, che oggi ad alcuni può essere utile, visto che ci
avviciniamo alle elezioni, in quanto può fare accontentare un po'
tutti. Ma una volta che questa sorta di ambiguità verrà svelata ed
emergerà cosa si intende fare, certamente ci sarà qualcuno che
potrà beneficiare delle scelte operate, ma molte altre persone
potrebbero subire negativamente tali scelte e non vorrei che
fossero quelle facenti parte della consorteria, che, a mio parere,
dovrebbero essere quelle avvantaggiate, visto che finora sono le
uniche che hanno fatto concretamente qualcosa per la conca di
Cheneil, oltre ad esserne i proprietari.
Président
La parole au Conseiller Frassy.
Frassy (FI)
Dobbiamo dire che su questo disegno di legge
sono stati fatti parecchi approfondimenti in commissione e abbiamo
avuto la possibilità di vedere le varie posizioni, che venivano
espresse sugli interventi finanziati dalla legge. Le audizioni sono
state utili per dare un completamento ai contenuti a questa legge
che, senza quelle audizioni, ci avrebbe creato la difficoltà di
capire il senso dell'intervento. Su questi
argomenti… noi già ci eravamo espressi
favorevolmente per la legge del Mont-Mars, perché anche in quel
caso audizioni e sopralluoghi avevano evidenziato dei valori di
tipo ambientale e delle potenzialità dal punto di vista turistico,
che ci convincevano della necessità di effettuare interventi di
tipo finanziario.
Per quanto riguarda la legge in questione, facciamo alcune
riflessioni su quello che è stata la conca di Cheneil e su quello
che immaginiamo possa divenire nel futuro. Se dobbiamo fare dei
rilievi a questo disegno di legge, forse possono essere sul fatto
che le risorse stanziate sono modeste soprattutto per il primo
stanziamento, 75.000 €, in base all'emendamento dell'Assessore;
probabilmente un intervento di un certo respiro in questo contesto
meriterebbe uno sforzo finanziario maggiore da parte
dell'Amministrazione regionale. Perché sappiamo che, quando si è
convinti di certe operazioni, questa Regione è sempre riuscita a
trovare, senza grosse difficoltà e in abbondanza, le risorse. Noi
speriamo che questo sia un inizio di un primo interessamento serio
sull'area della conca di Cheneil, sul presupposto che sicuramente
non sarà un intervento destinato a stravolgere quel tipo di
contesto.
Dovrà essere un intervento che, rispettoso di quel contesto, lo
possa valorizzare e lo possa mettere a disposizione anche di quanti
forse oggi non hanno avuto modo finora di poter apprezzarne le
qualità ambientali, che riteniamo debbano essere valorizzate con
interventi di riqualificazione del patrimonio edilizio ed
urbanistico esistente. L'elemento di garanzia, per certi versi, e
di debolezza, per altri, di questo accordo di programma, che sarà
poi l'accordo che darà contenuto alla legge e che consentirà la
spendita di questi finanziamenti, è che per legge l'accordo di
programma avviene fra la Regione e il Comune di Valtournenche. Se
un aspetto debole c'è in questa previsione, è che i maggiori
interessati di questa vicenda - la consorteria - giocoforza
rimangano fuori dall'accordo di programma. Noi auspichiamo che la
Regione e il Comune di Valtournenche prendano decisioni che siano
condivise con la consorteria, anche perché abbiamo potuto sentire
direttamente dalle audizioni, che sono state effettuate in III
Commissione, che i punti di vista sul tipo di interventi da
effettuare non sono identici alle varie latitudini: c'è la
diplomazia regionale dell'Assessore, che dice di portare lo
strumento finanziario - e non si sbilancia più di tanto perché
demanda al successivo accordo di programma i contenuti -; c'è la
cautela del Comune di Valtournenche e ci sono invece idee chiare,
che riteniamo di poter sottoscrivere, espresse dalla consorteria.
Non vorremmo però che la consorteria risultasse poi la parte debole
in questa vicenda. Perché abbiamo queste preoccupazioni?
Perché abbiamo approfondito la vicenda di Cheneil e non possiamo
non essere perplessi del giudizio negativo che le strutture
tecniche del suo Assessorato hanno dato a quel progetto presentato
dalla consorteria, ma - sottolineo - non inventato dalla
consorteria; un progetto seguito passo passo dai suoi uffici,
cresciuto per mano con i suoi uffici e inspiegabilmente stroncato
dai suoi uffici! Non vorremmo che si ripetesse questo film, perché
se il nostro giudizio è positivo su questa legge, è soprattutto
perché abbiamo maturato il convincimento che la consorteria abbia
idee chiare e, per il nostro punto di vista politico e
amministrativo, condivisibili. Noi vorremmo che lei, Assessore,
nella replica si facesse garante di quelle che sono le idee emerse
dai soggetti primari, perché intervenire sulla conca di Cheneil,
ignorando le valutazioni e gli interessi, nel senso positivo di
quello strumento che è tipico della Valle d'Aosta, quello delle
consorterie, sarebbe un errore politico imperdonabile!
Poiché il "ventre molle", la debolezza di questa legge è
l'assenza della consorteria fra i protagonisti dell'accordo di
programma, la garanzia, per quel che ci riguarda, su questa legge,
affinché trovi un completamento positivo, è la consorteria stessa.
Proprio per cercare di evitare sorprese dell'ultima ora, il nostro
gruppo, insieme ad altri consiglieri, presenterà un emendamento che
ritiene di fare chiarezza su una legge, che, senza le audizioni,
avrebbe avuto non poche difficoltà ad essere letta per quello che
ci auguriamo possa in effetti poi essere realizzato.
Président
La parole au Conseiller
Marguerettaz.
Marguerettaz (SA)
Comincerei da un dato che accomuna
trasversalmente i consiglieri e le forze politiche di quest'aula -
ma non solo -, dal dire che tutti siamo d'accordo di trovarci di
fronte ad uno degli angoli più belli della nostra Regione, che,
evidentemente, dà pregio alla Valle d'Aosta. Fatta questa
considerazione che credo inconfutabile, proporrei ai colleghi una
riflessione, che potrebbe iniziare da questa domanda: come mai oggi
diciamo di trovarci di fronte ad uno degli angoli più belli della
Valle d'Aosta, chi ha fatto sì che oggi quella zona sia così? Il
Consiglio regionale, il Comune di Valtournenche, gli uffici? Come
spesso succede, per fortuna, nel mondo e anche nella nostra Valle,
spesso gli uomini arrivano prima delle istituzioni; la nostra Valle
è un esempio chiarissimo in questo senso, su molti argomenti e
anche sulla "questione Cheneil". Le istituzioni arrivano a Cheneil
nel 1977, quando il decreto ministeriale, in attuazione della legge
del 1939, mette il "sigillo" sulle notevoli caratteristiche
ambientali presenti in quella zona. L'istituzione pubblica quindi
arriva nel 1977, ma non è da lì che parte la sensibilità delle
persone nei confronti di questa conca, essa inizia nel Medioevo,
quando la consorteria si propone come obiettivo quello di curare
questo sito. Tale associazione, nel corso dei secoli, ha avuto un
"occhio" molto intelligente su quella realtà, perché ha capito che
la vocazione di quel posto poteva essere esclusivamente agricola;
poi, nel corso degli ultimi decenni, ha intuito che la vocazione di
Cheneil può essere sia a carattere agricolo che turistico.
Questa lungimiranza della consorteria oggi ci trova tutti
d'accordo: tutti noi siamo d'accordo nel dire che Cheneil ha questa
duplice vocazione turistica e agricola. Ma, scusate, usando del
buon senso chi è che fa il turismo e chi è che fa l'agricoltura? Le
fotografie, le cartoline illustrate? No, il turismo e l'agricoltura
sono attività degli uomini, tant'è che fino ad oggi - di più nel
campo agricolo, meno nel campo turistico, ma solo perché è più
recente -, questa vocazione è stata interpretata da uomini e donne
che, vivendo in quel luogo, hanno fatto e continuano a fare una
vita molto faticosa e disagiata.
Mi dà un po' fastidio quando penso e metto sui due pesi della
bilancia da una parte la fatica di queste persone - alle quali
credo vada detto, come minimo, anche da parte dei "Verdi", un
grazie, anziché fare processi alle intenzioni sul futuro,
cominciamo a ringraziare per quello che hanno fatto finora e,
sull'altro piatto della bilancia quei ragionamenti che definisco da
"ben pensanti". Nella lettera efficace scritta a "La Stampa", il
Consigliere Marco Viérin ha parlato di "personaggi da salotto", io
li definirei anche di matrice "Verde milanesiggiante" o
"torinesiggiante"; parlo di Torino perché la lettera che ha
scatenato la polemica su "La Stampa" è
…
(interruzione dei Consiglieri del gruppo "Per la Valle
d'Aosta - con l'Ulivo", fuori microfono)
… meglio di Torino, anche perché la
polemica era stata innescata da una lettera di un Torinese, non so
se "Verde", ma certamente ben pensante. E... questi "benpensanti"
urlano: "Attenzione alle speculazioni!", non tenendo conto della
realtà e, quando non si tiene conto della realtà, sovente si fa
dell'ideologia. L'Amministrazione in generale, l'Amministrazione
della Regione Valle d'Aosta ha dimostrato - permettetemi un piccolo
appunto -, nel corso degli anni, un'attenzione a queste cose fin
troppo esagerata. Cosa voglio dire? Alla luce del pensiero - giusto
- che, affinché le attività possano essere svolte, bisogna che gli
uomini possano praticarle, nel corso degli anni questa Valle
d'Aosta è stata attraversata da lunghissime strade interpoderali,
da lunghissime piste tagliafuoco, che avevano lo scopo di giungere
ad un alpeggio, per far sì che l'attività di quell'allevatore
potesse continuare a vivere. Ora, invece, mi sembra che ci sia
un'inversione di tendenza. Certamente - ripeto - forse l'attenzione
in questo senso è stata esagerata, ma un ragionamento sul tutto va
fatto, stiamo attenti a non esagerare dall'altra parte!
I vincoli esagerati sulle persone e sul territorio - che partono
comunque e sempre da una negatività di giudizio sulle persone e
sulla loro responsabilità -, portano questa Valle ad una situazione
che, personalmente, non apprezzo più. Vi faccio un esempio che
c'entra relativamente con l'argomento, ma che ha una sorta di
parallelismo: tutti diciamo che i centri storici vanno recuperati,
tutti sappiamo la situazione dei centri storici nelle varie realtà.
A fronte della buona volontà della gente che dice: "Sì, vorrei
recuperare questa casetta perché sta venendo giù, però ho 20 metri
quadri, non può neanche essere un'abitazione, posso fare un
ampliamento non di 12 piani, ma di 5 metri quadri?", viene detto:
"No, perché c'è il rischio della speculazione, perché lì bisogna
salvaguardare" e via dicendo.
Situazione finale: la casa viene giù e chi passa davanti e
guarda quella casa prima che crolli penserà che è un vero
obbrobrio. Sto pian piano portando il discorso su quello che è un
problema nodale della "questione Cheneil": quello dell'accesso. Non
voglio fare tanti giri di parole, ho detto che alle ideologie
preconcette non mi sono mai prestato, sia che venissero da una
parte, sia che venissero dall'altra. Ho avuto la fortuna, oltre che
il piacere, di recarmi a Cheneil, di chiacchierare con le persone
che vivono lì e ho capito che c'era qualcosa che non poteva
funzionare, data la situazione esistente. Ho capito alcune cose e
spero che le abbia comprese anche la collega Squarzino, che ieri ha
parlato delle difficoltà che hanno le donne nell'allevare i figli
in Valle d'Aosta.
In quella località ho visto una donna incinta del terzo figlio,
che ha operato una scelta che va nella sua direzione, collega
Squarzino: quella di una maternità responsabile; lascio immaginare
a lei, cara collega, se sia più disagiata questa signora, che deve
recarsi a piedi, con il freddo, con il pancione, per andare a
partorire o quelle donne a cui faceva riferimento lei, quelle che -
mi sembra di aver capito - cercano, giustamente, la carriera. Non
stiamo quindi parlando di favole, ma di uomini e donne di questa
valle. Che cosa chiedono queste persone? Una pista. Per fare
condomini? No, innanzitutto per vivere, dopo anni e anni di
tribolazioni, non tutti, infatti, ce l'hanno fatta a continuare sia
nel campo agricolo che nel campo turistico: uno dei due alberghi
esistenti a Cheneil ha chiuso. Qui, giustamente - dico io -,
ragioniamo sulla pista: cosa non vogliamo tutti? Non vogliamo un
domani vedere Cheneil come Cervinia, non vogliamo un domani vedere
questa zona con un traffico tipo quello che c'è in via Festaz,
questo non lo vuole nessuno, per primi gli amici della consorteria,
tant'è che ciò che stanno pensando queste persone è di non portare
nemmeno la pista nell'abitato di Cheneil, ma a una ragionevole
distanza rispetto al servizio che oggi non hanno, di più: hanno
detto in tutti i modi di volere una pista trattorabile i cui
passaggi siano regolamentati in maniera la più ristretta
possibile.
Quali obiezioni sono state fatte loro? Una di tipo ideologico,
tanto per cambiare: "si fa la strada, le macchine vanno su", ma
cosa stiamo dicendo? L'Amministrazione, parlo in senso
lato… ma chi ha detto queste cose vuol
forse dire che in Valle d'Aosta non è possibile fare una strada il
cui traffico sia regolamentato? Me lo chiedo. Vuol forse dire che
non c'è un sistema tecnico per far sì che alcuni possano passare ed
altri, la grandissima maggioranza, no? Mi sembra una posizione
preconcetta. È stato detto: "Facciamo l'ascensore". Una bella idea,
convincente, però non sufficiente, perché? Perché - lo dico per
aver letto un po' il resoconto delle audizioni della commissione,
non avendovi partecipato - è un ascensore per merci e per persone.
Ad un certo punto qualcuno in commissione dice:
"Si possono
portare su 15 quintali di roba"
.
Sì, ma di che dimensioni in un ascensore? Se vogliamo recuperare
una tal baita, piuttosto che l'alpeggio talaltro, il trave portante
del tetto lo seghiamo, lo sistemiamo nell'ascensore e poi lo
rincolliamo? Mi auguro allora - e faccio un invito a tutti, perché
spero che si voglia continuare a dibattere - che si ragioni su
Cheneil in una maniera molto realistica, tenendo conto di qual è la
realtà di quella zona. Del resto, su questa questione dell'accesso
della pista, la posizione dei "Verdi" appare piuttosto strumentale,
conosciuta anche se non condivisa… I
"Verdi" dicono: "Il VIA si è pronunciato nel 2000", ricordo che il
VIA si pronuncia su un progetto, a meno che anche il VIA non faccia
dell'ideologia, il suo compito non è di dire: "Lì facciamo la
pista" o "Lì non ce la facciamo", ma è di prendere un progetto in
mano e valutarne l'impatto. Ora, il VIA nel 2000 ha bocciato un
progetto, non ha bocciato l'idea, questo è meglio precisarlo. A
parte il VIA, che ha dato un parere negativo su un progetto, a
parte i "Verdi", dicevo, che hanno preso una posizione decisamente
contraria, e la consorteria dall'altra parte, che in larga
maggioranza richiede la pista, il Comune di Valtournenche non si è
ancora pronunciato in merito. Il Sindaco, nell'audizione avvenuta
in III Commissione, ha detto, a proposito dell'ascensore inclinato,
che quella può essere una soluzione, ma non è detto che sia
l'unica, quindi non c'è una posizione di chiusura preconcetta da
parte del Comune di Valtournenche. C'è una parte che sostiene
questa idea, allora noi cosa facciamo? Rispetto a un comune che
dice: "Certo, questo è un problema, bisogna pensare a come
risolverlo" e, rispetto alla gente che lì opera e vive e propone
una propria soluzione, noi, come Regione, dobbiamo andare a dire:
"La pista non si fa"? Ma sarebbe identico se prendessimo una
posizione opposta, cioè se dicessimo: "La pista si fa". No! Siamo
di fronte a un disegno di legge che rimanda a un accordo di
programma fra la Regione e il Comune di Valtournenche e, come già è
stato detto dal collega Frassy, tutta la mia parte politica auspica
che anche la consorteria sia coinvolta in questa decisione, ma
perché precludere una soluzione che ad oggi non è stata presa da
nessuno?
Rispetto alla preoccupazione della collega Squarzino, che
l'ambiguità del testo di legge porti ad una possibile apertura di
piste trattorabili, di autostrade, non so di che cosa, faccio
presente che ho una preoccupazione contraria, nel senso
che…
(interruzione di un consigliere, fuori microfono)
… ma questo per dire che
obiettivamente c'è forse un'ambiguità nel testo, per cui stiamo
attenti, visto che siamo a fine legislatura, a non scrivere una
parola di più o una parola di meno. A noi preoccupa in particolare
quando, all'articolo 2, lettera b) si parla di
"realizzazione di
strutture e infrastrutture funzionali alla riqualificazione delle
zone territoriali di tipo A… e della
viabilità rurale-escursionistica esistente"
. L'ambiguità dove
sta? Vediamo di chiarirci fino in fondo. Abbiamo visto tutto l'iter
di questo disegno di legge e uno degli argomenti principali, più
discussi, più contrastati, più dibattuti è stata la questione
dell'accesso. La parola "accesso" in questo disegno di legge non
esiste e questo potrebbe lasciare ben sperare, nel senso che il
disegno di legge non preclude nessuna soluzione per l'accesso, però
è vero che si fa riferimento alla viabilità.
La preoccupazione del mio gruppo, e mia, allora è che, qualora
si facesse rientrare il concetto dell'accesso nella parola
"viabilità"
… qui la Consigliera
Squarzino "andrebbe a nozze"… nel senso
che, quando si parla di
"viabilità esistente"
, vuol dire che
altre strade non se ne fanno. Vedete, quindi, la preoccupazione
nostra è opposta a quella dei "Verdi". Sono curioso e anche
speranzoso di sentire la conclusione dell'Assessore, per vedere se
è possibile ragionare su Cheneil tenendo conto della realtà, senza
posizioni preconcette e scrivendo in maniera diversa - ed è questo
il senso dell'emendamento che proporremo a nome della "Stella
Alpina" e di "Forza Italia" - l'articolo in questione, cioè
parlando solo di
"viabilità rurale ed escursionistica"
,
togliendo la parola
"esistente"
.
Président
La parole au Conseiller Curtaz.
Curtaz (PVA-cU)
Non avevo intenzione di intervenire su
questo tema, perché il tema è stato seguito con la solita solerzia
dalla collega Squarzino, sia in commissione sia questa mattina,
però gli interventi che mi hanno preceduto mi inducono a fare
alcune riflessioni. Come il Consigliere Marguerettaz sa, nutro nei
suoi confronti della stima, lo ritengo fra i consiglieri più
intelligenti presenti in quest'aula; però, proprio per la stima che
ho nei suoi confronti, devo dire che il suo intervento non mi è
piaciuto per niente.
Non mi è piaciuto non per le cose che ha detto - perché ognuno è
libero di esprimere le proprie idee - e neppure per il tono -
perché, come sempre, è stato un tono gradevole -, ma perché il
Consigliere Marguerettaz ha commesso due errori: quello di
"spalmare" il suo intervento di accenti demagogici, ma siamo in
periodo pre-elettorale, quindi è normale che questi accenti si
sentano più spesso in queste ultime adunanze consiliari che nel
passato; quello di dare un'immagine caricaturale della sua
posizione e della nostra, caricaturale perché, da una parte, ci
sarebbe il buon senso - ed il suo gruppo politico si ergerebbe a
paladino dell'ideologia di un preteso buon senso e, dall'altra
parte, ci sarebbero i cattivi, gli estremisti, i radicali, quelli
che non usano il buon senso. Avremmo quindi un mondo diviso in due:
da una parte, i tutori del buon senso e, dall'altra, quelli che non
hanno buon senso. Ecco, mi pare che questa immagine sia quanto meno
caricaturale.
Un cenno storico. Credo che dobbiamo dire grazie a tanti
Valdostani, ai nostri avi, ai sacrifici che hanno fatto ma il far
discendere da questa vita di sacrificio e di conservazione del
territorio una cultura ecologica d'antan, è una cosa che, da un
punto di vista storico, non sta né in cielo né in terra! Assicuro
il Consigliere Marguerettaz che a mio nonno che faceva il contadino
non poteva importare di meno né dell'ecologia, né della
salvaguardia del paesaggio, perché aveva altri problemi da
risolvere: quelli della sussistenza! Mi verrebbe quasi da dire - mi
riferisco sempre ai miei familiari - che, se non hanno fatto danni
maggiori - perché qualcuno ne hanno fatto non appena hanno avuto
qualche possibilità finanziaria in più - è perché non avevano le
possibilità economiche di farli. Per quanto riguarda la
consorteria, questo è tanto più vero; tra le motivazioni che il
Consigliere Marguerettaz ha elencato, per le quali tale
associazione si sia dimostrata particolarmente brava e così di buon
senso, suggerirei gli "intoppi burocratici", perché è proprio
questo il punto.
Nel passato non è che a Cheneil avessero più buon senso che al
Breuil, è che il meccanismo, la struttura della consorteria non
permetteva di fare molto, perché c'erano due principi: il primo,
quello dei vincoli di destinazione, non potevi mai cambiare niente;
il secondo, il vincolo dell'unanimità delle decisioni. Allora si
capisce che in questo modo veniva salvaguardato per forza
l'ambiente perché non si poteva toccare niente. Con questo
ringrazio il fatto che ci fossero queste consorterie perché, a
causa degli "intoppi burocratici", ci consentono di avere oggi
delle zone ancora relativamente incontaminate. Ma la lettura che mi
sembra errata è che, se ci soffermiamo a guardare ogni caso,
troveremo sempre delle ragioni buone, che sono quelle che hanno
elencato i Consiglieri Marguerettaz, Lanièce e Frassy, per far
prevalere o comunque per prendere in considerazione le legittime
istanze dei proprietari e dei consorzisti rispetto a quello che può
essere un interesse generale.
Non è detto che l'interesse dei singoli coincida con l'interesse
generale, questa è una cosa intanto tutta da dimostrare, ma se
anche fosse, dobbiamo verificare se le soluzioni che prospettiamo
sono quelle più utili a dare uno sviluppo duraturo ed
economicamente efficace di quella realtà. Credo allora, anche sulla
base di esperienze avvenute all'estero, che non ci sia coincidenza
fra tutela ambientale, salvaguardia stretta e depauperamento
economico dei proprietari; questa è una cosa vecchia, non è più
cosi! Basta andare in Svizzera e in Austria, ma anche in Italia: ad
esempio la zona del Parco dell'Abruzzo, una delle più povere
d'Italia, ha avuto un ritorno economico enorme dal fatto di essere
inserita in un parco ben gestito negli ultimi decenni.
Non sempre quindi tutela ambientale e vincolo stretto
significano depauperamento, a volte significano possibilità di
avere altre opportunità economiche ed è questo che in Valle d'Aosta
dobbiamo fare, perché noi il turismo di massa, il turismo normale
ce lo abbiamo già. Secondo me, allora, avrebbe senso in Valle fare
un piano di salvaguardia di 15-20 zone in cui praticare del turismo
alternativo, del turismo ecologico, che sarà pure un turismo di
nicchia, ma che i dati economici ci dicono essere un turismo in
crescita. Si tratterà pure del turista preso in considerazione
polemicamente dal Consigliere Marco Viérin, ma questo tipo di
turista esiste e noi perché lo vogliamo allontanare dalla Valle
d'Aosta e mandare da un'altra parte? Dobbiamo prevedere un'offerta
turistica completa, quindi, oltre agli impianti di risalita - quali
quelli di Pila, del Breuil, ecc. -, occorre offrire un turismo più
ecologico per i turisti che chiedono questo tipo di turismo. Mi
sembra che sia questa la scommessa, ma se andiamo ogni volta a
vedere: in quel punto c'è la consorteria, dall'altra parte ci sono
i proprietari, dall'altra parte ancora ci sono io che voglio fare
un campo di golf, perdiamo delle occasioni. La scommessa che questa
legge non risolve, perché ambigua - e su questo siamo d'accordo -,
quindi è quella di fornire una risposta chiara a questa aspettativa
di vedere in Valle d'Aosta delle zone salvaguardate, da destinare
ad un turismo ecologico. Credo che questa nostra aspettativa non
stia "decollando" e questa legge non la fa assolutamente
"decollare" perché è troppo ambigua, perché non abbiamo in questa
Regione la cultura di un turismo sostenibile. Ritengo che non ci
sia ancora sufficiente capacità di confrontarsi con l'esterno per
prendere quelle indicazioni e quelle proposte, che ci darebbero
delle risposte, atteso che non siamo capaci di elaborarle. In
questo senso, forse siamo indietro anche noi "Verdi".
Credo che ci sia anche - evidenziata in questo progetto -
un'assenza di fantasia amministrativa, di fantasia gestionale, di
fantasia giuridica, per cercare di dare una soluzione che renda
compatibili queste due esigenze, perché io non accetto questa
rappresentazione fuorviante: da una parte il buon senso;
dall'altra, gli ecologisti che vogliono far sparire le persone dai
territori per fare dei musei, come ho sentito oggi. A parte che i
musei vanno benissimo in certi contesti, però nessuno di noi vuole
una montagna morta, noi vogliamo una montagna viva e una montagna
viva si fa con le persone che vi lavorano, dando loro le
possibilità di vivere senza ulteriormente deteriorare l'ambiente.
Questa è la scommessa! È una scommessa che questo disegno di legge
non risolve per la sua ambiguità, questo provvedimento lascia le
porte aperte ad ogni soluzione per non scontentare nessuno, ma
finirà con non assumere una scelta definitiva su quelle che sono le
intenzioni dell'Amministrazione rispetto al "Progetto Cheneil".
Président
La parole au Vice-président Viérin
Marco.
Viérin M. (SA)
Mi trovo nella stessa situazione del
Consigliere Curtaz, perché la nostra posizione è stata bene
esplicitata sia dal Consigliere Lanièce che dal Consigliere
Marguerettaz, però onestamente condivido alcune dichiarazioni del
Consigliere Curtaz, che possono essere anche di principio, non ne
condivido altre perché in senso pratico sono irrealizzabili.
Infatti, dovremmo avere anche il coraggio di dire che alcuni
turisti alla Valle d'Aosta non interessano!
A noi non interessa di dare ad alcuni turisti, che pretendono
che il Valdostano faccia la parte della "bestia da soma", la
possibilità di venire due domeniche all'anno per vedere tribolare
in certe località valdostane un ragazzino o una signora molto
anziana e di poterlo raccontare ai figli, al momento in cui
rientrano a casa, a Milano piuttosto che a Cosenza. A noi questi
turisti non interessano, a noi interessa mantenere la vivibilità
anche in quei posti, dove oggi non è possibile averla in maniera
dignitosa. Ricordo al Consigliere Curtaz che, quando parliamo di un
piano di sviluppo sostenibile, siamo d'accordo, però bisogna anche
ricordarsi che un piano, che possa assolvere in maniera chiara
questa funzione, deve tener conto di tutti e di tutto, ma
soprattutto bisogna tener conto che il tutto deve essere realizzato
sulla base del buon senso ed è lì la differenza fra noi e voi, cioè
il buon senso: si deve aver rispetto per chi in montagna ci deve
vivere e lavorare, sull'ambiente concordiamo senza dimenticare la
sicurezza e la salute umana. Se un domani dovesse succedere che
qualcuno, per mancanza di soccorso, muore, vorrei vedere se il
gruppo "Verde" non viene qui a sollevare la
questione…
(interruzione del Consigliere Curtaz, fuori
microfono)
… non sto facendo demagogia.
Collega, abbiamo due pensieri diversi, abbiamo avuto in Valle
d'Aosta delle denunce e sappiamo come si comporta la legge in
queste situazioni, perché ci sono normative ben chiare di
responsabilità. Se un domani succede qualcosa per mancanza di
collegamento - non mi riferisco alla strada, né alla funivia -, di
un minimo collegamento di soccorso… di
poter arrivare in tempo utile alle strutture
sanitarie… lei mi può dire che c'è
l'elicottero; sì, ma in certi giorni l'elicottero non può
intervenire. Ho voluto esagerare per farvi capire che dobbiamo
cercare di ragionare tutti con il buon senso utilizzato dai nostri
avi. Il Consigliere Curtaz ha detto che abbiamo ereditato un certo
patrimonio grazie ai nostri avi che hanno dovuto subire sacrifici
immensi e perché avevano ben altri problemi, fra cui quello della
sussistenza; è vero, ma oggi non possiamo pensare che delle persone
possano vivere in quella maniera per far cosa gradita ad altri. È
giusto quindi preservare l'ambiente, però è giusto fare un
ragionamento sensato e di rispetto della vita altrui!
Président
Si personne ne demande la parole, je
ferme la discussion générale.
La parole au rapporteur, le Conseiller Cottino.
Cottino (UV)
Voglio cominciare anch'io da una scommessa,
che è però diversa rispetto a quella lanciata dal collega Curtaz: è
che, anche se a lui e ad altri pare poca cosa questa legge, prevede
un finanziamento di 1 miliardo e mezzo delle vecchie e deprezzate
lire, che saranno utilizzate come punto di partenza e di
studio… sufficienti a far partire
alcune iniziative nella conca di
Cheneil… Ne sono convinto! Voglio
ancora soffermarmi su alcune affermazioni che sono state fatte e
che non rispondono alla completa verità. Qualcuno ha detto: "Se ci
fermiamo ai particolari, troveremo sempre qualcuno che non è
d'accordo". Verissimo, allora perché si vuole scendere nei
particolari oggi, in questa legge generale di principi, che rimanda
tutti i dettagli ad un accordo di programma, che ha dei paletti
precisi, che non permetterà, senza apportare variazioni a questa
legge, di fare tutto quello che si vuole? Nello stesso tempo, è
evidente che la pensiamo in modo diverso, cara collega Squarzino,
perché se da una parte non sono assolutamente d'accordo che si
possa fare un piccolo Breuil a Cheneil - estremizzo per rendere
l'idea -, nello stesso tempo non sono d'accordo che la conca di
Cheneil diventi il simbolo di wilderness.
Quando si parla di viabilità, si parla di viabilità
esclusivamente rurale, che deve consentire solo un certo tipo di
sfruttamento, questo deve essere chiaro, ma deve anche permettere a
qualcuno di operare e di vivere! A chi si lancia con delle
crociate, vorrei fargli fare qualche mesetto in alpeggio (ma non in
vacanza) e potrei anche fargli da guida - visto che ho provato e
conosco quell'ambiente per averlo frequentato e non solo per
qualche mese -, perciò vorrei far provare le bellezze di quel tipo
di lavoro anche alla collega Squarzino. Potrebbe essere
interessante!
Presidente
… Consigliere
Cottino, prendiamo atto della
disponibilità…
Cottino (UV)
… siccome
qualcuno ha fatto dell'ironia, ho specificato. Solo come guida! Al
di là delle battute, credo che questa legge sia il primo passo.
Sono convinto che non devono esserci degli anelli deboli nel
confronto fra le parti.
Ritengo che il Comune di Valtournenche, quando si siederà al
tavolo assieme alla Regione, non farà un accordo di programma in un
giorno o in un mese e avrà la necessità di poter disporre di studi
sui quali ragionare ed approfondire ogni singola tematica, ma sono
convinto che al tavolo della discussione il Comune di Valtournenche
non potrà fare a meno di chiamare anche la consorteria; se non lo
farà, è pacifico che verrà meno a uno dei suoi compiti
istituzionali, sono però convinto che questo non avverrà, così come
sono convinto che questa legge sia il primo passo.
Snobbarlo… il voler a tutti i costi
fare di una legge di principi generali una legge di dettaglio,
oppure fasciarsi la testa, prima di averla rotta, perché non si ha
nessuna fiducia, non si ha nessuna volontà di aspettare gli eventi
e di discutere tutte le cose al momento opportuno, non mi sembra
molto logico e non mi pare che, così facendo, faremmo un
grandissimo servizio alla conca di Cheneil: faremmo qualcosa di
molto diverso che questa legge non prevede e non vuole
prevedere.
Président
La parole à l'Assesseur à l'agriculture
et aux ressources naturelles, Perrin.
Perrin (UV)
Avant tout pour remercier le rapporteur et
aussi les commissions, qui ont bien voulu débattre de ce projet de
loi, ainsi qu'entendre toutes les parts en question. Le débat a été
intéressant et même exagéré face à ce petit projet de loi, mais,
quand même, sur Cheneil je crois qu'on a écrit beaucoup, on a
beaucoup discuté, on a beaucoup dit, mais on n'a rien fait,
celle-ci c'est une constatation.
Je voudrais quand même faire quelques petites prémisses, parce
que, justement, il a été rappelé qu'on ne peut pas imaginer le
futur de Cheneil sans se pencher un instant sur ce qui a été son
passé et les raisons de son passé. Ce projet de loi a un but très
simple et une finalité qui est escomptée: c'est de tâcher de
revaloriser un endroit tout à fait singulier. La fonction agricole,
que dans cette zone était préminente, a été réglée par un
consortage, qui permettait à de nombreuses familles copropriétaires
d'utiliser au mieux toutes les ressources de cet endroit. Le
rapporteur a déjà cité l'Abbé Gorret, qui nous décrit d'une façon
réaliste et, en même temps, pittoresque l'activité qui se menait à
Cheneil et aussi sa vie sociale, qui était le point fort de
l'activité agricole de Cheneil, et cela était dû aux règles de la
consorterie. Cheneil - qui est originel par son endroit, même si
des endroits originels en Vallée d'Aoste il y en a beaucoup, je
dirais qu'il est originel aussi par ses hommes et par les règles
que les hommes ont su se donner dans ce lieu particulier - a eu un
essor touristique pionnier.
Cela a été dû à l'initiative de ses habitants et aussi à
certaines circonstances, par exemple le passage de Whimper à
Cheneil, qui avait fait du Tournalin un observatoire vers le
Mont-Cervin pour tenter ses ascensions. Les deux hôtels, qui ont
été justement rappelés - aujourd'hui nous en sommes à un -, ont
fourni le séjour à tant d'alpinistes, à hommes et femmes de
lettres, à des chercheurs passionnés de la nature et de la
montagne. Tout le monde a rappelé Carrel, une des figures
caractéristiques de Cheneil, une des plus grandes guides de
Valtournenche et, lui, il a su animer ce pays, dont il a été
l'emblème, par ses exploits, mais aussi par son activité. Justement
l'homme doit y être et son activité était une activité d'éleveur -
il était un bon éleveur - et une activité d'hôtelier, donc voilà le
binôme fameux que nous souhaitons toujours dans le développement de
notre Région. La nature de Cheneil a dans son histoire une
agriculture de montagne, des alpages très bien organisés, une
activité d'alpinisme et de randonnée, une activité touristique et
hôtelière, mais attention: cela a eu lieu à un moment où d'autres
n'étaient pas encore confrontés à ces problèmes. Aujourd'hui, au
contraire, à Cheneil l'activité agricole n'existe presque plus ou
elle est pratiquée dans des conditions inacceptables.
L'activité touristique est à son moindre historique, tout en
rendant honneur à la famille qu'avec un sens d'attachement a
résisté malgré tout. Le patrimoine architectonique est en
décadence, sauf quelques louables exceptions. Or, nous devons nous
interroger, si nous voulons perpétuer cette décadence, en
continuant à dire "non", parce que nous avons dit "non" à la route.
Nous avons aussi dit "non" à un plan de développement agricole,
mais il s'agissait d'un projet: on a donné un jugement sur un
projet, on n'a pas donné un jugement sur une zone. C'est vrai que
les services de mon Assessorat ont donné à ce moment-là un jugement
qui n'a pas été positif, mais cela ne signifie pas qu'il ne faut
pas développer l'agriculture à Cheneil.
Ce petit projet de loi, qui prévoit une dépense de quelque 800
mille €, tout en n'étant pas assez, est quand même une première
réponse, même s'il n'a pas la prétention de répondre à tous les
problèmes de Cheneil qui ont été soulevés ici. Il veut pouvoir
commencer à ouvrir un parcours, c'est le but de cette loi et nous
allons voir comment ouvrir ce parcours. Je crois qu'il y a quand
même une affirmation partagée par tout le monde, c'est-à-dire
l'affirmation qu'on n'arrivera pas à Cheneil par une route
carrossable. Il me semble que sur cette affirmation tout le monde
est d'accord et qu'elle n'était pas absolument escomptée. Quand je
parle de débat, je ne parle pas seulement de débat à l'intérieur de
cette Assemblée, je parle de discussions dans la Commune de
Valtournenche, faites par les membres de la consorterie aussi, par
les habitants de Valtournenche, faite par la municipalité de
Valtournenche.
Je crois que ce point est important. Ce projet de loi, que
quelqu'un a appelé "ambiguë" - moi je l'appellerais plutôt
"innocent", parce qu'il est petite chose, et l'ambiguïté c'est
autre chose -, a quand même eu le courage de toucher à un thème qui
semblait tabou; parce que de Cheneil - je répète - on a beaucoup
parlé, mais rien n'a jamais démarré. On ne peut pas laisser Cheneil
dans ces conditions et là nous devrions être tous d'accord:
toutefois, d'un côté l'on imagine Cheneil envahi par les voitures
et par les remontées mécaniques et, d'autre part, quelqu'un arrive
à percevoir l'officialisation par cette loi de l'immobilisme de la
zone et ce n'est ni l'une, ni l'autre chose. Par cette loi nous
prétendons uniquement de donner quelques réponses bien ciblées et
je vais les énoncer. C'est vrai qu'il faudra étudier la question,
rédiger un accord de programme de façon convenable: dans cet accord
de programme tout le monde devra trouver sa place dans le débat et
il est prévu qu'il y ait la possibilité de la participation non
seulement des collectivités locales, mais aussi des privés.
Je crois donc que je peux tranquillement donner la garantie que
la consorterie sera partie prenante du débat qui portera à la
prédisposition de l'accord de programme, comme d'ailleurs elle a
été partie prenante dans le débat, qui a porté à l'élaboration et à
la discussion de ce petit projet de loi. Premier objectif:
l'inversion de tendance, pour éviter l'abandon et la dégradation de
son patrimoine historique. Quant à la typologie des interventions,
on a donné des significations énormes et les plus variées aux
infrastructures. Il existe un patrimoine représenté par les
villages historiques, ils sont bien définis: A 33 - A 34, c'est
dans ce sens qui va mon amendement, il faut les définir pour qu'il
n'y ait pas de confusion - ils doivent être aménagés -, puis il
faut remettre en ordre la voirie existante et donc je ne suis pas
d'accord sur l'amendement présenté par la "Stella Alpina" et par
"Forza Italia" d'éliminer cela, parce que c'est un des buts de
cette loi, nous commençons par mettre en place celle qui est la
viabilité existante de la zone.
Il y a un parcours d'excursion à Cheneil, qui avait été réalisé
par le CAI dans la deuxième moitié du XVIII
ème
siècle et
qui est à l'abandon, il existe des maisons rurales, il faut tâcher
de donner des aides, afin qu'on puisse réaménager ces maisons et là
il y a un plan d'aménagement qui permet de récupérer et aussi
donner des possibilités économiques, afin qu'il y ait finalement un
intérêt à rebâtir ces maisons. Il peut y avoir aussi la nécessité
de disposer d'un petit immeuble pour des activités d'intérêt
collectif, je fais un exemple: un petit musée d'alpinisme ou un
lieu de rencontre; étant un lieu riche d'histoire de l'alpinisme,
il serait même intéressant qu'on tâche de valoriser aussi cette
spécificité, puisqu'il faut créer les conditions pour valoriser
toutes les ressources dont Cheneil est porteur. Tout cela ne pourra
être réalisé qu'après avoir signé un accord avec la municipalité de
Valtournenche, à qui reviendra la gestion des contenus de cet
accord et là je crois que c'est un principe important, c'est-à-dire
que ce soit la collectivité intéressée qui aille faire la gestion
des contenus de cet accord.
Cette loi donc a seulement l'objectif de donner quelques
instruments et de mettre à disposition quelques disponibilités
économiques, mais c'est un premier pas.
Les interventions prévues n'excluent pas de futures
interventions. Il y a bien sûr des lois de secteur; je cite, par
exemple, que, pour réaménager ou bâtir des alpages, il y a une loi
spécifique, qui prévoit des interventions importantes, jusqu'à 75
pour cent de la dépense admissible. S'il y a donc des initiatives
de cette nature de la part de la consorterie, les ressources
financières, elles, pourraient revenir d'un autre chapitre, nous
n'allons pas utiliser ce peu d'argent que nous avons à disposition
à travers ce projet de loi.
On n'a pas parlé d'accès, c'est vrai, on a parlé de "viabilité
rurale existante", c'est un des problèmes absolument à résoudre,
mais cette loi ne le résout pas. Nous n'aurions même pas l'argent
disponible pour répondre à l'amendement des Conseillers de "Per la
Valle d'Aosta - con l'Ulivo", c'est-à-dire de réaliser
"in via
prioritaria l'ascensore inclinato previsto dal vigente piano
regolatore di Valtournenche…"
. Nous
ne nous engageons pas dans ce choix et nous n'avons même pas les
disponibilités économiques pour le faire, ce sont autres les
finalités de ce projet de loi.
Cela pour dire que tous les procès aux intentions et la chasse
aux sorcières, me laissent un peu perplexe, parce qu'on ne peut pas
faire toujours des hypothèses sur ce qui arrivera. Le projet de loi
est clair: il a établit des points très précis, donc l'accord de
programme ne pourra pas aller contre la typologie des interventions
et contre ce qui a été dit de façon claire dans ce projet de
loi.
Pour terminer, je me pose la question: est-ce que il y a
quelqu'un qui peut avoir l'intérêt à perpétuer un lent et continuel
abandon de Cheneil? Je crois que cela ne convient à personne. Qui
pourrait être intéressé à ce que Cheneil meure? Non, nous ne
voulons pas que Cheneil meure et ce projet de loi représente une
première réponse pour faire vivre ce coin, dont tout le monde a
déclamé les beautés et les potentialités liées aussi à un tourisme
qui doit être un tourisme différent, à une agriculture qui doit
pouvoir s'exercer, mais il faut que les activités des hommes
puissent avoir lieu et que les hommes puissent y vivre.
Président
On peut passer à l'examen du projet de
loi, qui - je le rappelle - a eu l'avis, à la majorité, de la
II
ème
et de la III
ème
Commission.
Je soumets au vote l'article 1
er
:
Conseillers présents: 32
Votants: 29
Pour: 29
Abstentions: 3 (Beneforti, Curtaz, Squarzino Secondina)
Le Conseil approuve.
A l'article 2 il y a plusieurs amendements, on procédera dans
cette façon: on discutera, dans l'ordre, les amendements n° 1 et n°
2 du groupe "Per la Valle d'Aosta - con l'Ulivo", l'amendement des
groupes "Forza Italia" e "Stella Alpina", un amendement conjoint,
et, ensuite, l'amendement de l'Assesseur Perrin. Je donne lecture
de l'amendement n° 1 du groupe "Per la Valle d'Aosta - con
l'Ulivo":
Emendamento All'articolo 2, comma 1, inserire il punto a
bis):
"a bis) alla realizzazione, in via prioritaria, dell'ascensore
inclinato previsto dal vigente Piano Regolatore del Comune di
Valtournenche, per favorire un agevole accesso al villaggio di
Cheneil per il trasporto di persone e di materiale;"
Je donne lecture de l'amendement n° 2 du groupe "Per la Valle
d'Aosta - con l'Ulivo":
Emendamento All'articolo 2, comma 1, aggiungere, a conclusione
della lettera b), la seguente frase:
"con esclusione delle infrastrutture viarie e di impianti
sciistici";
La parole à la Conseillère Squarzino Secondina.
Squarzino (PVA-cU)
Penso di essere stata abbastanza
chiara nella mia presentazione, volevo soltanto precisare che noi
siamo per lo sviluppo di Cheneil, non contro il suo sviluppo, non
siamo quelli che diciamo "no" alle cose, ma con questo emendamento
diciamo "sì" subito ad un ascensore per dare una risposta immediata
alle esigenze di accesso delle persone.
Con l'emendamento n. 2… capiamo le
parole dell'Assessore, ma - ripeto - l'Assessore dice delle cose
che nella legge non ci sono; nel provvedimento in questione non c'è
la certezza che non si costruirà una strada; quando il comune e la
Regione andranno ad attuare questa legge, lo faranno secondo quanto
essa prevede… la legge non dice
questo… per questo motivo, chiediamo
che nella legge vengano precisate le volontà politiche che lei qui
ha espresso.
Président
Je soumets au vote l'amendement n° 1 du
groupe "Per la Valle d'Aosta - con l'Ulivo":
Conseillers présents: 32
Votants: 6
Pour: 3
Contre: 3
Abstentions: 26 (Agnesod, Aloisi, Bionaz, Borre, Cerise, Charles
Teresa, Comé, Cottino, Cuc, Ferraris, Fiou, Lanièce, Louvin,
Marguerettaz, Nicco, Ottoz, Pastoret, Perrin, Perron, Piccolo,
Praduroux, Rini, Vallet, Vicquéry, Viérin D., Viérin M.)
Le Conseil n'approuve pas.
Je soumets au vote l'amendement n° 2 du groupe "Per la Valle
d'Aosta - con l'Ulivo":
Conseillers présents: 32
Votants: 10
Pour: 3
Contre: 7
Abstentions: 22 (Agnesod, Aloisi, Bionaz, Borre, Cerise, Charles
Teresa, Cottino, Cuc, Ferraris, Fiou, Louvin, Nicco, Ottoz,
Pastoret, Perrin, Perron, Piccolo, Praduroux, Rini, Vallet,
Vicquéry, Viérin D.)
Le Conseil n'approuve pas.
Je donne lecture de l'amendement des groupes "Forza Italia" et
"Stella Alpina":
Emendamento La lettera b) del comma 1, dell'articolo 2 del
Disegno di legge regionale recante: "Interventi per la
valorizzazione ed il recupero del patrimonio storico,
architettonico e agro-silvo-pastorale della conca di Cheneil nel
Comune di Valtournenche", è sostituita dalla seguente:
"b) alla realizzazione di strutture e infrastrutture funzionali
alla riqualificazione delle zone territoriali di tipo A (A33; A34)
e della viabilità rurale-escursionistica;"
La parole au Conseiller Marguerettaz.
Marguerettaz (SA)
Avevo già accennato nel corso del mio
intervento al senso di questo emendamento o meglio alla
preoccupazione della "Stella Alpina" che la portava a proporre
questo emendamento. Vorrei aver conforto dall'Assessore, perché mi
è parso di capire che ha escluso che nel termine della "viabilità"
sia individuabile anche la questione dell'accesso a Cheneil, vorrei
che l'Assessore mi desse conferma di questo.
Président
La parole à l'Assesseur à l'agriculture
et aux ressources naturelles, Perrin.
Perrin (UV)
Oui, j'ai déjà dit dans mon intervention
qu'on n'a pas abordé le problème de l'accès, on parle de
"viabilité rurale et pédestre existante"
, c'est-à-dire la
vieille muletière, les sentiers et la viabilité à l'intérieur des
zones A.
Président
La parole au Conseiller Marguerettaz.
Marguerettaz (SA)
Confortato dalle parole dell'Assessore,
dalle quali è chiaro che questo problema, del quale abbiamo a lungo
dibattuto, non è contemplato da nessun articolo di questa legge,
ritiriamo l'emendamento, almeno lo ritira la "Stella Alpina".
Président
La parole au Conseiller Frassy.
Frassy (FI)
Questa verifica in tempo reale è curiosa,
perché l'articolo 2 è oggetto di un emendamento anche da parte
dell'Assessore… che è colui che ha
portato in Giunta l'approvazione di questo disegno di legge! Viene
stralciato il passaggio significativo, e per certi versi
impegnativo, dell'individuazione generale del piano regolatore, per
dare un riferimento più specifico e noi pensavamo che
l'emendamento, presentato congiuntamente dal nostro gruppo e da
quello della "Stella Alpina", andasse nella direzione
dell'emendamento dell'Assessore, invece dobbiamo dire che, pur
andando in quella direzione, ci sembra di capire che l'Assessore ci
dica: "È inutile che sosteniate questo emendamento, perché comunque
state tranquilli". Assessore, però, mi sembra che lei stesso non
abbia applicato questa filosofia al testo originario della legge,
perché comunque ha ritenuto che fosse necessario far chiarezza e
precisazione su cosa si intendesse, o meglio su cosa non si
intendesse, nell'ambito del piano regolatore generale.
Vorrei anche evidenziare che questa parolina, che vogliamo
andare ad eliminare, dà maggiore autonomia all'accordo di programma
sancito dall'articolo 3, come dovrebbe essere lo scopo della legge.
Non è che non ci fidiamo della sua parola data in aula, ma lei deve
capire che il nostro gruppo non ha mai votato la fiducia alla
Giunta in cui lei si trova, di conseguenza, al di là di quella che
è la fiducia personale, noi riteniamo che contino le parole,
soprattutto quando si vota una legge. La inviteremmo perciò a
valutare quali siano i motivi oggettivi che le impediscono di
votare un emendamento, se quell'emendamento va nella direzione del
suo pensiero. Ci sembra che la fiducia che dobbiamo porre nei suoi
confronti debba essere tale alla fiducia che lei possa porre non
nei nostri confronti, ma in quello che dicono le parole. Sul
presupposto che non votiamo la fiducia a nessuno, ma votiamo una
legge che è fatta di parole, non ritiriamo l'emendamento e la
invitiamo, in maniera coerente con le sue affermazioni, a sostenere
l'emendamento con un voto positivo.
Président
La parole à l'Assesseur à l'agriculture
et aux ressources naturelles, Perrin.
Perrin (UV)
Je profite alors pour illustrer l'amendement
que j'ai présenté à l'article 2. C'est pour une question de clarté.
Quelqu'un a dit que ce projet de loi est ambigu; c'est vrai, il y a
le problème de l'accès que ce projet de loi n'a pas pris en compte.
Pour ce qui concerne la viabilité, ce projet de loi prend en compte
la viabilité rurale existante, c'est un engagement et donc c'est
une question de clarté: on ne va pas, à travers cette loi, financer
d'autres types de viabilité que ne soit pas celle existante.
Pour une question de clarté aussi a été introduit l'amendement
"delle zone territoriali di tipo A33-A34"
, et c'est dans ces
zones-là que nous allons intervenir. C'est le but des interventions
économiques aussi de cette loi. Il me semble que c'est un élément
de clarté et il changerait bien sûr le fait d'enlever
"esistente"
: on pourrait envisager de dresser une liste
d'autre viabilité, qui n'est pas celle existante, c'est une volonté
précise.
Président
L'amendement des groupes "Stella
Alpina" et "Forza Italia" est considère retiré pour ce qui concerne
le groupe "Stella Alpina", mais est maintenu au nom du groupe
"Forza Italia", je le soumets au vote:
Conseillers présents: 32
Votants: 11
Pour: 8
Contre: 3
Abstentions: 21 (Agnesod, Aloisi, Bionaz, Borre, Cerise, Charles
Teresa, Cottino, Cuc, Ferraris, Fiou, Louvin, Nicco, Ottoz,
Pastoret, Perrin, Perron, Praduroux, Rini, Vallet, Vicquéry, Viérin
D.)
Le Conseil n'approuve pas.
Je donne lecture de l'amendement de l'Assesseur Perrin à
l'article 2:
Emendamento La lettera b) del comma 1, dell'articolo 2 del
Disegno di legge regionale recante: "Interventi per la
valorizzazione ed il recupero del patrimonio storico,
architettonico e agro-silvo-pastorale della conca di Cheneil nel
Comune di Valtournenche", è sostituita dalla seguente:
"b) alla realizzazione di strutture e infrastrutture funzionali
alla riqualificazione delle zone territoriali di tipo A (A33; A34)
e della viabilità rurale-escursionistica esistente;"
Je le soumets au vote:
Conseillers présents: 32
Votants: 29
Pour: 29
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote l'article 2 dans le texte ainsi amendé:
Articolo 2 (Tipologia degli interventi)
1. Per il perseguimento degli obiettivi indicati dall'articolo
1, sono individuati interventi finalizzati:
a) all'attività di ricerca storica, scientifica e promozionale
connessa alle caratteristiche della località, con particolare
riferimento alle peculiarità alpinistiche;
b) alla realizzazione di strutture e infrastrutture funzionali
alla riqualificazione delle zone territoriali di tipo A (A33; A34)
e della viabilità rurale-escursionistica esistente;
c) alla riqualificazione architettonica e funzionale degli
edifici di interesse storico e architettonico esistenti;
d) all'acquisto di immobili per destinazioni di interesse
collettivo.
Conseillers présents et votants: 32
Pour: 29
Contre: 3
Le Conseil approuve.
A l'article 3 il y a l'amendement n° 3 du groupe "Per la Valle
d'Aosta - con l'Ulivo", dont je donne lecture:
Emendamento All'articolo 3, al comma 2 aggiungere
all'incipit:
"redatto in conformità con il vigente Piano Regolatore Generale
del Comune di Valtournenche".
Je le soumets au vote:
Conseillers présents: 32
Votants: 6
Pour: 3
Contre: 3
Abstentions: 26 (Agnesod, Aloisi, Bionaz, Borre, Cerise, Charles
Teresa, Comé, Cottino, Cuc, Ferraris, Fiou, Lanièce, Louvin,
Marguerettaz, Nicco, Ottoz, Pastoret, Perrin, Perron, Piccolo,
Praduroux, Rini, Vallet, Vicquéry, Viérin D., Viérin M.)
Le Conseil n'approuve pas.
Je soumets au vote l'article 3:
Conseillers présents et votants: 32
Pour: 29
Contre: 3
Le Conseil approuve.
A l'article 4 il y a un amendement de l'Assesseur Perrin, dont
je donne lecture:
Emendamento "L'articolo 4 "Disposizioni finanziarie" del Disegno
di Legge recante: "Interventi per la valorizzazione ed il recupero
del patrimonio storico, architettonico e agro-silvo-pastorale della
conca di Cheneil nel Comune di Valtournenche" è sostituito dal
seguente:
"Articolo 4
(Disposizioni finanziarie)
1. L'onere derivante dall'applicazione della presente legge è
determinato in euro 75.000 per l'anno 2003 ed in euro 700.000 per
l'anno 2004.
2. L'onere di cui al comma 1 trova copertura nell'obiettivo
programmatico 2.2.1.08. (Parchi, riserve e beni ambientali)
mediante la riduzione di pari importo dello stanziamento iscritto
al capitolo 69020 (Fondo globale per il finanziamento di spese di
investimento) dell'obiettivo programmatico 3.1. (Fondi globali), a
valere sull'accantonamento previsto al punto B.2. (Interventi per
la valorizzazione ed il recupero del patrimonio storico,
architettonico e agro-silvo-pastorale della conca di Cheneil nel
Comune di Valtournenche), dell'allegato n. 1 dello stato di
previsione della spesa del bilancio della Regione per l'anno
finanziario 2003 e di quello pluriennale per gli anni
2003/2005.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio"."
Je le soumets au vote:
Conseillers présents et votants: 32
Pour: 29
Contre: 3
Le Conseil approuve.
La parole au Conseiller Marguerettaz, pour déclaration de
vote.
Marguerettaz (SA)
Vi rubo ancora dieci secondi per
motivare il voto favorevole della "Stella Alpina", che era già ben
predisposta per la portata di questa legge, che comunque smuove una
situazione di immobilismo, dal punto di vista della
riqualificazione di Cheneil.
Le perplessità che nutrivamo le avevamo esposte, il voto
favorevole nasce dal conforto di avere più volte sottolineato come
l'annoso problema dell'accesso alla conca di Cheneil non venga
contemplato da questa legge, ma venga rimandato ad un accordo con
il comune, sentita anche la Consorteria di Cheneil. Annuncio il
voto favorevole della "Stella Alpina".
Président
Je soumets au vote le projet de loi
dans son ensemble:
Conseillers présents et votants: 33
Pour: 30
Contre: 3
Le Conseil approuve.
Avec cet acte on termine les travaux de ce matin, le Conseil est
convoqué à 16 heures.
La séance est levée.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK