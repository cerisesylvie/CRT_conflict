Consiglio Regionale della Valle d'Aosta - Oggetto del Consiglio n. 1596 del 6 novembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1596 del 6 novembre 1985 - Resoconto
OGGETTO N. 1596/VIII - RATIFICA DI DELIBERAZIONI ADOTTATE
DALLA GIUNTA REGIONALE IN VIA D'URGENZA.
Oggetto n. 6
504 in data 4 ottobre 1985:
Lavori
di costruzione della scuola media consorziale di Pont-Suaz e del
presidio socio-sanitario n.
5
dell'Envers - Appalto dei
lavori a licitazione privata - Approvazione ed impegno di
spesa.
Si dà atto che dalle ore 10,31 riassume la Presidenza il
Presidente BONDAZ.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Anche in questo Consiglio è abbastanza
elevato il numero degli appalti anche per opere di un certo
rilievo. Io mi rendo conto che esiste la necessità di impegnare del
denaro per diminuire l'avanzo di amministrazione, ma io chiedo
all'Assessore ai Lavori Pubblici come mai ci troviamo così in
ritardo rispetto al piano dei lavori.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Non mi sembra si sia in ritardo rispetto
al piano dei lavori.
Questa è l'ultima opera scolastica che doveva essere appaltata e
con essa abbiamo chiuso il piano lavori di questo settore, così
come stiamo chiudendo gli altri. Questo lavoro è arrivato per
ultimo perchè il progetto ha dovuto essere adattato alle esigenze
dell'edilizia sanitaria e scolastica, che esigono il rispetto delle
norme che riguardano l'abbattimento delle barriere architettoniche
e di altro tipo.
PRESIDENTE:
Se nessuno chiede la parola, metto in
approvazione la ratifica della deliberazione n. 6504:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 6512 in data 4 ottobre 1985:
Lavori
di costruzione del 1° lotto del collettore fognante Antey - Torgnon
- La Magdeleine - Appalto dei lavori a licitazione privata -
Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6512:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 6513
in
data 4 ottobre 1985
:
Lavori di costruzione del 3° lotto del collettore fognante Ayas -
Appalto dei lavori a licitazione privata - Approvazione ed impegno
di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6513:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 6561 in data 4 ottobre 1985:
Concessione e
liquidazione di contributi ai centri culturali della Regione per
l'espletamento delle attività culturali e scientifiche nell'anno
1985.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Questa deliberazione va incontro alle
legittime esigenze delle associazioni culturali presenti nella
nostra Regione. Tempo fa avevo sollecitato un analogo provvedimento
e per tanto accolgo con soddisfazione questa deliberazione che oggi
viene sottoposta alla nostra approvazione. Inoltre, poiché in
precedenza mi era stato risposto che era intenzione della Giunta
proporre un disegno di legge che regolamentasse l'intera materia
dei contributi ai centri culturali, chiedo se questo impegno può
ancora considerarsi valido. Approfitto dell'occasione per chiedere
se analogo provvedimento verrà esteso anche alle altre associazioni
che sono state escluse da questo primo elenco.
PRESIDENTE
: Ha chiesto la parola l'Assessore alla
Pubblica Istruzione Fayal; ne ha facoltà.
FAVAL (U.V.):
A la première question je répondrais
qu'effectivement nous sommes en train de préparer un projet de loi.
Il faut dire, comme je crois d'avoir dit à ce moment là, que ce
n'est pas facile de maintenir l'équilibre entre les différentes
exigences qui se présentent à ce propos; en tout cas, nous en
discuterons ensemble. En ce qui concerne la deuxième question nous
sommes d'accord et au plutôt nous le
ferons.
PRESIDENTE
: Se nessuno chiede la parola, metto in
approvazione la ratifica della deliberazione n. 6561:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 6562 in data 4 ottobre 1985:
Concessione di un
primo contributo alle scuole materne private aderenti alla sezione
valdostana della F.I.S.M. -
Anno scolastico 1985/86 - Approvazione e liquidazione di
spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6562:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 6570 in data 4 ottobre 1985:
Concessione di un
contributo straordinario di lire
30.000.000 alla società "Pallacanestro La Vallée" nelle spese
previste per la partecipazione al campionato nazionale maschile Cl
1985/86 - Approvazione ed impegno di spesa.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Nella scorsa seduta io avevo già
assunto un particolare atteggiamento, a titolo personale, sulla
corresponsione di un contributo alle associazioni "Aosta Calcio"e
"Calcio MAROS", di Saint-Vincent, perché - credo che questo
problema vada rivisto, nel senso che non si debba più procedere a
spizzichi e bocconi all'approvazione di numerosi provvedimenti che
riguardano ogni singola società sportiva.
Io non sono contrario a che la Giunta intervenga
finanziariamente per sostenere certe attività, però sarebbe
opportuno che l'intervento della Regione fosse regolamentato da un
provvedimento di carattere generale, per mettere tutte le società
in condizioni di parità. Lo sport è profondamente cambiato e
soprattutto quello agonistico e noi sappiamo che senza l'apporto
degli sponsor certe attività sportive non potrebbero essere
espletate. Mi rendo conto che questo è uno dei tanti problemi che
gravano sul mondo dello sport, però ritengo che tutta la materia
debba essere completamente rivista. La partecipazione a campionati
può assumere un significato od un altro anche in relazione alla
provenienza del sostegno finanziario.
In attesa di questo provvedimento più generale, per una
questione di principio e non per motivi personali, mi asterrò da
questa votazione.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io mi associo a quanto proposto dal
Consigliere Torrione sulla necessità di avere un regolamento che
metta sullo stesso piano squadre ed attività che si trovano in
situazioni analoghe. Nel precedente Consiglio il Presidente della
Giunta aveva spiegato il diverso contributo assegnato a due squadre
che militavano nello stesso girone
dicendo che una, in
sostanza, richiamava solo il nome della città di Aosta, mentre
l'altra aveva uno sponsor. Chiedo pertanto se nel nostro caso
particolare questa società "Pallacanestro Valle di cui io non ho
mai sentito parlare, abbia uno sponsor o meno. Se ha uno sponsor
cerchiamo di verificare la situazione. La cosa migliore sarebbe
quella di avere un regolamento generale che precisi tutte queste
situazioni.
Ritengo inoltre che quando l'Amministrazione regionale finanzia
certe attività che si qualificano sotto certe sigle, dovrebbe anche
verificare se si tratta delle sigle effettivamente utilizzate.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
Credo che il problema non si ponga
esattamente in questi termini, cioè se una società sportiva abbia o
meno uno sponsor, ma piuttosto se una società sportiva beneficia o
meno dell'erogazione dei contributi ordinari previsti dalla legge
n. 34 sullo sport.
Mi sembra che già l'anno scorso, quando abbiamo discusso dei
contributi straordinari ad alcune società sportive, io avevo
chiesto all'Assessore di definire, o in Commissione o nell'ambito
dell'Assemblea generale sportiva, i criteri generali a cui
attenersi per uniformare determinate concessioni di contributi
straordinari. Allora erano state fornite delle assicurazioni che
però non hanno avuto seguito, perchè i contributi continuano a
venire elargiti ad alcune società e vengono negati ad altre. Eppure
si tratta di società che potrebbero beneficiare dei contributi
ordinari previsti dalla legge.
E' difficile valutare in quale misura la discrezionalità
dell'Amministrazione premia o meno determinate società rispetto ad
altre. Se si vuole riprendere il discorso già iniziato l'anno
scorso nell'ambito della Commissione, io proporrei, anche se qui
abbiamo la dicitura "in via d'urgenza che peraltro non è
giustificata, poiché si tratta di pareggiare un bilancio che finirà
l'anno prossimo, di rinviare questa delibera e di discutere il
problema nell'ambito della V Commissione.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P.):
Vorrei fornire solo alcuni chiarimenti
che mi sono consentiti da un tipo di esperienza che ho maturato in
un altro settore. La legge n. 35 che regolamenta la concessione dei
contributi della Regione alle società sportive, si rivolge in modo
particolare alle società sportive dilettantistiche. Molto
probabilmente la richiesta di una possibile regolamentazione in
questo campo si rivolge ad un livello di attività che non è da
distinguere fra agonistico e non agonistico, perché sono tutti
agonistici, ma si rivolge invece ad una discriminazione tra un
livello prevalentemente dilettantistico ed un livello che, anche in
Valle d'Aosta dove pure non esistono casi clamorosi, è oltre il
dilettantistico, semiprofessionistico o che comunque consente la
partecipazione a campionati che richiedono l'utilizzazione di
giocatori che non so no propriamente od esclusivamente
dilettanti.
Per quanto riguarda i contributi straordinari, chiarisco che
esiste un'attività ordinaria e una straordinaria per l'attività
dilettantistica, regolamentata dall'assemblea generale sportiva;
poi ci sono gli interventi straordinari, che non devono essere
compresi tra gli interventi straordinari delle società
dilettantistiche, perché si tratta di interventi straordinari per
un tipo di attività che supera il livello dilettantistico e per la
quale la Regione interviene con provvedimenti che non assorbono i
fondi dell'attività dilettantistica. A mio modesto avviso, quindi,
la regolamentazione dovrebbe riguardare quella fascia o quel numero
relativamente ristretto di società che operano a livello superiore
a quello strettamente dilettantistico.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Io ritengo che quanto i colleghi
Consiglieri hanno detto corrisponda a ciò che la Giunta regionale è
intenzionata a fare. Se vi ricordate, quando ho portato in
Consiglio la relazione annuale dell'Assemblea sportiva, ho detto
che nel bilancio del 1986 sarebbe stata prevista una maggiore
disponibilità per la legge dello sport, la quale sarebbe stata
anche rivista o completata con un regolamento specifico. Una parte
di questa maggiore disponibilità avrebbe completato il
finanziamento della legge dello sport ed una parte sarebbe stata
utilizzata per soddisfare le esigenze dell'indirizzo di cui oggi
stiamo parlando.
Tengo a precisare però che la materia non può essere "tagliata a
fette" con facilità e noi abbiamo sempre dato, come daremo anche
quest'anno, un contributo a chi milita nel campionato di pro
mozione, pur trattandosi, come nel calcio, di un settore
tipicamente dilettantistico. Questo è avvenuto, se ben ricordo,
quando militava nel campionato di promozione il Pont
St.Martin-Donnas, mentre quest'anno vi milita il Sant' Orso-Gabetto
che ha già presentato domanda di contributo. Si tratta in ogni caso
di un settore tipicamente dilettantistico che ha sempre ottenuto il
contributo regionale e se quest'anno se lo vedesse negare, noi
riceveremmo delle aspre critiche perché le società non potrebbero
partecipare al campionato. Pertanto l'indirizzo suggerito
dall'Assessore Lanivi può essere rispettato solo fino ad un certo
punto, mentre io ritengo più corretto seguire con attenzione la
realtà valdostana nei suoi vari settori.
Occorre tenere presenti tutte le diverse sfaccettature del
problema, facendo sì che anche ogni rappresentante dell'assemblea
sportiva guardi con attenzione non soltanto la propria federazione,
ma anche l'insieme dello sport valdostano. Quindi non possiamo
presentare adesso questo provvedimento che, per ragioni di
coerenza, vogliamo porta re alla discussione del Consiglio dopo
l'approvazione del bilancio regionale tuttavia siamo già pronti a
proporre quanto prima all'esame di un gruppo di studio
dell'assemblea sportiva, le proposte della Giunta regionale.
L'urgenza dell'approvazione odierna dipende dalle necessità di
molte società che hanno ormai "l'acqua alla gola" e alcune non
hanno neppure la possibilità di iscriversi al campionato a causa
dei bilanci gravemente passivi. L'indirizzo seguito vuole appunto
andare incontro alle esigenze di queste società che già l'anno
scorso hanno ricevuto lo stesso importo. Con queste garanzie io
penso che anche l'indicazione del Gruppo consiliare socialista, di
orientarsi verso l'astensione, possa trasformarsi in approvazione,
proprio per questo impegno di rivedere insieme il regolamento e la
legge, a livello di assemblea sportiva.
PRESIDENTE
: Ha chiesto la parola il Consigliere Pascale;
ne ha facoltà.
PASCALE (P.S.I.):
E' vero quanto diceva l'Assessore
Borbey, che non sempre si può distinguere nettamente il settore
dilettantistico da quello semiprofessionistico. Però io ricordo che
l'anno scorso, proprio nell'ambito dei lavori della Commissione ai
quali ha partecipato anche l'Assessore Borbey, si stava cercando di
definire dei criteri obiettivi per la concessione dei contributi
straordinari. Per esempio si era individuata una serie di squadre
che dovevano partecipare a campionati che esigevano trasferte al di
là del Piemonte cioè di trasferte onerose. Questo poteva essere un
criterio obiettivo e su questa strada bisognava proseguire già
allora, sia nell'ambito della Commissione, sia nell'ambito
dell'assemblea sportiva.
Quindi oggi
non possiamo accettare la promessa
dell'Assessore Borbey il quale dice "rivedremo questo nell'ambito
dell'assemblea sportiva", perché la stessa promessa era già stata
fatta l'anno scorso.
(...INTERRUZIONE...)
Ma l'assemblea è diretta dall'Assessore allo Sport. Egli si era
impegnato a creare nell'ambito dell'assemblea una specie di
Commissione di studio che a breve termine avrebbe dovuto presentare
delle proposte in commissione e quindi in Consiglio regionale, ma
questo non è avvenuto. Quindi io non solo mantengo la richiesta di
rinvio, ma dichiaro che se questo rinvio non sarà accettato il
Gruppo socialista non voterà il provvedimento e si asterrà.
PRESIDENTE
: Metto in approvazione la proposta di rinvio
avanzata dal Consigliere Pascale:
ESITO DELLA VOTAZIONE
Presenti: 28
Votanti: 28
Favorevoli: 11
Contrari: 17
Il Consiglio non approva.
PRESIDENTE
: Se nessuno chiede la parola, metto in
approvazione la ratifica della deliberazione n. 6570:
ESITO DELLA VOTAZIONE
Presenti: 28
Votanti: 17
Favorevoli: 17
Astenuti: 11 (Aloisi, Bajocco, Berti, Breuvé, Cout, Dolchi,
Mafrica, Millet, Pascale, Torrione e Viberti)
Il Consiglio approva.
Oggetto n. 6574 in data 4 ottobre 1985:
Concessione di un contributo di lire 7.000.000 all'unione
valdostana guide di alta montagna nelle spese previste per
l'organizzazione di una giornata di dibattito sui problemi della
categoria in occasione del 10° anniversario della fondazione
dell'unione guide - Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6574:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 6578 in data 4 ottobre 1985:
Concessione di un contributo straordinario di lire 67.000.000
all'Aereo Club Valle d'Aosta - Approvazione ed impegno di
spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6578:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 6647 in data 4 ottobre 1985:
Finanziamento dei corsi di formazione professionale.
PRESIDENTE
: Se nessuno chiede la parola, metto in
approvazione la ratifica della deliberazione n. 6647:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Oggetto n. 6694 in data 11 ottobre 1985:
Lavori
di costruzione della pista forestale denominata "Molère-Ponte
Bouro", in Comune di Lillianes - Approvazione
del progetto -
Appalto del 1° tronco - dalla sez. 1 alla sez. 74 -a licitazione
privata - Approvazione ed impegno di spesa.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Vorrei solo dichiarare la mia astensione
per le considerazioni fatte nell'ultimo Consiglio ed in attesa di
avere una posizione più precisa da parte del nostro Gruppo su
questo tema che riteniamo importante per il futuro assetto del
territorio e per la tutela dell'ambiente della nostra regione.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
E' una mia consuetudine astenermi per
motivi analoghi a quelli del Consigliere Viberti su questo discorso
delle piste forestali, in attesa che la Commissione faccia luce
sulla vicenda, sia per quanto riguarda l'impostazione dei lavori,
sia per la loro realizzazione.
PRESIDENTE:
Se nessuno chiede la parola, metto in
approvazione la ratifica della deliberazione n. 6694:
ESITO DELLA VOTAZIONE
Presenti: 26
Votanti: 24
Favorevoli: 24
Astenuti: 2 (Torrione e Viberti)
Il Consiglio approva.
Oggetto n. 6695 in data 11 ottobre 1985:
Lavori
di costruzione della pista forestale denominata "Di Effraz", in
Comune di Quart - Approvazione di perizia suppletiva - Approvazione
ed impegno di spesa - Approvazione di nuovi prezzi.
PRESIDENTE
: Ha chiesto la parola il Con sigliere Mafrica;
ne ha facoltà.
MAFRICA (P.C.I.):
Qui c'è la solita perizia suppletiva,
si parla di nuovi lavori occorrenti per la formazione di cunette,
attraversamenti e la posa di sottofondo stabilizzato; il totale
ammonta a circa un terzo del valore iniziale. Chiediamo ancora una
volta se questi lavori non potevano essere previsti nel progetto
iniziale.
PRESIDENTE
: Ha chiesto la parola l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN (U.V.):
Nous avons voulu faire ici une
expérimentation sur les pistes forestières et c'est pour cela qu'il
y a une "perizia suppletiva"; en effet, ceci n'avait pas été prévu
dans le projet.
J'ai eu plusieurs fois l'occasion de dire que ce ne sont pas
tellement les chemins agricoles ou les pistes forestières qui
doivent préoccuper, mais la façon dont on les fait. Donc nous avons
voulu expérimenter ici une piste forestière à Quart-Effraz qui
pourrait être un exemple pour les pistes futures, avec des travaux
supplémentaires qui ne sont pas prévus habituellement dans les
projets. Si les résultats, comme nous le pensons, seront bons, nous
prévoirons, pour l'année prochaine, l'intervention sur des pistes
en construction et sur celles déjà faites, de façon à améliorer la
viabilité et surtout à éviter une dégradation rapide de ces pistes
mêmes.
PRESIDENTE
: Se nessuno chiede la parola, metto in
approvazione la ratifica della deliberazione n. 6695:
ESITO DELLA VOTAZIONE
Presenti: 28
Votanti: 24
Favorevoli: 24
Astenuti: 4 (Aloisi, Pascale, Torrione e Viberti)
Il Consiglio approva.
Oggetto
n. 6696
in data 11 ottobre
1985:
Lavori di costruzione della pista forestale "Del
Bosco di Parleaz", in Comune di Saint-Christophe - Approvazio ne
del progetto - Appalto a licitazione privata - Approvazione ed
impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6696:
ESITO DELLA VOTAZIONE
Presenti: 28
Votanti: 26
Favorevoli: 26
Astenuti: 2 (Torrione e Viberti)
Il Consiglio approva.
Oggetto n. 6713 in data 11 ottobre 1985
: Lavori
di completamento dell'edificio annesso
al
forno comunale
e
della sistemazione del cimitero in Comune di Introd da
eseguirsi con il corso di specializzazione muratori - Approvazione
ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6713:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto
n.
6715
in data
11 ottobre
1985:
Lavori di costruzione di una scuola
elementare in Comune di Pollein - Approvazione di perizia
suppletiva - Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6715:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n.
6718 in data 11 ottobre
1985
: Lavori di costruzione di
un
tronco di
collettore fognante in località Dzovenno (Lexert)
in
Comune
di Bionaz - Esecuzione dei lavori in economia diretta -
Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6718:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n. 6721 in data 11 ottobre 1985:
Lavori
di allargamento 7° tronco della strada regionale
Antey -
Torgnon - Approvazione di perizia suppletiva - Approvazione ed
impegno di spesa - Proroga della data di ultimazione.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Vorrei qualche spiegazione da parte
dell'Assessore ai Lavori Pubblici su questa perizia suppletiva che
ammonta a più di un terzo del valore iniziale.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
I lavori supplementari consistono in opere
che ci sono state chieste dal Comune per raccordare la strada
regionale alla viabilità più strettamente locale riguardante le
abitazioni, i villaggi e gli accessi agricoli. Una parte ancora di
questi lavori riguarda il corretto raccordo al proseguimento della
strada facente parte del l'ottavo lotto che è stato appaltato
successivamente.
PRESIDENTE
: Se nessuno chiede la parola, metto in
approvazione la ratifica della deliberazione n. 6721:
ESITO DELLA VOTAZIONE
Presenti: 28
Votanti: 27
Favorevoli: 27
Astenuti: 1 (Viberti)
Il Consiglio approva.
Oggetto n. 6821 in data 11 ottobre
1985:
Concessione e liquidazione al
Consiglio di istituto del Liceo scientifico di Aosta di un
finanziamento straordinario di lire 9.750.000 per l'effettuazione
di scambi culturali in
U.S.A. - Anno scolastico
1985/86.
PRESIDENTE
: Se nessuno chiede la parola, metto in
approvazione la ratifica della deliberazione n. 6821:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n
.
6885 in data
18
ottobre 1985
: Esecuzione di lavori di sistemazione idraulica
del torrente "Arnad Le Vieux" in Comune di Arnad - Approvazione ed
impegno di spesa - Appalto dei lavori a licitazione privata.
PRESIDENTE
: Se nessuno chiede la parola, metto in
approvazione la ratifica della deliberazione n. 6885:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n.
6899 in data 18 ottobre 1985:
Lavori relativi alla nuova destinazione di alcuni locali del
fabbricato ex- De Matteis in Comune di Châtillon - Approvazione
della stima - Esecuzione dei lavori in economia diretta -
Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6899:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 6914 in data 18 ottobre 1985:
Lavori di
consolidamento fondazioni tratto muro di sostegno interessato al
movimento franoso della strada comunale del cristallo in località
Breuil nel Comune di Valtournenche - Esecuzione dei lavori in
economia diretta- Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6914:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 6915 in
data 18 ottobre 1985:
Lavori di regimazione idraulica del torrente Lys in un tratto a
monte del Ponte di Pirambel, in Comune di Fontainemore - Appalto
dei lavori a licitazione privata - Approvazione ed impegno di
spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6915:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n
.
6917 in data 18 ottobre
1985
: Lavori di adeguamento del fabbricato industriale
ex- Alluver, sito in Comune
di Verrès - Appalto dei lavori a
licitazione privata - Approvazione di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6917:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Oggetto n. 6939 in data 18 ottobre 1985:
Borsa
di studio intitolata alla memoria del Dott. J.M. Alliod -
Anno
accademico 1985/86.
PRESIDENTE
: Se nessuno chiede la parola, metto in
approvazione la ratifica della deliberazione n. 6939:
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Favorevoli: 28
Contrari: 2
Il Consiglio approva.
Oggetto n
.
6951 in data 18 ottobre
1985:
Approvazione ed impegno di spesa per
l'esecuzione di lavori di scavo archeologico nell'ambito dell'area
del ristorante "Cavallo Bianco", sito in Via E. Aubert, in Aosta, e
sondaggi
in aree
soggette a vincolo in corso di
ristrutturazione - Esecuzione dei lavori in economia
diretta.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Nel corso della precedente seduta io
ho assunto un motivato atteggiamento critico nei confronti della
tutela archeologica in Valle d'Aosta e ho dato alcuni giudizi di
cui mi sono assunto tutta la responsabilità. Devo, però, dare atto
che questa deliberazione è estremamente precisa, puntuale e
motivata.
Io mi rallegro con l'Assessorato; non credo che l'abbia redatta
l'Assessore, ma se è così il mio plauso è doppio, perchè si tratta
di una deliberazione che inquadra il problema nei suoi giusti
termini, dà un'idea esatta dei ritrovamenti archeologici e
dell'impostazione, dell'ufficio a questo riguardo. Si può anche
votare volentieri quando la deliberazione è così ben motivata.
Questo riconoscimento credo fosse dovuto e volentieri, a titolo non
solo personale, esprimo il mio plauso a chi ha redatto questa
deliberazione.
PRESIDENTE
: Se nessuno chiede la parola, metto in
approvazione la ratifica della deliberazione n. 6951:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n.
6955
in data 18 ottobre 1985
:
Concessione di un contributo a titolo di 1° acconto di lire
30.000.000 al comitato organizzatore della coppa del mondo di bob
in programma a Breuil-Cervinia dal 6 al 14 gennaio 1986 -
Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6955:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n. 6956 in data 18 ottobre 1985
: Concessione e
liquidazione al comitato di gestione della pista di bob di Breuil-
Cervinia di un primo acconto di lire 180.000.000 nelle spese da
sostenere per la gestione della pista stessa durante la stagione
invernale 1985/86 - Approvazione e finanziamento di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6956:
ESITO DELLA VOTAZIONE
Presenti, votanti e favorevoli: 29.
Il Consiglio approva all'unanimità.
Oggetto n.
6957
in data 18 ottobre
1985
: Concessione di un contributo di lire
20.000.000, a titolo di acconto, al comitato organizzatore del 5°
campionato mondiale di slittino su pista naturale, in programma a
Fénis il 22-23 febbraio 1986 - Approvazione ed impegno di
spesa.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Volevo chiedere all'Assessore con quali
criteri vengono assegnati gli uffici stampa per queste
manifestazioni.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Normalmente è sempre il Comitato
organizzatore della manifestazione che dà all'Assessore l'indirizzo
da seguire per assegnare le funzioni di ufficio stampa. L'ufficio
stampa è sempre espresso dal settore competente del l'A.S.I.V.A.,
in questo caso quello del lo slittino che ha come responsabile Edo
BREAN.
PRESIDENTE:
Se nessuno chiede la parola, metto in
approvazione la ratifica della deliberazione n. 6957:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto n
.
6958 in data 18 ottobre
1985:
Concessione di un ulteriore contributo di lire
20.000.000 al comitato organizzatore della gara di slalom speciale
maschile, valida per la coppa del mondo di sci, in programma a
Courmayeur il 1° dicembre 1985 - Approvazione ed impegno di
spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6958:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Oggetto
n. 6959 in data 18 ottobre
1985:
Concessione di un contributo di lire 20.000.000 a
titolo
di acconto al comitato organizzatore della XXXIII
edizione
della "Coppa Consiglio Valle", gara internazionale
maschile di sci di fondo
,
in programma a Brusson il 22
gennaio 1986 - Approvazione ed impegno di spesa.
PRESIDENTE
: Se nessuno chiede la parola, metto in
approvazione la ratifica della deliberazione n. 6959:
ESITO DELLA VOTAZIONE
Presenti, votanti e favorevoli: 28.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK