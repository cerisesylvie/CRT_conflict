Consiglio Regionale della Valle d'Aosta - Oggetto del Consiglio n. 53 del 28 febbraio 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 53 del 28 febbraio 1969 - Resoconto
OGGETTO N. 53/69 - Lotta studentesca. (Rinvio di
interpellanza)
Montesano (P.S.U.)
- Se permette l'Assessore e il
Consigliere Tonino, io vorrei fare quella comunicazione che avevo
rimandato, che riguarda questo argomento, in quanto che il
Consiglio mi aveva autorizzato a fare pervenire alla Stampa, la
quale Stampa, nella sua edizione della sera, aveva scritto, come
voi ricordate, che il Consiglio regionale aveva assunto
quell'ordine del giorno perché costretto da manifestazioni
studentesche fatte al di fuori del Palazzo Regionale, e quindi io
inviai alla Direzione, Direttore Ronchey di Stampa Sera, il
seguente telegramma:
"Riferimento corrispondenza comparsa ultima edizione stampa
Sera 14 corrente, con titolo "Amnistia piena agli studenti puniti
ad Aosta" prego rettificare a norma legge stampa, che Consiglio
regionale abbia assunto deliberazioni tendenti alla revoca di
provvedimenti su pressione dimostrazione studentesca attuate sotto
finestre Palazzo Regionale. Per mandato unanime Consiglio comunico
che detta deliberazione est stata adottata in piena consapevolezza
di attuare opera distensiva ambito scuola valdostana, e al di fuori
di ogni pressione studentesca nè attuata, nè comunque giunta ambito
sala consiliare."
A questa mia precisazione la Stampa del giorno seguente, Stampa
sera, pubblicava, e qualcuno di voi l'avrà letto, un piccolo
trafiletto in cui riportava le dichiarazioni dell'Assessore Dujany
che io vi leggo:
"La decisione del Consiglio regionale, presa
nella più assoluta tranquillità e senza pressione da alcuna parte,
ha voluto riportare un clima disteso nella scuola. Non manca ora
che fare affidamento sulla volontà di collaborazione e sul senso di
responsabilità degli studenti, delle loro famiglie e dei docenti
per affrontare con serenità il problema dell'istruzione in Valle
d'Aosta"
.
Ultima comunicazione al riguardo, io ho il dovere di fare, per
un manifestino, un volantino che è giunto anche sul tavolo del
Presidente del Consiglio, e che è firmato "il Movimento
studentesco". In questo manifestino, al secondo capoverso si legge
"I dieci giorni di lotta del nostro movimento hanno costretto le
autorità regionali a revocare i provvedimenti disciplinari emessi
dal Consiglio dei professori contro i liceali che avevano occupato
il loro istituto".
Io credo di avere il dovere, a nome di tutto il Consiglio, di
smentire, in modo più reciso, questa affermazione da parte del
Movimento studentesco perché il Consiglio regionale ha preso la sua
decisione nella propria autonomia e con la propria responsabilità
al solo scopo di portare quell'atmosfera distensiva in quelle
giornate di movimento nelle scuole valdostane.
(si sente la voce di Dujany)
...rimandiamo la risposta?
Dujany (D.C.)
- Mi pare che, no, non vorrei confondere,
mi pare che il Presidente del Consiglio, giustamente ha fatto una
precisazione che si ricollegava con un impegno preso nella
precedente riunione e mi pare che la sua comunicazione sia
chiusa.
Montesano (P.S.U.)
- Adesso dovremmo passare
eventualmente, nella discussione della mozione presentata dal
Consigliere Tonino, o interpellanza, meglio, e mi pare, pregherei
il Consigliere Tonino di volerla rinviare perché l'interpellanza è
diretta al Presidente della Giunta nella sua qualità di Prefetto
ecc. ecc. Siccome è assente il Presidente della Giunta, lo
pregherei di volerla rinviare in attesa che sia presente per poter
rispondere.
Tonino (P.S.I.U.P.)
- Io mi riservo di intervenire quando
si discuterà sulla mozione presentata dai compagni Comunisti, in
quanto, proprio su quella mozione c'è questo argomento ...
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK