Consiglio Regionale della Valle d'Aosta - Oggetto del Consiglio n. 225 del 7 ottobre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 225 del 7 ottobre 1967 - Resoconto
OGGETTO N. 225/67 - Convocazione dei comizi elettorali per il
rinnovo del Consiglio regionale. (Reiezione di mozione)
Montesano (P.S.D.I.)
- Chi illustra la mozione?
Consigliere Germano.
Germano (P.C.I.)
- Ma io non intenderei illustrare la
mozione, intenderei dire alcune cose come inizio a questo
dibattito, infatti, ad una nostra interpellanza sull'argomento,
alcuni mesi fa l'Avv. Bionaz, sollecitato da diversi oratori,
rispondeva dicendo che eravamo intempestivi, e aggiungeva anche che
era troppo presto e che comunque avrebbe fatto le elezioni quando -
e questo gli è scappato in una replica - "quando sarò obbligato
dalle leggi e dai regolamenti".
È inutile dire che quello che succede qui in quest'aula, in
questo scorcio di legislatura, fa capitolo a sé, fa storia a sé,
infatti in nessuna assemblea elettiva si verificano situazioni del
genere.
Dal Capo del Governo all'ultimo, dico ultimo nel senso di dire
del più piccolo sindaco del più piccolo paesetto, tutti, dico
tutti, hanno la buona educazione e la coscienza democratica di
rispondere alle interpellanze.
Direi, si può rispondere più o meno esaurientemente, ma si
risponde sugli argomenti.
Ad ogni modo noi abbiamo presentato questa mozione, penso che
ora non si potrà più dire che siamo intempestivi; secondo lo
Statuto speciale all'art. 18, noi scadiamo il 27 ottobre, siamo al
7 ottobre, vorremmo conoscere quali sono le intenzioni del
Presidente della Giunta circa la convocazione dei comizi elettorali
e ci auguriamo che almeno questa volta ci risponda.
Montesano (P.S.D.I.)
- Chi chiede la parola? Presidente
della Giunta.
Bionaz (D.C.)
- In data 6 giugno i Consiglieri della
minoranza, unionisti e comunisti chiedevano l'impegno del
Presidente della Giunta, per predisporre quanto necessario per lo
svolgimento tempestivo delle elezioni regionali.
In quella data rispondevo in questo senso:
"Dato atto che:
1°) l'articolo 18 dello Statuto regionale recita che il
Consiglio della Valle è eletto per quattro anni e che le elezioni
sono indette dal Presidente della Giunta Regionale entro quindici
giorni dalla fine del precedente Consiglio e hanno luogo non oltre
il sessantesimo giorno;
2°) che l'articolo 1 del Regolamento interno del Consiglio della
Regione autonoma Valle d'Aosta, al primo capoverso, specifica che
il quadriennio decorre dalla data della prima adunanza del
Consiglio;
3°) che le elezioni regionali si sono svolte il 27 ottobre 1963
e che la prima adunanza del Consiglio ha avuto luogo il 25 novembre
1963, il Presidente della Giunta ha avuto riguardo alla prassi
adottata dai Presidenti che lo hanno preceduto, assicura che le
elezioni regionali saranno da Lui indette nei termini prescritti
dalle leggi e dai regolamenti in vigore".
Questo rispondevo in data 6 giugno. Alla nuova mozione
presentata il 26 settembre dagli stessi Consiglieri che richiedono
al sottoscritto di indire le elezioni entro e non oltre il termine
di quindici giorni dal 28 ottobre 1967, cioè alla scadenza del
mandato quadriennale, secondo loro, debbo fare le seguenti
precisazioni:
1°) non è vero che il Consiglio scade il 28 ottobre, ma bensì il
25 di novembre. L'art. 19 dello Statuto regionale prevede
l'adozione del Regolamento interno che è stato approvato nelle
sedute del 25 luglio 1949, 7 ottobre 1959, 4 marzo 1960 e 15 giugno
1963.
Ora, tale Regolamento interno che, per suo valore di norma com'è
previsto dall'art. 19 dello Statuto, all'art. 1 recita che il
quadriennio decorre dalla data della prima adunanza del Consiglio;
perciò, la scadenza dell'attuale Consiglio è, senza equivoco
alcuno, quella del 25 novembre 1967, essendosi riunito nel 1963 in
quella data. Va aggiunto che, pur essendo stato modificato diverse
volte il Regolamento, l'art. 1 è rimasto tale e quale anche dopo
l'adozione del nuovo sistema proporzionale per le elezioni
regionali in Valle d'Aosta, legge 5 agosto 1962 n. 257.
Ma se ciò non bastasse, vale quanto fu stabilito dalla stessa
Giunta regionale Union-Comunista con presa d'atto del 24 maggio
1963, in cui si riconferma testualmente quanto sopra.
2°) Mi sembra che la richiesta di indire le elezioni che
dovrebbero svolgersi in una data che cade nel pieno cuore
dell'inverno, sia assolutamente inopportuna ed inaccettabile per le
seguenti ragioni:
a) esse dovrebbero svolgersi nei sessanta giorni dalla fine del
precedente - art. 18 dello Statuto - e si cadrebbe nella data del
25 gennaio e del 10 febbraio;
b) l'articolo 1 della legge 26 settembre 1954 precisa che le
elezioni regionali non possono essere indette per il periodo che va
dal 15 novembre al 31 marzo, norma confermata dall'art. 5 della
stessa legge.
Pur ammettendo che la nuova legge elettorale proporzionale 6
agosto 1962 non ha riportato le norme della legge del 1954, è
intuibile che tale norma debba essere rispettata come tutt'ora
vigente, in quanto la nuova legge del '62 non si occupa di termini,
ripetendosi in questo lo Statuto, oltre naturalmente la ratio della
disposizione che è quel particolare riguardo alla Valle, può
considerarsi permanente.
Nel 1963 la Giunta regionale, a seguito di considerazioni
contenute nella presa d'atto n. 3458, si preoccupava di non fare
indire le elezioni regionali per la data del 4, del 4 e dell'11
agosto, per diverse considerazioni, tutte valide indubbiamente ma
certamente non così gravi come quelle che ispirarono la norma
dell'art. 1 della legge 1954, ribadito all'art. 5 della stessa
legge. Le elezioni del Consiglio regionale hanno sempre avuto una
proroga di almeno cinque mesi giustificata da varie ragioni.
Difatti il primo Consiglio che venne eletto il 24 aprile 1949 e
adunatosi per la prima volta il 21 maggio 1949, durò in carica fino
al 9 dicembre 1954 - Presidente Caveri - cioè 5 anni, 6 mesi e 20
giorni.
Il secondo, eletto il 14 novembre 1954, e insediatosi il 9
dicembre 1954, durò in carica fino al 17 giugno 1959 - Presidente
Bondaz - e cioè quattro anni, sei mesi e 2 giorni.
Il terzo Consiglio, eletto il 17 maggio 1959 - Presidente Marcoz
- durò in carica dal 17 giugno 1959 fino al 25 novembre 1963, e
cioè quattro anni, cinque mesi e 9 giorni.
Dunque, per tre legislature, dal 1954 al 1963, si ritenne valido
il disposto della legge 26 settembre 1954. È più che evidente che
le difficoltà atmosferiche, facilmente prevedibili per il periodo
invernale delle nostre valli, consiglino senz'altro, agli effetti
del buon andamento dell'importante consultazione elettorale, di
tenere conto sia dei precedenti, sia dei disposti della legge del
1954 - notare che per l'estate nessuna legge lo aveva previsto, per
l'estate - e consiglio coloro o chi abbia la responsabilità
dell'indizione delle elezioni, di adottare i provvedimenti idonei
ad assicurare l'agevole esercizio del diritto di voto per tutti i
cittadini ovunque essi abbiano la loro dimora.
Ritengo perciò di interpretare correttamente la legge e la
prassi costituzionale adottate costantemente in Valle d'Aosta
comunicando al Consiglio che le elezioni per il rinnovo del
Consiglio regionale possono essere fissate per il mese di aprile
del prossimo anno.
Sono a conoscenza che l'opposizione teme che, per la
concomitanza delle elezioni politiche con quelle regionali, la data
dello svolgimento di queste ultime possa essere rinviata, per
ragioni indipendenti dalla nostra volontà. A questo proposito sono
in grado di affermare che ho avuto assicurazioni che nessun
intralcio sarà posto da parte degli Organi centrali.
È mia intenzione, perciò, indire le elezioni per il prossimo
mese di aprile, comunicando questa decisione alla Presidenza del
Consiglio dei Ministri, così come ha fatto il mio predecessore,
Avv. Marcoz.
Caveri
(U.V.)
- L'article 18 du Statut dit que le
Conseil de la Vallée est tenu pour la période de quatre années. Le
paragraphe, le deuxième paragraphe de l'article 18 du Statut, dit
que les élections sont fixées par le Président de la Junte dans le
terme de 15 jours, à partir de la fin du précédent Conseil et ont
lieu pas au-delà du 60
ème
jour. C'est cela qui établit
le Statut. Donc, le Conseil ne peut durer plus que quatre années,
ce Conseil est né le 27-28 octobre, il y a quatre années, de
manière que le Président de la Junte a le devoir de fixer, dans le
terme de 15 jours, à partir du 27 ou 28 octobre, les élections.
On dit: mais il y a le règlement. Nous remarquons une chose très
simple: une loi ordinaire ne peut déroger, abroger une loi
constitutionnelle, encore moins un règlement peut abroger une loi
constitutionnelle comme le Statut.
On dit: il y a l'article 1 de la loi électorale du 1954, qui
interdit les élections à partir du 15 novembre jusque au 15 mars;
mais cela était établi par la loi électorale 1954 qui a été abrogée
par la loi électorale du 1962, qui a établi un système tout à fait
différent et qui n'a pas répété cette règle.
Je crois de savoir que l'Avocat Marcoz, à ce propos de
l'abrogation, aura quelque chose à dire, en se basant sur les lois
qui règlent, les dispositions de loi qui règlent l'abrogation des
lois, mais je crois, à ce propos, utile d'ajouter que lorsque à la
Commission de la Chambre des Députés nous avons discuté, on a
discuté de mon projet de loi, qui finalement arrivait au port, j'ai
demandé aux membres, aux Députés qui faisaient part de cette
Commission, j'ai leur demandé si croyaient utile de répéter
l'interdiction de faire les élections à partir du 15 novembre
jusque au 15 mars, et tous les Députés, démo-chrétiens, socialistes
ou d'autres Partis, m'ont répondu qui ne croyaient pas opportun de
répéter cette interdiction, parce qu'ils disaient: les conditions
d'ambiance, logistiques et autres de communication de la Vallée
d'Aoste n'étaient plus celles du 1954 parce que en Vallée d'Aoste
on pouvait courir en automobile par tous les coins et partout il y
avaient des écoles, des hôtels et des restaurants où on pouvait
tenir les réunions, même dans une saison, disons, plutôt
rigoureuse.
De manière qu'il y a eu aussi la volonté, de la part des Députés
qui faisaient part de cette Commission, de ne pas répéter cette
interdiction de telle sorte qu'il est clair et évident aussi pour
les raisons qui vous dira l'Avocat Marcoz, il est clair et évident
que cette disposition du novembre et du mois de mars a été
certainement abrogée.
Voilà quels sont les motifs pour lesquels, selon nous, le
Président de la Junte a le devoir, dans le terme de 15 jours, à
partir du 28 octobre, de fixer les élections. On a voulu faire de
la polémique et rappeler que la Junte élue en 1949, la Junte qui
était appelée la Junte du DUV, avait elle aussi fixé les élections
après les séances de quatre années, mais on a l'air d'oublier,
évidemment, une chose très simples et c'est qu'on ne pouvait alors
faire les élections parce qu'il n'y avait pas une loi électorale,
et au Parlement il y a eu une discussion très laborieuse soit à la
Chambre des Députés soit au Sénat, parce que Députés et Sénateurs
n'était rien de tout d'accord sur le système qui devait être
adopté.
Selon les uns il fallait continuer le système majoritaire, selon
les autres il fallait adopter le système proportionnel qui a été
adopté en suite à ma proposition de loi.
Voilà la seule raison pour laquelle on n'a pas fait tout de
suite les élections en 1954 et cela on le sait très bien mais on a
toujours l'air de répéter les mêmes choses en oubliant une question
qui est fondamentale.
Et, Monsieur Bionaz dit que, avant tout Monsieur Bionaz doit
admettre d'avoir effectivement prononcé cette phrase: "quando sarò
obbligato dalle leggi ed i regolamenti", parce que telle est son
affirmation et pas l'affirmation arrangée et accommodée plus tard
pour éviter évidemment des polémiques assez évidentes "Voce dal
Ciel fuggita a ritener non vale". Il y a eu un complexe freudien
fondamental qui a fait telle sorte que Monsieur Bionaz a acquis en
général et beaucoup plus contrôlé et plus usé que ça, mais cette
parole, cette phrase: "quando sarò obbligato dalle leggi e dai
regolamenti" a été prononcé par lui, nous ne sommes pas ni sourds
ni imbéciles et nous avons entendu très bien cette phrase et nous
la rappelons très bien cette phrase qui est très symptomatique.
Aujourd'hui nous avons entendu une autre phrase là où, d'une
manière très ambigüe, on dit: "le elezioni possono essere fissate
per aprile, per aprile", mais nous nous savons déjà et nous
prévoyons déjà quel sera le prétexte au mois d'avril pour renvoyer
encore une fois les élections à l'automne du 1968 en espérant plus
de trouver un autre prétexte encore dans l'automne du 1968 pour
arriver, comme serait dans les intentions de Monsieur Bionaz, à
renvoyer les élections à l'année 1969 et là-dedans ce projet il y a
la proposition aux communistes de vouloir bien accepter la loi
Azara qui prévoyait une prolongation du mandat des Conseils
régionaux des Régions à Statut spécial de quatre à cinq années,
proposition qui n'a pas été acceptée par les parlementaires
communistes.
Mais ce qui est assez curieux, c'est que Monsieur Bionaz, en
parlant de l'éventualité "possono essere fissate per aprile", il
dit qu'il n'y aura pas un "intralcio" de sa part ou de la part de
la Junte actuelle contre les élections régionales, qu'il n'y aura
pas de sa part, mais s'il n'y aura pas de sa part il y aura
probablement de la part de Monsieur Taviani ou de quelques
personnages ou viceversa.
De manière que nous donnons très peu de valeur à cette
déclaration que les élections régionales devraient se faire au mois
d'avril; d'autre part, nous ne savons pas pourquoi les élections
régionales devraient se faire au mois d'avril quand au lieu elles
devraient se faire, devraient être fixées dans le terme de quinze
jours à partir de la fin des quatre années, c'est-à-dire à partir
du 27 ou 28 octobre; la question du 15 novembre, du 15 mars
n'existe plus puisque cette disposition a été évidemment abrogée,
et enfin il n'y a plus les conditions qui... il y a 20 ans en
Vallée d'Aoste quand il n'y avait presque pas de routes et puis il
n'y avait pas de salles de réunions d'aucune espèce et alors
effectivement il pouvait être difficile de faire les élections en
hiver, mais ces raisons n'existent plus aujourd'hui.
De manière que UV, comme Union Valdôtaine, je ne crois pas
d'être le seul orateur de l'Union Valdôtaine dans cette matière,
mais je me permets de dire que nous, les Conseillers régionaux de
l'Union, nous insistons dans le sens qui a été clairement illustré
dans notre motion.
Marcoz
(U.V.)
- Messieurs, il me semble assez
étrange qu'on dise qu'on ne veut pas faire maintenant les
élections.
Tout le monde dit qu'on attend les élections, tous Chefs de
Groupe ont eu l'occasion de dire qui ne craignent pas les
élections, Monsieur Bionaz a répondu que lui moins que tous
craignait les élections. Et, alors, je pense qu'on pourrait très
bien les faire, ça c'est une observation générale, nous pourrions
bien les faire parce que la situation est celle que nous savons, la
population attend les élections de sorte que, s'il y avait un
minimum de bonne volonté, les élections on pourrait très bien les
faire, c'est une observation assez "lapalissiana".
Comme... de droit le Président de la Junte a dit: "è intuibile
che l'articolo della legge del 1954, l'art. 1°, l'art. 5° ripetono
la stessa cosa, non si possono fare elezioni dal 15 novembre al 31
marzo". Oh! Intuibile, c'est trop peu de dire que la chose est
intuibile, parce que intuibile c'est une affirmation de principe
sans aucune démonstration, "è intuibile" pourquoi? Vous ne l'avez
pas dit au Conseil pourquoi è intuibile, pour vous la chose est
intuibile, pour nous, elle n'est pas de tout intuibile. Elle n'est
pas intuibile parce que si nous prenons les dispositions sur
l'interprétation des lois, si vous aurez un Code civil et vous
regardez les dispositions préliminaires, et vous gardez l'art. 15,
il y a prévu dans cet article 15 sur les dispositions des
interprétations des lois, que quand une loi successive règle toute
la matière qui était réglée par une loi précédente, on doit, pas
"on peut", on doit retenir que la loi précédente a été abrogée.
Voilà ce qu'il y a dans le Code pour les interprétations, pour
l'interprétation des lois. "Quando una legge successiva regola
tutta la materia già disciplinata da una precedente legge, la
precedente legge s'intende abrogata".
Or, il me semble que le cas, si les paroles ont encore une
signification et un sens, il me semble qu'il n'y a rien d'intuibile
mais il faut dire que la précédente loi n'existe plus.
Elle n'existe plus, vous avez invoqué la "ratio legis", mais la
ratio legis c'est vraiment ce qu'on a dit maintenant, ce qu'a dit
maintenant l'ex Député Caveri, qu'on avait dit si c'était le cas de
maintenir cette disposition limite de limitation, et au Parlement
on a dit que ce n'était pas le cas d'en parler, parce que les
conditions sont totalement changées.
Je me permets de dire qu'en discutant de ce problème je ne
savais pas encore alors qui avait eu cette discussion au Parlement
à Rome, mais j'avais fait la même observation, modestie à part,
c'est une chose que quiconque peut comprendre car en Vallée d'Aoste
la situation est changée, et non pas la ratio legis que vous
dites-vous, mais la ratio legis en tout cas ce serait dans le sens
que maintenant il y a la possibilité, les possibilités qu'il n'y
avait pas dans le 1954, parce que nos jeunes ils vont à 3500 sur
les glaciers n'est-ce pas, à faire du ski dans cette saison, nous
avons la Vallée qui est serpentée de routes de tous côtés, de sorte
que nous pouvons très bien faire les élections si nous voulons,
s'il y a la bonne volonté de les faire. Naturellement, s'il n'y a
pas la bonne volonté, alors on s'attache à un règlement, à une loi,
et alors on dit on peut pas les faire, il ne convient pas de les
faire, ce n'est pas convenable, on doit naturellement regarder les
possibilités, regarder la commodité des populations.
Mais, voyez-vous, s'il y avait un assemblement d'un autre genre
je crois qu'on le fera quand même au mois de janvier, au mois de
février, mais les élections on ne veut pas les faire.
De sens que, si nous voulons respecter la loi, nous devons dire
que cette limitation n'existe plus et nous pouvons très bien nous
mettre d'accord pour faire les élections, si nous voulons
naturellement violer la loi parce que nous est utile, nous est
commode, nous avons des avantages à violer la loi, et alors nous
violons la loi, mais il faut avoir le courage de le dire, et voilà
tout, et alors nous n'en parlons plus et sera comme ça. Pour le
moment je n'ai rien d'autre chose à ajouter.
Bionaz (D.C.)
- L'Avvocato Caveri mi ha messo nella bocca
una frase che non credo di aver detto, può anche darsi, io non
credo, perché io ho letto la dichiarazione che ho riletto oggi.
Il Presidente della Giunta ha avuto riguardo alla prassi
adottata dai Presidenti che l'hanno preceduta, assicura che le
elezioni regionali saranno da lui indette nei termini prescritti
dalle leggi e dai regolamenti.
Ho letto una dichiarazione per cui non debbo aver detto
altro.
Comunque, oggi non esistono più le condizioni di 20 anni fa,
perché oggi non nevica più, oggi non ci sono più valanghe, oggi non
c'è più niente di 20 anni fa, ma questo mi pare che sia ridicolo,
quello che lei dice Avvocato Caveri, non esiste più l'impossibilità
di accedere ai seggi elettorali, che se domani viene una slavina
che interrompe la viabilità su una valle secondaria, oggi tutto
questo non esiste più; perché ci sono le strade, e lo vediamo, ma
noi viviamo qui come vivete voi qui, e vi rendete ben conto delle
difficoltà atmosferiche, è la ratio permanente di cui vi accennavo,
è proprio la ratio di queste condizioni climatiche che possono
impedire l'agevole esercizio del voto.
Ora, mi stupisce ancora di più l'intervento dell'Avv. Marcoz;
perché è vero che l'art. 15 recita che quando una legge che regola
l'intera materia sopprime la precedente, però la legge del '62 non
parla di termini, non ne parla e lascia all'interpretazione
naturalmente dello Statuto. Ma Avvocato Marcoz, è lei che nel 1963
dirigeva, presiedeva la Giunta, e io ho qui una presa d'atto decisa
sotto la sua presidenza nella quale presa d'atto dice: "Il
Presidente Avv. Marcoz richiamandosi a quanto già comunicato alla
Giunta in una precedente adunanza circa l'opportunità che le
elezioni per la rinnovazione del Consiglio regionale della Valle
d'Aosta, siano indette per il prossimo autunno che scadevano in
primavera, fa presente che in una riunione di rappresentanti di
tutti i partiti e movimenti politici locali, tenutasi in data 14
corrente, è stata convocata la domenica 27 ottobre 1963, come data
più indicata per lo svolgimento delle elezioni di cui si
tratta.
Comunica, quindi, a parziale modifica di quanto già ebbe a
comunicare alla Giunta nell'adunanza del 10 maggio 1963, di aver
predisposto la seguente lettera da trasmettere alla Presidenza del
Consiglio dei Ministri:
"Oggetto: Elezioni per la rinnovazione del Consiglio
regionale della Valle d'Aosta.
L'art. 18 dello Statuto speciale per la Regione Autonoma
della Valle d'Aosta stabilisce quanto segue: "Il Consiglio della
Valle d'Aosta è eletto per quattro anni, le elezioni sono indette
dal Presidente della Giunta regionale entro quindici giorni dalla
fine del precedente Consiglio, ed hanno luogo non oltre il
sessantesimo giorno".
L'art. 3 della legge 5 agosto '62 stabilisce quanto segue: "I
comizi elettorali sono convocati con Decreto del Presidente della
Giunta regionale da pubblicarsi non oltre il quarantacinquesimo
giorno antecedente alla data fissata per le elezioni". Lo stesso
Decreto determina anche la data della prima riunione del Consiglio
regionale da tenersi non oltre il trentesimo giorno dalle elezioni.
I sindaci dei Comuni della Regione danno notizia al pubblico del
Decreto di convocazione dei comizi con apposito manifesto che deve
essere affisso entro cinque giorni della data di pubblicazione del
Decreto stesso".
Il quadriennio di carica dell'attuale Consiglio, scadrà il 17
giugno 1963 essendosi il Consiglio stesso riunitosi per la prima
volta in data 17 giugno 1959, in seguito alle elezioni avvenute il
17 maggio 1959, ai sensi della legge 26 settembre 1954.".
Questo scriveva Lei alla Presidenza del Consiglio.
Ai sensi delle sopracitate norme legislative, il Decreto di
convocazione dei comizi elettorali per la rinnovazione del
Consiglio regionale dovrebbe essere emanato entro il 1° luglio
1963, con la fissazione della data delle elezioni dei giorni
festivi del 4 agosto 1963 o dell'11 dello stesso mese.
La convocazione dei comizi elettorali alla vigilia del
ferragosto darebbe luogo, ovviamente, a gravi inconvenienti per il
normale andamento della consultazione elettorale in quanto le
seguenti cause determinerebbero difficoltà varie per gli elettori
con conseguenti prevedibili numerose astensioni dal voto:
1°) assenza dalla Valle di numerosi elettori che si recano ogni
anno all'estero, in Francia o in Svizzera per motivi di lavoro
durante la stagione estiva;
2°) assenza dai Comuni di ordinaria residenza di elettori
impegnati stagionalmente negli alpeggi estivi di montagna;
3°) assenza dalla Valle di numerosi elettori nel periodo delle
ferie annuali.
Aggiungasi che gli uffici comunali, nel periodo che precede il
ferragosto, sono gravati da molto lavoro straordinario derivante
dalla presenza di numerosi turisti del territorio di questa
Regione, la cui importanza turistica è aumentata notevolmente in
questi ultimi anni.
Per le sue poste ragioni è oltremodo opportuno un rinvio della
data di convocazione dei comizi elettorali al mese di ottobre.
Ora io mi chiedo, se hanno ritenuto allora, se queste difficoltà
di stagione estiva, difficoltà puramente personali degli elettori,
non difficoltà di ordine naturale, personale; potevano consigliare
allora di rinviare le elezioni ad ottobre, mi sembra che le
difficoltà della viabilità invernale siano molto più valide e molto
più evidenti che non quelle della viabilità estiva e della
possibilità estiva di partecipare alle elezioni. Per cui, se allora
era stato fatto per l'estate, non vedo perché adesso non si debba
fare per l'inverno, e notare bene che la legge del '54, dell'estate
non ne ha mai parlato; anche ammesso che sia abrogata quella norma,
non ne ha mai parlato, parlava solo dell'inverno, non
dell'estate.
Ora, non vedo perché ci si debba fare tanti complimenti e si
voglia attribuire chissà quali macchinazioni al Presidente della
Giunta, quando il Presidente della Giunta vi dice: "ritengo che le
elezioni debbano essere fatte nel mese di aprile, e non adesso
perché cadremmo nel pieno cuore dell'inverno".
Ma diamine, viviamo tutti in Valle d'Aosta e comprendiamo anche
bene quali sono le difficoltà che dai villaggi più sparsi, più
lontani, ci sono qualche volta per accedere ai seggi elettorali:
insomma c'è anche uno spostamento del seggio elettorale, dei
presidenti, dei segretari, degli scrutatori, ora non vedo
assolutamente perché allora erano valide delle ragioni che
evidentemente non sono gravi come quelle dell'inverno, oggi cercano
tutt'altre scuse, tutt'altri motivi per attribuire al Presidente
della Giunta di non voler fare le elezioni alla scadenza.
Questo non lo comprendo, del resto sulla scadenza per il 25 di
novembre lei stesso ha ribadito che scade il 25 novembre, nessun
dubbio, io mi invoco alle sue argomentazioni, e mi pare di non dire
niente di particolare e niente di assurdo pensando che queste
difficoltà, che erano già state, in allora, previste e che sempre
si sono mantenute anche con la legge del '63, perché questa
decisione è del '63, cioè successiva alla nuova legge elettorale, a
quella proporzionale che non prevedeva l'impossibilità dal 15
novembre al 31 marzo.
Questa deliberazione sua è successiva, cioè è già adottata sotto
l'impero della nuova legge elettorale, ma se lei allora ha
ritenuto, lei e la Giunta, e evidentemente c'è anche stato un
accordo di partiti che hanno ritenuto logico questo rinvio che
poteva essere esattamente interpretato, diciamo la norma
dell'articolo 15 della legge del '54 come assolutamente attuale,
per delle elezioni che dovevano compiersi in estate, non vedo
perché per l'inverno questo non conta niente, questo non conta.
Allora io mi chiedo, qui si vuole fare il processo alle
intenzioni, attribuendo chissà quali disegni al Presidente della
Giunta. Il Presidente della Giunta dice che le elezioni si faranno
nel mese di aprile.
E vi dico di più, che se voi immaginate che ci fosse anche
qualche intralcio da parte dell'Onorevole, del Ministro
dell'Interno, vi assicuro che il Ministro dell'Interno mi ha detto
che quegli intralci non li porrà. Queste sono le assicurazioni che
vi posso dare oggi in Consiglio.
Montesano (P.S.D.I.)
- C'è prima il Consigliere Fosson,
poi il Consigliere Manganoni e poi il Consigliere Marcoz.
Marcoz
(U.V.)
- Scusi... non le spiace di
invertire, ...perché dovrei fare un salto fino lì. Noi non facciamo
il processo alle intenzioni ma, nevvero, guardiamo soltanto ai
fatti. Io sono lieto che il Presidente della Giunta mi abbia fatto
l'onore di citare qui, è vero, tutto quel po' po' di roba che era
stato allora scritto, è vero, però non mi posso prestare
all'espediente del bravo avvocato il quale, naturalmente, dalla
parte dei documenti avversari attinge soltanto quello che gli fa
comodo, e non attinge quello che non gli fa comodo.
Bisogna che Lei prenda tutto quello che è stato fatto allora,
allora io non dicevo da solo è intuibile che si faccia così, allora
io non dicevo, vero, le difficoltà ci sono perché sono io che le
dico, io ho convocato tutti quanti, e queste difficoltà le abbiamo
valutate tutti insieme, giacché, che mi addita quasi ad esempio, la
ringrazio, allora segua il mio esempio, perché non cerca di
raggiungere un accordo anche lei con tutti i Partiti
democraticamente, facendo intervenire tutti, perché fino adesso
abbiamo soltanto sentito che il Presidente della Giunta fa e
dispone, la pioggia e il bel tempo, è vero; il Presidente della
Giunta fa le leggi, dice che è intuibile secondo lui, e poi quando
cita l'art. 15, sì, è vero, quell'articolo esiste, ma io penso che
non sia applicabile perché non è applicabile, perché non si è
parlato dell'epoca delle elezioni, ma, Signori miei, se si dovesse
andare a guardare, è vero, a quella virgola, non ci sarebbe mai una
legge successiva che disciplina tutta la materia, è vero. Perché
una legge successiva che disciplina tutta la materia, naturalmente,
è da interpretarsi nel senso che disciplina nel suo insieme la
materia.
Ora, più specifico di una legge nuova elettorale, è vero,
proporzionale, in contrapposto alla legge maggioritaria, legge
proporzionale nuova che disciplina tutta la materia, anche se c'è
quel punto omesso, un punto di giorno delle elezioni o di epoca
delle elezioni; naturalmente l'art. 15 milita a nostro favore e
questo il Presidente della Giunta lo sa benissimo. Il Presidente
della Giunta che una volta ha sostenuto in questa aula che il primo
Statuto del 1945 non era più in vigore perché avevamo lo Statuto
del 1948, è vero, e allora non si può mica fare due pesi e due
misure, e allora era perfettamente di quella tesi, che il nuovo
Statuto del 1948 abrogava tutto quanto lo Statuto del 1945. Visto
che la legge elettorale non le conviene, allora, la nuova legge non
abroga tutto, non abroga tutto.
Gli impedimenti di allora erano impedimenti non minori ma di
natura ben, diciamo, di natura più preoccupante, perché domani con
la viabilità, oggi, noi se uno vuol votare, o per riffa o per
raffa, poi ci siete voi che li portate in barella quando devono
votare, lo sappiamo bene, è vero. Quindi, o con elicotteri messi a
disposizione, noi facciamo votare anche al quindici di gennaio con
la tormenta in montagna se vogliamo.
Ma al mese di agosto, quando sono su negli alpeggi, non possono
abbandonare i greggi di 150 mucche, è vero, per venire a
votare.
E allora, anche se andate con l'elicottero, quella gente vi dice
no, perché prima curo i miei interessi, quindi, allora quegli
impedimenti erano di natura personale, se uno è all'estero a fare
un viaggio, a godersi le ferie, non torna, è vero, dalla Grecia,
dalla Spagna ad Aosta per votare.
Ma quando domani vi si dice, sì, c'è un po' di tormenta ma ti
portiamo con una macchina chiusa, naturalmente l'individuo va a
votare nel mese di gennaio, nel mese di febbraio, quando si
vuole.
Quindi affrontiamo la situazione qual è, non nascondiamoci
dietro al dito, e diciamo che non si vogliono fare le elezioni.
Io non ho detto, è vero, che rinnegavo nulla di quella roba lì,
perché ce l'ho precisa in mente, che allora abbiamo pensato di
rispettare l'articolo anche del Regolamento che non può derogare
allo Statuto, non potrebbe derogare, l'abbiamo detto, il
Regolamento dice che dalla prima convocazione, facciamo decorrere
dalla prima convocazione, e facciamolo anche adesso, e diciamolo,
le faremo tra il 25 di gennaio e il 10 di febbraio, lì noi possiamo
farle. Basta che lei lo voglia, è vero, perché lei è il dominus,
lei è il padrone, lei non ha che da dire, io adesso intuisco
diversamente, valuto tutto diversamente e ci viene incontro, faccia
una riunione di tutti i Partiti, è vero, di tutti i Gruppi, e poi
vedrà, se le danno il consenso alla sua intuizione, la sua
intuizione sarà perfetta, se non le danno il consenso lei deve,
anche lei, democraticamente sentire un po' quello che pensano gli
altri, è vero.
Questo mi sembra che sia una cosa abbastanza evidente per cui
noi insistiamo nel ritenere che volendo, e dovendo rispettare le
leggi, le elezioni si debbono fare nei limiti di tempo che, a parte
che se ci fosse della buona volontà quando ci si accorge, è vero,
quando ci si accorge che per rispettare quei termini, rigorosamente
si perde sei mesi di tempo, uno può anche predisporre le cose
quindici giorni prima e col consenso di tutti, è vero, le elezioni
si sarebbero potute fare, ma non pretendiamo tanto perché
comprendiamo molto bene che non rinunciate ai quindici giorni del
vostro mandato nemmeno se dovesse crollare l'architettura celeste,
voi che siete attaccati alle poltrone, mentre noi eravamo
attaccatissimi alle poltrone, è vero, non pretendiamo tanto;
tuttavia, è vero si potrebbe fare tutto, basta della buona volontà
che voi non dimostrate di avere.
Fosson
(U.V.)
- Je voulais dire les mêmes choses
qui a dit le Conseiller Marcoz, souligner justement que si on a
renvoyé les élections en 1963 on a entendu tout de même tous les
partis et c'est à travers un accord démocratique de tous les partis
qu'on a pris cette décision. Je voulais dire aussi les différences
des difficultés qu'il y avait pendant l'été et pendant l'hiver, cet
argument a été bien développé par le collègue Marcoz, donc je ne
veux pas m'allonger parce que il a été très clair et dans cette
claireté nous attendons une réponse autant claire de votre
part.
Manganoni
(P.C.I.)
- Ha detto il Presidente che,
secondo i suoi calcoli, si dovevano fare le elezioni il 10
febbraio. A parte che noi abbiamo dimostrato, e io non lo ripeto,
che dovevano essere fatte entro quest'anno, e non il 10
febbraio.
Ma teniamo pure buona la data del 10 febbraio, che ribadisco
però, questa è la tesi Bionaz, perché in base allo Statuto si
dovevano fare quest'autunno e non il 10 febbraio.
Dice, il Presidente, ma il 10 febbraio non si possono fare le
elezioni in Valle d'Aosta, i miei colleghi hanno già dimostrato che
si possono fare, io voglio ribadire qui sopra.
È vero che dieci anni fa fare le elezioni il 10 febbraio era un
problema, perché, dieci anni fa la metà dei nostri villaggi, non
erano collegati da strade.
Io non voglio farvi perdere del tempo, sennò vi posso citare dei
villaggi che non erano collegati da strade; oggi, 1967, tutti, dico
tutti i villaggi abitati tutto l'anno, non parliamo di villaggi
disabitati, che ormai hanno solo più che le funzioni dei mayen,
dove la gente ci va d'estate, vi ripeto, tutti sono collegati da
strade. Ora...
(voce in aula)
...no quelli abitati tutto
l'anno, ma io ti dirò, tu citassi un villaggio abitato tutto
l'anno, tutto l'anno che non è collegato con le strade, appunto
d'inverno. Ora, Chamois ha una funivia, ha una seconda funivia che
avete in costruzione, a parte, ha una strada che voi non volete
ultimare ma che ultimerete dopo che avrete fatto la funivia, così
avrete due funivie più quella di servizio che fa tre, più una
strada che fa quattro, e poi Chamois ha il seggio elettorale lì nel
capoluogo, poi ha perfino l'aeroporto, non so se quella è una zona
non collegata, allora io mi chiedo cosa intenderete voi per
collegamenti.
Secondo, dieci anni fa molti villaggi alti erano ancora abitati
tutto l'anno, molti di quei villaggi alti che erano abitati tutto
l'anno, oggi non ci sono più, e qui, sempre per non farvi perdere
tempo, non vi cito dei dati e dei nomi di questi villaggi, se però
volete io ve li citerò.
Le valanghe, dice, le valanghe, ma siamo obiettivi, quali sono
le strade e le zone soggette a valanghe, sono Cogne, Rhêmes,
Valsavaranche e Valgrisanche, perché su tutte le altre strade sono
casi eccezionalissimi quando cade una valanga.
Ora, a parte che nello spazio di pochi giorni, alle volte nello
spazio di un giorno e di una notte, si sgombrano le valanghe, ma
ammettendo pure che ci vogliono due o tre giorni, o quattro, sia a
Rhêmes che a Valsavaranche, sia a Cogne che a Valgrisanche, il
seggio elettorale è lassù, quindi, anche se scende una valanga, non
è che quelli devono scendere a Villeneuve o Arvier a votare, quindi
quelli votano là.
Quindi, non è che debbano attraversare la valanga per andare a
votare, non solo...
(voce in aula)
...quali frazioni? Ma le
frazioni non vengono mica bloccate dalle valanghe, sai dove vengono
le valanghe, io ti posso citare a Cogne tutte le valanghe che
vengono, non bloccano i villaggi di Cogne, perché vengono tutte a
valle dei villaggi di Cogne, perché Vielle fa parte di Aymavilles,
ora, e così le altre, e così Rhêmes e così Valsavaranche, e così
Valgrisanche, quindi non vengono bloccati dalle valanghe.
Ammettiamo che in casi eccezionalissimi e forse proprio perché
in quel periodo di elezioni il Consiglio di amministrazione
dell'Universo, che vuol fare dei dispetti all'Amministrazione
regionale, ai valdostani, mandi giù qualche valanga, e va bene, per
attraversare una valanga avrà al massimo dieci metri, cinquanta
metri, e dovendo fare cinquanta metri a piedi per scavalcare una
valanga, in casi, proprio in quel caso specifico no, che male c'è
se si devono fare 50 metri per attraversare una valanga?
D'altronde lo sviluppo della motorizzazione, dieci anni fa le
automobili e quelli che si chiamano il mulo moderno, cioè l'ape, i
motocarri a tre ruote che vanno benissimo, e che ormai tutti li
hanno in Valle d'Aosta, non dico tutte le famiglie ma quasi, allora
non c'erano, dovevano andare a piedi, oggi non perché ci sono
automobili anche nei villaggi, dappertutto ho trovato automobili, o
queste api, o questi motocarri.
Quindi c'è una motorizzazione che permette a tutti di viaggiare
indistintamente.
Pertanto, se queste tesi del Presidente, oggi non reggono più,
ma non solo, queste strade vengono sgombrate, il Presidente non...
che dal '60 ad oggi, tutti i Comuni, quelli di alta montagna
naturalmente, perché per esempio Donnaz non ha bisogno di
attrezzarsi di mezzi antineve, perché quando vengono 20 cm. di
neve, dopo un paio di ore è via.
Ma i Comuni di alta montagna sono tutti attrezzati con mezzi
sgombro neve, modernissimi, che permettono di sgombrare tutte le
strade, e tutte le strade di tutti i villaggi sono sgombre, questo
anche perché vi dicevo che i Comuni hanno provveduto, la Regione,
da allora ad oggi, si è attrezzata e può intervenire in qualsiasi
momento anche in quei comuni che si trovano in difficoltà per
carenza di mezzi sgombro neve. Almeno quando c'ero io la Regione
provvedeva sempre ed immediatamente e io penso che continui a
provvederlo oggi.
Pertanto noi abbiamo provveduto, io penso che il mio successore
continui a provvedere, non ne sono ben informato ma penso che lo
faccia, perché le attrezzature che avevamo noi sono rimaste, non è
che ce le siamo portate via, non solo ma penso che il mio
successore le avrà anche aumentate perché è normale che si continui
a migliorare ed a perfezionare ed aumentare le attrezzature.
Quindi, le tesi sostenute dalla Giunta non reggono, reggevano
allora, dieci anni fa sì reggevano, oggi no, perché il mondo va
avanti, la situazione è cambiata e questo dovete tenerlo presente,
cioè dovete tenerlo presente non solamente quando raccontate sui
giornali che tutto va bene, che si fa qui, che si rivoluziona là,
che in Valle d'Aosta non c'è più niente da fare perché avete fatto
tutto, quindi dovete tenerne conto, non solamente quando raccontate
quelle balle a giornalisti, ma anche quando si tratta di queste
discussioni.
La questione dell'estate, quella sì reggeva allora e regge oggi;
perché gli alpeggi come c'erano dieci anni fa, ci sono ancora oggi,
e
les
arpians
che dieci anni fa passavano tre mesi
negli alpeggi, li passano ancora oggi, questo è esatto...
(voce
in aula)
...ci sono le strade ma ve l'hanno detto, non so se
Caveri o Marcoz, che quando ci sono i
berdzé
non possono
piantare lì una mandria di 100 mucche e andarsene a votare, questo
è vero, non è mica questione di strada, a parte che non tutti gli
alpeggi hanno le strade, no, e quindi effettivamente dagli alpeggi
bisognerebbe fare dei bei pezzi a piedi. Alcuni le hanno le strade,
alcuni no, bisognerà farle anche quelle, ma lì non è più problema
di strade o meno, è il problema che non puoi abbandonare 100 mucche
per andare a votare, le mucche bisogna pur pascolarle, pur
mungerle, non può mica attaccarle nella stalla e dire ben mangerete
lunedì o vi mungeremo martedì.
La questione dell'emigrazione in Svizzera è esatto, perché come
allora andavano le donne in Svizzera a
éfeuiller
, insomma
per i lavori di campagna nelle vigne, ci vanno ancora oggi, e qui
non per uscire dall'argomento, ma bisognerebbe preoccuparci di fare
in modo che queste nostre concittadine trovino del lavoro in loco,
anziché dover continuamente emigrare per andarsi guadagnare il pane
altrove in Svizzera, che se anche è nella progredita Svizzera, però
è un lavoro ingrato, pesante e duro quello che vanno a fare le
nostre donne in Svizzera.
C'è la questione di quello che è in villeggiatura in Grecia, non
so chi lo diceva, è logico, perché se una parte o va in
villeggiatura in Grecia o altrove e dice perché devo piantare lì la
villeggiatura per farmi centinaia e migliaia di chilometri per
andare a votare, quindi la questione estiva regge, regge non perché
in questo caso andiamo nell'inverno, ma perché effettivamente la
questione estiva non è più questione di viabilità o di
comunicazione è questione di gente che è lassù, e pertanto è
inutile che insistiate su queste cose perché voi lo vedete
benissimo, d'altronde se io queste cose non ve le dicevo, voi le
sapevate quanto le so io.
Solamente a voi conveniva ignorarle e sostenere le tesi
opposte.
Dite: "Caveri è stato in carica cinque anni", ma io allora ero
all'opposizione, e quante volte insistevano all'opposizione: "fate
queste elezioni". Cosa mi si rispondeva? "Non c'è la legge".
Purtroppo era vero. Allora non c'era la legge elettorale e a Roma
non avevano fretta di prepararla e così, senza una legge
elettorale, non si possono fare le elezioni.
Ora, non è che io voglio giustificare questo; io dirò sempre:
Roma deve provvedere, doveva provvedere prima, perché si è fatto
male di rinviare, di stare cinque anni in carica; però
effettivamente l'Amministrazione regionale, non è che le colpe si
potevano riversare sulla Giunta se a Roma non facevano le leggi no,
pertanto, dice il Presidente, possono essere fissate in aprile.
Probabilmente in aprile ci saranno le elezioni politiche, beh, non
possiamo escluderlo...
(voci in aula)
...ma non possiamo noi
escluderlo, perché, ufficialmente, la data delle elezioni politiche
non è stata ancora fissata, ufficialmente: ora, che qualche
Ministro democristiano, a Roma, abbia in testa la data delle
elezioni future, può darsi, ma ufficialmente nulla è stato deciso,
ed allora potrebbe anche verificarsi il fatto che in aprile ci
siano le elezioni politiche, ed allora quella potrà servire da
scusa per dire: già ci sono le elezioni politiche, non possiamo
fare le elezioni regionali ed allora quelle regionali si
rinvieranno, ed allora ci sarà la questione estiva; e noi, su quel
fatto dell'estate, quanto abbiamo detto oggi ribadiremo allora,
cioè siamo della tesi che l'estate viene nel periodo che ci sono
gli alpeggi e non si possono fare le elezioni, no, e allora si
arriverà all'autunno come è nei vostri progetti, nelle vostre
intenzioni.
Dice il Presidente: ho avuto assicurazione dal Ministero degli
interni che non si avvererà degli intralci, ecc.
Ma, oggi, chi crede ancora alle assicurazioni dei Ministri del
Centro Sinistra di Roma? Ma bisogna essere degli ingenui,
d'altronde i fatti devono insegnare qualche cosa, quante volte i
membri della Giunta hanno detto: a Roma hanno promesso - qui non vi
rifaccio tutto quanto si è discusso perché non finiremo più - ma
per esempio, quando si parlava di Zona franca, a Roma hanno
promesso, i Ministri hanno promesso, però la Zona franca araba
fenice. Quando si parlava di riparto e di quattrini che non
arrivano da Roma, e adesso Bordon ha pensato bene di squagliarsela,
cosa ci diceva Bordon, a Roma? Sono stato a Roma da pincopallino,
Ministri, personalità, capoccioni dai quali ho avuto assicurazione
che i soldi arrivano.
Giorni fa, quando io ho sollevato, gli ho posto questa domanda
alla quale non voleva rispondere ma, a forza di insistere, ha
risposto e ha detto, quel famoso miliardo dell'art. 14 mi pare che
doveva arrivare nel '66, perché era sul bilancio del '66, e che noi
allora abbiamo detto: "ma questo qui voi ve lo fischiate" e che
Bordon dice: "io ho le assicurazioni, quello arriverà". Nell'ultima
seduta, mi pare che io ho sollevato il problema, ha dovuto
ammettere a denti stretti che quel miliardo non è arrivato.
Eppure, quante volte ha detto da quel banco: "a Roma abbiamo
l'assicurazione, sappiamo, ci hanno assicurato, quindi...
(voce:
abbiamo ricevuto anche una lettera) avete ricevuto
anche una lettera... (
Bionaz:
...sissignore) ...quindi
neanche alle lettere ci si può credere, altro che alle
promesse?
Ora questi fatti, io non ve li cito tutti perché altrimenti non
finiremmo, no, oggi ve ne cito solamente alcuni, dimostrano che
nelle premesse dei Ministri di Roma, no, su quelle premesse non si
può assolutamente fare nessun affidamento, cambiano le carte in
tavola da un momento all'altro, tirando in tavola un sacco di
scuse, ingiustificazioni, per dimostrare il perché loro non hanno
potuto anche se le intenzioni c'erano ecc.
Pertanto, noi, delle assicurazioni dei Ministri di Roma che,
abbiate pazienza, sono della vostra stessa risma, che non si può
credere a voi, alle vostre assicurazioni, alle vostre promesse, non
si può credere alle assicurazioni, alle promesse dei Ministri di
Roma, sono tutti della stessa conventicola, ed allora, noi non ci
fidiamo delle promesse, di quelle assicurazioni, non ci fidiamo,
non ci fidiamo nel modo più assoluto, e ribadiamo che le elezioni
dovrebbero essere fatte questo autunno come dice lo Statuto,
ammettendo pure la tesi di Bionaz, dice il 10 febbraio, però entro
il 10 febbraio devono essere fatte.
Germano (P.C.I.)
- Uno strano dialogo che avviene in
genere tra l'opposizione e Bionaz. Adesso ho visto che, finalmente,
Berthet ha alzato la mano. Avrei voluto che parlasse prima lui
perché pare che non ci siano altri partiti in quest'aula,
comunisti, union e Bionaz, gli altri sono senza voce. Eppure le
elezioni mi pare che riguardino tutti. Ora, io non contesterò
all'Avvocato Bionaz, perché è già stato fatto egregiamente
dall'Avvocato Caveri e dall'Avvocato Marcoz, quanto la tesi che sia
valido il Regolamento e non lo Statuto sia una tesi non
sostenibile, quanto il fatto che sia valida la legge del '54 e non
quella del '62 quando la legge del '62 è la legge più completa, è
la legge più completa, contempla, per esempio, l'eleggibilità a
Consiglieri regionali per quelli che hanno compiuto i 21 anni, che
era già compresa nel primo decreto e nella seconda legge, contempla
tutti i casi di ineleggibilità che erano compresi nel primo decreto
e nella seconda legge.
Contempla che le spese per le elezioni sono a carico della
Regione, come era contemplata nell'altra, contempla i casi di
incompatibilità come erano fatti nelle altre. Per questo fatto del
clima, c'è la testimonianza precisa dell'Avv. Caveri che dice: "in
Commissione ho proposto di immetterlo e tutti sono stati
contrari".
Più dimostrato di così che la legge del '54 è abrogata e questo
piccolo emendamento aggiuntivo che è stato fatto non vale più, io
non lo so, non lo so...
Ma poi c'è un altro aspetto, anche questo lo dico così, per la
cronaca, ha detto: "non la prima domenica di aprile", ha detto:
"nel mese di aprile", e noi sappiamo già anche queste tesi, perché
la prima domenica di aprile dice che sono le Palme e allora non si
può votare; la seconda domenica di aprile è Pasqua, quindi non si
può votare, si andrebbe alla terza domenica di aprile, cioè ci
avviciniamo alla scadenza delle elezioni per dare corpo alle
obiezioni che il Ministero degli Interni ci farà: due elezioni così
importanti, così vicine non bisogna, non bisogna farle. Questo è il
disegno di Bionaz e del gruppo di potere di Bionaz.
Ma l'Avvocato Bionaz poi si stupisce e dice: "come, ma se gli
altri hanno fatto così, io faccio così, io faccio così, cosa c'è da
stupirsi?". Ma siamo di fronte a persone diverse, Avvocato Bionaz,
siamo di fronte a dei casi completamente diversi, vede, noi
sappiamo come sono state condotte dal suo Partito le trattative col
nostro Partito per la legge Azara. Inoltre ha fatto una domanda
scritta dicendo: "noi votiamo la legge Azara a condizione che si
modifichi l'articolo 2 per quanto riguarda la Sicilia, per quanto
riguarda un diritto di autoscioglimento che è già contenuto nello
statuto siciliano e che non verrebbe contemplato nella legge Azara,
e a condizioni che le elezioni regionali in Valle d'Aosta si
facciano nell'autunno". Nel luglio, i rappresentanti del suo
Partito e, se vuole, le dico anche il Segretario del Gruppo
parlamentare della Democrazia Cristiana, onorevole Zaniboni, ha
risposto: "Zaniboni... buon lavoro, ha risposto, siamo d'accordo
per le elezioni in Valle d'Aosta per l'autunno, però non siamo
d'accordo per l'emendamento dell'articolo 2 per quanto riguarda la
Sicilia". E i nostri hanno detto: "va bene, va bene, consulteremo i
siciliani se loro sono d'accordo alla ripresa autunnale,
concorderemo per la legge Azara".
Alla ripresa autunnale, era intervenuto il Gruppo Bionaz, e
quale è stato il cambiamento di scena da parte del Gruppo della
Democrazia Cristiana? Siamo d'accordo per la Sicilia, presenteremo
noi l'emendamento aggiuntivo, però non siamo d'accordo che le
elezioni in Valle d'Aosta si facciano in autunno, e, insomma, lo
sappiamo noi Avvocato Bionaz, quindi non è che caschiamo dal
settimo cielo, capiamo quali sono le vostre intenzioni, ci troviamo
di fronte a situazioni diverse, diverse, per l'Avvocato Caveri, il
prolungamento del mandato non ha provocato ondate di indignazione,
se mai l'indignazione l'avevamo col Gruppo Democristiano che non
accettava la nostra proposta di fare la legge proporzionale, e
tirava per le lunghe, e mi ricordo che io e l'Avvocato Caveri siamo
stati a Roma a sollecitare la legge elettorale proporzionale ed era
il Gruppo Democristiano che l'ha tirato alla lunga fino ad ottobre.
Subito dopo la legge si sono fatte subito le elezioni senza perdere
un giorno, ma si capisce! Guardi la data di proclamazione della
legge, guardi le elezioni allora Lei vedrà! Non si capisce? Sono
dati di fatto che abbiamo vissuto. Quando è capitato per
l'onorevole Marcoz, nessun partito ha richiesto le elezioni; è
stato l'Avvocato Marcoz che ha preceduto tutti e ha chiamato tutti
i Partiti e ha voluto che ci fosse l'unanimità.
Tutti sono stati unanimi, compresa la Democrazia Cristiana che
non ha fatto alcuna obiezione, e tutti assieme abbiamo fissato la
data dalla quale il Presidente della Giunta ha tenuto il massimo
conto perché non ha spostato di una domenica, si è detto il 27
ottobre e si è fatto il 27 ottobre.
Di fronte a della gente che è diversa, voi invece vi siete
insediati in quei posti con forza, contro la nostra volontà, contro
la nostra volontà che chiedeva che cosa, Avvocato Bionaz? Vediamo
chi è democratico, noi chiedevamo che si facessero le elezioni, voi
no, voi non le volevate, voi avete usato tutti gli strumenti perché
il popolo valdostano non si pronunciasse, questa è la differenza
fra voi democratici e noi democratici.
Noi non volevamo stare a quelle poltrone, volevamo che il popolo
dicesse chi doveva stare in quelle poltrone, che non lo
stabilissimo noi o voi. Voi invece non volete il pronunciamento del
popolo e, sia chiaro, perché tutta la vostra attività denota queste
cose, ma insomma, quando è morto il povero Gex voi eravate
insediati, la Gazzetta del Popolo, il giornale della Democrazia
Cristiana, ha detto che l'Avvocato Bionaz è andato al Consiglio dei
Ministri a richiedere che le elezioni, in sostituzione
dell'Onorevole Gex, fossero state nell'ottobre del '66, pubblicato
sulla Gazzetta del Popolo.
Sì, il risultato è vero, il risultato è vero che avete inventato
la storia della legge ordinaria, della costituzionale, quel povero
Senatore che è venuto qui una volta e abbiamo discusso su queste
questioni, ha pensato bene di non venire più dalla figura come ha
fatto, e non è più venuto da quella volta. Qual è la sostanza? Che
voi non le avete volute e lo sanno tutti, lo sanno anche le pietre
in Valle d'Aosta, voi non volevate che il popolo dicesse la sua
opinione perché avete la coscienza sporca, perché solo in quel caso
si rifiuta il giudizio del popolo, solo in quel caso perché vi
siete insediati come vi siete insediati.
Chi non ha più interesse di voi di dire: "siamo al nostro posto,
il popolo ci conferma", e se vi conferma il popolo, noi vi alziamo
tanto di cappello, state lì, non vi sono più problemi di facente
funzione o non facente funzione, è un giudizio popolare, se il
popolo non vi manda lì, e abbiate pazienza, lasciate il passo ad
altri, ma affidatevi al giudizio del popolo, non fare come voi
volete. Ma, Avvocato Bionaz, siamo proprio sinceri fino in fondo,
questo gioco che lei fa qui col Consiglio regionale, ma l'hanno
fatto nel suo Partito, un anno e tre mesi fa c'è stata la crisi nel
suo Partito, ogni Partito che ha una crisi fa un congresso, gli
iscritti votano per chi vogliono e ci sarà una maggioranza, una
minoranza, un comitato direttivo, un organismo regolare; a Bionaz
questo non conveniva e il congresso al Partito Democristiano non si
fa, c'è poco da fare, passa un anno e tre mesi.
Adesso poi si inventa un quesito alla Direzione per farsi
rispondere "no" dalla Direzione e avremo questo Partito che andrà
alla campagna elettorale con due commissari mandati da Roma. Ma
questo perché sono cose che riguardano il Partito Democristiano,
non interessano me, a me interessano solo per l'aspetto del metodo,
per come è fatta una determinata persona, è chiaro, è chiaro che
non conveniva a Bionaz, e quello che non conviene a Bionaz per
quanto è nelle sue possibilità e capacità, non si fa, non si fa,
non solo al Consiglio regionale ma anche in casa sua.
Ora, non si tratta di fare dei comizi, qui si tratta di realtà,
di realtà, abbiamo la direzione della cosa pubblica in Valle
d'Aosta, un gruppo di potere che non esita a violare leggi e
regolamenti pur di ottenere i suoi risultati, quelli che
interessano particolarmente personalmente a loro, a loro, questa è
la realtà.
Gruppo di potere che, oltre tutto, amministra anche male,
amministra anche male, gruppo di potere che può portare la Regione
valdostana, che è sempre stata citata sul piano amministrativo, e
io parlo in generale, per tutti i 20 con amministrazioni DC e altro
colore, è sempre stata citata come un esempio di buona e saggia
amministrazione e oggi, invece, come vedremo nei prossimi punti,
andiamo incontro a pericoli di caos finanziario, di arrivare al
livello di altre regioni che noi abbiamo sempre deprecato.
Quello che diciamo noi è questo, il dibattito che facciamo con
questi Signori qui, nell'ambito del Consiglio regionale, purtroppo,
resta accademico, perché possiamo portare l'argomentazione se
vogliamo, possiamo dimostrare di avere ragione come abbiamo
dimostrato parecchie volte, ma Bionaz dice no, e quando dice no
lui, c'è poco da fare, tutti gli altri stanno zitti, tutti gli
altri stanno zitti.
Noi comprendiamo che questo è accademico perché voi voterete
contro la nostra mozione, e voi tenterete di fare le elezioni
quando farà comodo o riterrà lui che gli farà comodo, noi però ci
appelliamo a tutto il popolo valdostano e ci appelleremo fuori di
qui a tutto il popolo valdostano.
Denunciando chi siete, denunciando il vostro comportamento e
siamo sicuri che il popolo valdostano capirà, e al momento
opportuno vi darà la risposta che vi meritate. E poi non crediate
di fare tutto quello che volete.
Guardate, abbiamo avuto l'esempio a Roma, per le elezioni
amministrative che si fanno al 12 novembre, un altro gruppo di
potere ha deciso di fare il 12, perché? Perché al 17 novembre
scadevano altri 78 comuni; e allora già il Sottosegretario agli
interni aveva dichiarato alla Camera che per questi 78 si sarebbe
votato dopo le elezioni politiche, dopo le elezioni politiche;
ebbene, credevano di fare così, ma di fronte alle proteste generali
hanno dovuto fissare un altro turno al 3 dicembre, dove voteranno
questi 78 comuni, e al 3 dicembre, siamo nel clima invernale, che
diceva Bionaz, la metà di questi Comuni sono del Trentino-Alto
Adige e dell'Appennino, di zone montane che sono meno servite di
strade di noi, quindi si può votare e si può votare benissimo.
Noi denunceremo queste vostre posizioni al Popolo Valdostano e
noi siamo certi che il vostro disegno di andare nell'autunno non ve
lo lasceremo passare, non ve lo lasceremo passare, autunno del
1968, evidente.
Montesano (P.S.D.I.)
- Ci sono iscritti il Presidente
Bionaz, l'Assessore Maquignaz e il Consigliere Caveri. Allora...
poi Berthet...
Maquignaz
(D.C.)
- I Consiglieri che hanno preso
la parola fino adesso mi pare che abbiano sostenuto più o meno
tutti che la situazione è cambiata, non ci sono più delle
difficoltà che c'erano prima per fare le elezioni nel periodo
invernale.
Il Consigliere Manganoni diceva: "tutte le frazioni della Valle
sono servite da strada". Io non sono d'accordo.
Solo a Valtournanche noi abbiamo il Mont Perron, Mont Menè,
Pessey, Les Prò, Les Sés  e Singlin che non sono allacciate a
strade. Nel periodo invernale noi sappiamo che lassù a 1500 metri
può arrivare anche una nevicata di un metro di neve; quindi nel
caso di una nevicata nel giorno delle elezioni, evidentemente le
persone anziane sono impedite e non possono recarsi a votare;
quindi io dico, sono diminuite queste difficoltà, ma sono certo che
sussistono ancora oggi, perciò fare le elezioni nel periodo
invernale, avrei dei dubbi, perché penso che la popolazione non
possa accedere liberamente a votare.
Caveri
(U.V.)
- J'espère que le Docteur Montesano
me permettra de faire une remarque et une recommandation sur un
fait que nous avons vu avec nos yeux. Il manquait encore cela: que
l'on voie distribuer des journaux pendant la séance; or, je ne sais
pas où va finir la dignité et le prestige du Conseil, alors il
faudrait aussi voir, nous enverrons nous aussi un camelot, ou
l'huissier de la Vallée, pire encore l'huissier de la Vallée,
distribuer le Peuple, vous vous distribuerez Le Travail, Monsieur
Pedrini, on verra quelqu'un de ses lieutenants distribuer le
"Monitore", en somme je ne pouvais pas faire à moins de faire cette
remarque et de prier Monsieur Montesano d'éviter qu'on assiste à
des choses si ridicules et incompatibles avec la dignité du
Conseil.
Montesano (P.S.D.I.)
- Consigliere Caveri, Lei è arrivato
in ritardo su questo appunto che fa, in quanto che io non sapevo
nulla di questa distribuzione; nel momento che mi sono accorto ho
fermato, come tutti hanno visto, ho fermato quello che si stava
facendo; quindi, io sono d'accordo su quello che dice Lei, sono
perfettamente d'accordo, tanto d'accordo che io ho troncato, al
momento giusto, quando mi sono accorto di questa distribuzione, che
non so per iniziativa di chi è stata iniziata e, quindi, perciò
hanno visto tutti che è stata fermata, per quelle ragioni che Lei
ha detto. Quindi, perciò, Lei ha fatto questo rimarco, però il
rimarco l'ho fatto anch'io, tanto è vero che ho impedito la
continuazione di questa distribuzione di giornali; cosa
giustissima, altrimenti tutti si mettono a distribuire giornali
qui, in Consiglio regionale.
Non ha altro da dire Avv. Caveri... per il momento.
Berthet
(D.C.)
- Non è il caso di raccogliere le
solite malignità, i colpi di spillo che il Consigliere Germano sa
distribuire con tanta eleganza, e tanto meno di accogliere le sue
insinuazioni. Anche l'Avvocato Bionaz non ha bisogno di un
Consigliere che prende la parola per difendere quanto egli ha
esposto al Consiglio.
Io vorrei fare notare qualche cosa ai Consiglieri dell'Union,
proprio a quelli dell'Union, perché io capisco benissimo che i
Consiglieri comunisti sostengano la tesi delle elezioni immediate
perché evidentemente loro, il loro elettorato è nei grossi centri;
ma gli amici dell'Union, come possono sostenere che le votazioni
sono facili per il vostro corpo elettorale come per il nostro?
(si sente una voce in lontananza)
...beh, insomma, vi
chiamerò Compagni, e va bene... se volete vi gratifico di quel
titolo, compagni unionisti allora, va bene... e allora avec les
cocos chéris, si vous voulez aller d'accord, continuez de ce pas,
d'accord, entendu, oui les cocos chéris, en tout cas l'étonnement
que Monsieur l'Avocat Marcoz tout à l'heure nous a exprimé, je l'ai
moi-même parce que je ne comprends pas le fait que vous vouliez
soutenir que dans nos paroisses, dans nos montagnes, dans nos
villages, on puisse aller voter avec toute facilité, parce que
l'histoire de l'hélicoptère, ou de l'avion, vous savez, c'est un
peu... En tout cas je disais ceci, je voulais vous dire ceci: si
vous avez des doutes sur la question du mois d'avril, moi je
proposerai que tous les chefs responsables de parti se réunissent
et qu'ils fixent le dimanche d'avril pour faire ces élections, de
manière que nous soyons certains, parce qu'il y aura un engagement
précis, on ne peut pas le faire le premier dimanche parce que c'est
le dimanche des Rameaux, on ne peut pas le faire le deuxième, parce
que c'est le dimanche de Pâques, alors faisons-le le troisième
dimanche du mois d'avril, et alors, tous, d'accord ensemble, nous
signerons, on fera les élections le 20 avril ou quoi, le troisième
dimanche du mois d'avril, et alors si les choses sont prises
d'accord ensemble, les élections sont faites pratiquement. Mais ne
soutenez pas les thèses de faire les élections au mois
d'avril  parce que en Vallée d'Aoste nous n'avons pas
seulement des jeunes qui savent skier et qui savent aller d'un côté
et de l'autre faire la fête, faire la bringue, si vous croyez, il y
a aussi des vieux, il y a aussi des gens qui sont malades, il peut
avoir, on ne peut pas savoir le temps qu'il fera dans ce moment.
Par conséquent, comme proposition formelle moi je voudrai que le
Conseil prenne en considération cette proposition de se réunir les
chefs de parti et ensemble nous fixerons la date des élections que
moi je proposerai le troisième dimanche d'avril puisque le premier
et le deuxième on ne peut pas les faire.
Bionaz (D.C.)
- Io vorrei dire all'Avvocato Marcoz che
non ha risposto alla mia domanda, che perché allora hanno ritenuto,
allora, si potevano rinviare di alcuni mesi, e non sarebbe caduto
il mondo e nessuno ha detto che eravate attaccati al potere, che
eravate attaccati alla poltrona, nessuno l'ha detto, tanto è vero
che i partiti hanno aderito, e perché oggi si devono dire le cose
contrarie? Questo domando, soltanto questo. Allora, per il rinvio
di sei mesi dovuto a delle condizioni che sono valide, ritengo, ma
non come queste che noialtri adesso facciamo presente, nessuno ha
obiettato nulla, i partiti tutti d'accordo, oggi però noialtri
siamo attaccati alla poltrona. È per questo che cerchiamo di
rinviare le elezioni. Scusate, questo è proprio due pesi e due
misure... d'accordo, va bene, però non avete riconosciuto che
avevamo ragione, se riconoscete che avevamo ragione, allora ditelo,
siamo tutti sullo stesso piano.
Manganoni
(P.C.I.)
- Ha trovato l'occasione per
esporre in quel Consiglio il suo programma stradale svolto e non
svolto e poi si è sentito anche dire che ci sono molti villaggi che
ancora aspettano la strada e anche la semplice pista, la pista di
Manganoni, non ci sono queste strade, per cui le difficoltà per
accedere ai seggi elettorali ci sono ancora oggi, caro Manganoni,
ci sono ancora oggi, malgrado tutto il suo programma stradale. Le
valanghe non ci sono più, perché poi ci sono i paravalanghe, e poi
c'è lo sgombro strade, perché se cade nella notte una valanga,
l'indomani è già tutto pulito, naturale, insomma... ma si
capisce... e poi le effeuilleuses, c'è il problema delle
effeuilleuses... Caro mio, le effeuilleuses, se si fanno le
elezioni d'estate, come si sarebbero dovute fare nel 1963, c'erano
le effeuilleuses che erano assenti. Ora, tu devi sapere che le
effeuilleuses, al mese di giugno hanno già finito il lavoro, e non
al mese di agosto, ecco. Io non so se Manganoni è un vigneron, ad
ogni modo questo lo voglio ricordare...
Promesse di Roma, ma insomma, promesse, noi dobbiamo prendere
contatti con i ministri che rappresentano attualmente il potere
centrale, e facendo presente queste cose, come del resto è stato
fatto dal mio predecessore, al Presidente del Consiglio dei
Ministri, facendo presente queste cose, io sono sicuro che se mi
dicono e mi promettono che non ci saranno intralci, io non ho
nessuna ragione per dubitare che questi intralci ci siano, nessuna.
Poi c'è stato l'intervento di Germano il quale fa il dialogo con
me, non con gli altri, con me; io dico, è chiaro che deve fare il
dialogo con me, perché è il Presidente della Giunta che deve fare
il decreto. È chiaro questo.
Ora, dice Germano, pensi che quando si è discussa la legge del
1963, del 1962, l'Avvocato Caveri ha fatto presente che bisognava,
che c'era quella difficoltà in Valle d'Aosta, ed eravamo nel 1962,
e non vent'anni fa quando non c'erano le strade, c'erano già nel
1962 le strade, c'erano già, dice. L'Avvocato Caveri stesso ha
riconosciuto che ci sono delle difficoltà nei mesi invernali per
fare le elezioni e lo ha detto in Commissione, per sua ammissione;
la Commissione ha ritenuto che non fosse il caso di inserirlo nella
legge; ma ciò malgrado, nel 1963, nell'anno dopo, voi avete
ritenuto che certe difficoltà sono (??) del diritto dell'esercizio
del voto. Caro Germano, Lei qui è inutile che faccia dei sofismi e
che cerchi di prender in ridicolo il pubblico, il pubblico, perché
a noi questo non attacca, ma è questa la verità. Nel 1963 le
difficoltà c'erano, e c'erano per l'estate, quando il giorno ha la
durata che ha, anche se ci sono gli alpigiani, che si possono
benissimo dare il cambio, se hanno voglia di votare, per l'inverno
tutte queste difficoltà sono tutte scomparse, perché allora c'erano
loro, e loro non erano attaccati alle poltrone, e infatti nessuno
lo ha detto, ma oggi che ci siamo noi, noi siamo attaccati alle
poltrone. Ma la verità Germano è questa: Lei è ben d'accordo con me
di fare le elezioni in aprile... no, no diciamo la verità, sappiamo
anche quello che si passa in casa vostra, non solo quello, andate a
fare la diagnosi nella casa di altri partiti, anche in casa vostra
sappiamo quello che succede, che sono tutti d'accordo, naturale,
vogliono solo evitare che si vada in autunno, la verità è
questa.
Non abbiamo nessunissima intenzione di andare all'autunno,
nessunissima, se io ho proprio voluto avere un abboccamento con il
Ministro dell'Interno, è proprio perché mi assicurasse che non ci
fossero degli intralci dovuti alle elezioni politiche, e queste
assicurazioni le ho avute. Del resto, farò come ha fatto il mio
predecessore, manderò una lettera al Consiglio dei Ministri, al
Presidente del Consiglio, dicendo che queste sono le posizioni
nostre, e mi pare, mi pare che non abbiamo nessuna ragione per
dubitare che non ci saranno degli intralci, come già vi ho
detto.
Dice, poi, Germano, la legge Azara, ecc... Cosa c'entra la legge
Azara con le questioni elettorali della Valle d'Aosta, con queste
nostre, cosa c'entra la legge Azara, che caso mai non potrebbe
avere valore retroattivo? Cosa c'entra la legge Azara? Qui il
Presidente, per Statuto, deve indire le elezioni. Vi ha detto che
le indice per la prossima primavera, e cosa andate a ricercare
tutto il resto soltanto perché c'è un po' di pubblico in tribuna e
può sentire il comizio del compagno Germano, solo questo. Ma
insomma... questo non è serio, di andare a menare il can per l'aia
come fa Lei, non è serio.
Stia tranquillo che il popolo dirà quello che ha da dire, dirà
quello che ha da dire, e vi preoccupate di quello che dirà il
popolo, state tranquillo... e vi preoccupate! Intanto io non
accetto da Lei, non accetto da Lei che mi dica che abbiamo la
coscienza sporca, proprio da Lei questo non lo accetto, da Lei
personalmente, signor Germano. Noi abbiamo la coscienza pulita, ha
capito, e le elezioni, vedrà che le elezioni diranno quello che
hanno da dire, ma io l'ho già detto un'altra volta, che se le
elezioni daranno il risultato che daranno, e vi rimetteranno in
sella, noi non ci faremo cacciare dal Consiglio regionale, state
pure tranquilli, vi lasceremo i banchi della Giunta in buon ordine,
senza aver bisogno di ricorrere a certi metodi, state
tranquilli.
Poi guardi, Lei si preoccupa di quello che succede nel Partito
della Democrazia Cristiana, e Lei ha ben ragione di preoccuparsi di
questo, perché della Democrazia Cristiana, Lei avrà, Lei e i suoi
amici avrà ancora tanti dispiaceri, se lo ricordi, che sia poi
Bionaz o un altro, insomma, questi dispiaceri, stia tranquillo che
Le daranno ancora tanti dispiaceri, ecco, ecco, tanti dispiaceri
che Le daranno ancora, perché, mi pare... perché nel nostro
Partito, si occupi del suo, e non del nostro. Comunque, per
ritornare ai nostri argomenti, io non posso che rassicurare il
Consiglio che le elezioni si faranno al mese di aprile e che non
c'è nessuna ragione per dubitare, come ha insinuato il Consigliere
Germano, che noi poi troveremo degli agganci e dei motivi per
andare all'autunno 1968. Questo sia ben chiaro.
Del resto il Prof. Berthet ha fatto una proposta; io non so se
il Consiglio vuole decidere su quella proposta; mi sembra che sette
giorni più sette giorni meno, quindici giorni più quindici giorni
meno, non mi sembra che possa guastare.
Comunque, il Presidente della Giunta ha intenzione, e lo farà,
di indire le elezioni per il mese di aprile 1968, senza nessun
rinvio, e senza avere in mente nessunissima arrière pensée perché
queste elezioni debbano essere rinviate, nel modo più assoluto.
Andrione
(U.V.)
- Je voudrais poser une question
personnelle à Monsieur Berthet; je ne comprends pas pourquoi le
dimanche des Rameaux serait défendu? Au contraire, comme c'est le
premier d'avril, on aurait la joie de faire un poisson d'avril en
allant voter... et alors le premier ou le dernier dimanche de mars,
ce n'est pas difficile, je ne vois pas pourquoi on doit renvoyer
parce que c'est le dimanche des Rameaux; quelle est la raison
spécifique pour renvoyer le dimanche des Rameaux? Vous vous avez
affirmé cela... je disais comme possibilité pour que vous renvoyiez
même en automne...
Berthet (D.C.)
- ...on ne peut pas les faire le 7 parce
que c'est le dimanche des Rameaux, on ne peut pas le faire le 14
parce que c'est le dimanche de Pâques...
Andrione
(U.V.)
- ...on ne peut pas le faire le
21, parce qu'il y a une grève des cheminots...
Casetta (P.C.I.)
- Bionaz, che era stato evasivo allora,
al mese di giugno su quella nostra interpellanza, quando disse:
"farò le elezioni quando sarò obbligato dalle leggi e dai
regolamenti", l'abbiamo sentito tutti, e sentiremo anche il nastro
e vedremo il verbale. Oggi, oggi, è stato meno evasivo, a forza di
tirarlo, vien fuori qualcosa; possono essere fissate per l'aprile,
senza intralci da parte del centro "vi assicuro che mi hanno detto
che non frapporranno intralci". Ora, le assicurazioni di Bionaz, a
proposito di Roma, noi credo le conosciamo già abbastanza bene;
sono quelle che riguardano la Cogne, sono quelle che riguardano la
zona franca, sono quelle che riguardano le elezioni del deputato
che dall'aprile dello scorso anno non si sono fatte, ma per volontà
unica della Democrazia cristiana; questa è la realtà delle
assicurazioni che ci vengono da Roma.
I precedenti, quindi, che voi invocate adesso, non hanno niente
a che vedere con l'attuale situazione; intanto si richiamano ad un
accordo generale tra i partiti; provate un po' a fare questo
appello adesso, vedere quale accordo generale troverete su questa
questione tra i partiti; il Presidente Marcoz, allora, quando ha
riunito tutti i partiti valdostani presenti in Valle d'Aosta, ha
trovato l'unanimità fra questi partiti sul rinvio delle elezioni.
Oggi questa unità non c'è più, questa unità non c'è, i partiti
chiedono, almeno la maggioranza dei partiti chiedono le elezioni
nella nostra Regione, e le elezioni subito, le elezioni secondo lo
statuto della nostra Regione.
Ma è evidente che, per l'Avvocato Bionaz, il fine giustifica i
mezzi e i mezzi sono quelli di rinviare il più a lungo possibile le
elezioni, perché nel decalogo delle sue promesse al giorno del suo
insediamento illegale, non c'è rimasto più niente, è rimasta carta
scritta e non si è realizzato niente. Veramente, varrebbe la pena
di dire che si sono realizzate delle chiacchiere, si sono scritte
delle lettere e poi si è realizzata la parte più negativa, più
deteriore per la vita politica valdostana: quella del clientelismo,
della discriminazione, del favoritismo, del sottogoverno. Questo si
è realizzato e si sta realizzando appieno! Ecco perché volete
tirare avanti su questa strada, non volete le elezioni che noi
chiedevamo già nel luglio dello scorso anno, ed eravamo disposti a
dimissionare quel giorno, purché si facessero le elezioni in Valle
d'Aosta.
Chissà perché, dice Bionaz, volete attribuirmi quali
macchinazioni. Basta risalire al luglio dello scorso anno per
vedere di quali macchinazioni e di quali disegni Lei sia capace,
senza risalire più addietro.
Oggi credo che noi comprendiamo meglio che, anche se lo
pensavamo, non l'avevate detto, non l'avevate scritto, ma oggi
comprendiamo veramente che le elezioni non le volete; ma,
evidentemente, non basta che non le vogliate voi, voi aggrappandovi
a leggi, a regolamenti che tentate di interpretare come volete, non
riuscirete, fortunatamente per voi, a rinviare le elezioni sine
die.
Prima occorre ribadire che le elezioni si devono fare in
autunno, si debbono fare in autunno, la storia del febbraio non
conta niente, non conta proprio niente la storia del febbraio. La
legge di febbraio, il 25 gennaio, il 10 febbraio, è un po' come la
storia di Cappuccetto Rosso; la verità è che vorreste non farle
perché, quando fate la data di aprile, sapete benissimo che da Roma
troverete aiuto per rinviarle, perché ci saranno le elezioni
politiche.
Ora voi, il motivo, dicevo prima, è che aspettate che Roma vi
dia retta, accolga le vostre suppliche, vi dia qualche briciola, e
vi permetta di fare un po' di fumo su quelle che sono state le
vostre promesse del luglio dello scorso anno, che non sono state
mantenute.
Noi invece diciamo che non basta questo e che occorre fare le
elezioni proprio per farvi capire quanto sia stato illegale il
vostro insediamento di allora, e questo è il metro di misura,
l'unica cosa che può dare l'indicazione esatta di quello che noi
diciamo in questo momento, elezioni, quindi elezioni subito, non ad
aprile, le elezioni subito, come chiedono gli elettori.
A proposito dei comizi, Avvocato Bionaz, non li facciamo noi qui
i comizi, andiamo a farli nei paesi e nei villaggi e ve ne
accorgerete molto presto se rinviate le elezioni.
Chamonin
(U.V.)
- Je voulais simplement dire que
nous sommes d'accord sur la nécessité de faire les élections et de
les faire au plus vite étant nécessaire un éclaircissement de la
situation politique locale. Tous les groupes d'ailleurs sont
d'accord sur la question de faire les élections et de les faire, il
me semble, au plus vite. D'autre part, la probabilité de
l'impossibilité d'accéder aux sièges électoraux, en plein hiver,
évidemment existe; on ne peut prévoir les situations de climat de
l'hiver, en montagne, en haute montagne et plus de la moitié de nos
communes sont situés en haute montagne. Ne pouvant faire
abstraction de ces raisons qui vraiment existent, il nous semble
que la date la plus proche, et nous insistons qu'il faut faire les
élections au plus vite, ne peut malheureusement être fixée avant le
mois d'avril, et sur cette date nous nous déclarons d'accord.
Nous prions quand même le Président de la Junte de vouloir nous
fixer une date du mois d'avril.
Pedrini
(P.L.I.)
- È un argomento di primo piano;
io potrei già quasi anticipare una dichiarazione di voto che sarà
di astensione, in quanto per noi, adesso, aprile, non ha nessuna
importanza. Noi le facciamo quando il Consiglio, cioè la
maggioranza del Consiglio decide. Una cosa però noi chiediamo, ed è
questa: desideriamo le elezioni al più tardi nel mese di aprile del
prossimo anno, e desideriamo che questo impegno venga preso
ufficialmente dal Presidente della Giunta, eventualmente anche
tramite una riunione di capigruppo, non ha nessuna importanza, ma
che sia già stabilito, ossia, che non ci sia nessuna possibilità,
come è stato prospettato, che si possano rimandare le elezioni ad
autunno.
È evidente, e su questo concordo pienamente con alcuni oratori
che mi hanno preceduto, che le elezioni regionali della Valle
d'Aosta saranno un test per quello che è la politica italiana e, di
riflesso, le elezioni politiche che avverranno fine maggio - primi
di giugno.
Noi temiamo, noi Liberali, che ad un dato punto la Democrazia
Cristiana non gradisca, a poche settimane dalle elezioni regionali,
non gradisca affrontare una competizione elettorale, sia che questa
dia ad essa dei vantaggi o degli svantaggi, ma comunque una
elezione è sempre, certo, una incognita. Di fronte a questa
incognita noi temiamo, ripeto, che il Governo, ancora una volta
dica: "no, rinviamo le elezioni regionali all'autunno del
1968".
Sia chiaro che noi Liberali non accettiamo questa impostazione;
prendiamo atto del Presidente della Giunta che anch'egli è
dell'opinione, almeno sino ad oggi, va bene, sino a questo momento,
è dell'opinione di fare svolgere le elezioni ad aprile; però, al
fine di avere la certezza matematica che queste elezioni si
svolgano proprio nel mese di aprile, si fissi la data, si faccia un
comunicato alla stampa, lo si comunichi al Ministero, di modo che è
una cosa fatta, non se ne parla più; sappiamo poi che è la prima
o... io direi di non andare tanto in là. Noi saremo per il 7, la
domenica 7 aprile, perché evidentemente poi, il 21 poi, ci sono,
non si sa bene se si vota a maggio o giugno, non vorremmo poi che
ad un certo punto si dicesse "ma non ci sono i 45 giorni di
distanza, non so, che saltasse fuori qualche cosa, non si sa bene,
ad un certo punto qua si possono fare anche i giochi dei
bussolotti, e quindi, metterci di fronte ad un fatto compiuto, per
cui noi non ci si possa ribellare. Io direi al più presto,
possibilmente il 7 di aprile.
Comunque, è chiaro che noi Liberali desideriamo queste elezioni
e, nella primavera, nell'aprile del 1968, senza alcune possibilità
di rinvio.
Germano (P.C.I.)
- Ho preso la parola su questo argomento
soprattutto per chiarire quale è la posizione del Partito
socialista, posizione che mi pare è già stata chiarita attraverso
un comunicato, che è stato emesso direttamente dalla Federazione,
dove naturalmente c'è l'impegno del Partito di eseguire le elezioni
nel mese di aprile.
Dirò oggi, a seguito della discussione che è avvenuta, che da
parte nostra sarebbe auspicabile che si trovi, ad un certo momento,
l'accordo anche su quello che è una data. Per quanto mi compete, io
sarei del parere che la prima domenica di aprile sarebbe la data
più indovinata, anche perché tiene conto di tutti quegli elementi
di difficoltà che sono stati appunto discussi in questo
Consiglio.
Va da sé che il nostro è un impegno preciso. Quelli che
naturalmente si preoccupano che il mese di aprile, per la
concomitanza con le elezioni politiche, possa essere un motivo per
differirle dell'ottobre, nell'autunno del 1968, io penso di poterli
rassicurare perché, come Partito, non siamo assolutamente disposti
a differire oltre il mese di aprile le elezioni regionali.
Quindi, ho voluto dire queste cose, a nome del Partito,
soprattutto anche sulla scorta di una decisione unanime, ed io
penso che questo possa rassicurare tutti su questa data e, quindi,
possa anche portare alla conclusione di un eventuale accordo anche
sulla data che, ripeto, a mio parere, e qui, naturalmente, più che
un parere di partito, è un parere personale, sarebbe auspicabile la
prima domenica e quindi il 7 di aprile.
Montesano (P.S.D.I.)
- Nessun altro chiede la parola?
Germano (P.C.I.)
- "Impegno preciso", cosa vuole dire?
Vuole dire che i tre Consiglieri del PSU il 13 febbraio, se non c'è
il decreto, danno le dimissioni?
Colombo (P.S.I.)
- Germano, impegno preciso vuole dire...
tutte le conseguenze che portano alle elezioni il mese di
aprile.
Montesano (P.S.D.I.)
- Nessun altro chiede la parola?
Consigliere Berthet.
Berthet
(D.C.)
- ...su questa riunione dei
capigruppo, per stabilire la data, e così c'è un impegno formale da
parte di tutti i gruppi.
Montesano (P.S.D.I.)
- Allora, i capigruppo sono
d'accordo nel voler prendere in esame questa possibilità di
riunione per stabilire la data, perché qui il Consiglio, i diversi
gruppi hanno fatto conversione mi sembra, sul mese di aprile; c'è
la richiesta di una precisazione del giorno; io chiederei ai gruppi
della minoranza se ravvisano l'opportunità di un incontro con gli
altri gruppi e con il Presidente della Giunta, per vedere di fare
scaturire da questo incontro una...
Caveri
(U.V.)
- La mozione venga messa ai voti; se
poi il Presidente della Giunta, successivamente ci vorrà convocare,
padrone di convocarci.
Montesano (P.S.D.I.)
- Nessun altro chiede la parola?
Germano.
Germano (P.C.I.)
- È almeno inconsueto... è un dovere
preciso del Presidente della Giunta... se lo ritiene di farlo, lo
fa lui, quando lo fa noi non abbiamo mai risposto di no; il
problema non è posto da...
Montesano (P.S.D.I.)
- Ma io lo dicevo in riferimento
alla mozione, perché la mozione esprime un altro concetto.
Germano (P.C.I.)
- Noi chiediamo la votazione della
mozione; se il Presidente della Giunta...
Montesano (P.S.D.I.)
- Se i gruppi di minoranza
aderiscono a questi concetti e allora la mozione non dovrebbe
essere votata...
Caveri
(U.V.)
- Chiediamo la votazione della
mozione... Poi se il Presidente Bionaz ci vuole convocare, andremo
da lui.
Manganoni
(P.C.I.)
- Non per prolungare la
discussione ma, Maquignaz, io non conosco i nomi dei villaggi di
Valtournanche, però so di due villaggi, uno sotto Maen che dista,
forse, in linea d'aria, forse, 200 metri dal capoluogo, dalla
strada regionale. Ce n'è un altro, a valle del capoluogo, che non
mi ricordo il nome, che sarà lontano, in linea d'aria, esagerando,
50 metri dalla statale, c'era già il progetto e tutto per fare la
strada, una stradicciola corta, poi non hanno lasciato passare.
Ora, se noi consideriamo i villaggi non allacciati, quando c'è
da percorrere una distanza di qua alla Torre di Bramafan, allora,
sì, ma insomma, quando un villaggio si trova a poche centinaia di
metri dalla statale, o da una strada, non possiamo dire che non
siano allacciati, i quali non possono andare a votare, non possono
fare, non so... si tratta di cento metri per una stradicciola
mulattiera. Io non so gli altri, ma quei due lì, è vero o non è
vero che distano, quei due lì, ecco, gli altri, non li ho in testa
ma pressappoco...
Montesano (P.S.D.I.)
- Allora, chi è favorevole alzi la
mano... un attimo, il Presidente della Giunta.
Bionaz (D.C.)
- Dunque, mi pare, a me sembra di essermi
espresso molto chiaramente; evidentemente l'opposizione vuole che
si voti la mozione per avere un argomento polemico nei nostri
confronti, perché loro dicono, considerato che il mandato
legislativo di questo Consiglio, ai sensi dell'articolo 18, scade
il 27 ottobre - il che non è vero, il che non è vero - noi questa
mozione non la possiamo votare, e non la accettiamo; evidentemente,
adesso tutti sanno che le elezioni si fanno ad aprile, tutti sono
d'accordo per aprile, però bisogna avere qualche argomento in mano,
altrimenti cosa va a raccontare in giro questa gente, ...che vanno
a raccontare in giro ai loro elettori: dice, i soldi non ci sono,
hanno paura che andiamo avanti perché noi i soldi li abbiamo e li
spendiamo, e allora, almeno avere qualche appiglio, è chiaro
questo. Mi sembra che sarebbe molto più semplice, dice, mettetevi
d'accordo sulla data, il mese di aprile, e tutto è finito lì. Non
lo volete fare? Ma comprendiamo benissimo...
(si sente una voce
in lontananza) ...
Io posso darle questa assicurazione, che del
resto non è competenza del Presidente, sia chiaro, io
l'assicurazione al Consiglio la dò che le elezioni si svolgeranno
in aprile, e con questo, se non vogliono ritirare la mozione, noi
la mozione la respingiamo.
Montesano (P.S.D.I.)
- Nessun altro chiede la parola?
Allora si pone ai voti la mozione. Chi è favorevole alzi la mano.
Contrari? Astenuti?
Presenti 34, votanti 34, maggioranza 18, favorevoli 14, contrari
18, astenuti 2, il Consiglio respinge.
Allora si passa al punto n. 3 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK