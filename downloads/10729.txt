Consiglio Regionale della Valle d'Aosta - Oggetto del Consiglio n. 1722 del 20 dicembre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1722 del 20 dicembre 1990 - Resoconto
OGGETTO N. 1722/IX - Concessione
all’amministrazione comunale di Rhêmes-Saint-Georges
di un finanziamento straordinario per la copertura totale della
spesa occorrente per la sottoscrizione della quota prevista per
l’aumento di capitale sociale della società
"Electrorhêmes s.r.l." - Approvazione, impegno e liquidazione di
spesa.
Presidente - Do lettura della delibera in oggetto:
Il Consiglio
delibera
1) di approvare la concessione a favore
dell’Amministrazione comunale di
Rhêmes-Saint-Georges di un contributo straordinario di lire
25.400.000 (venticinquemilioniquattrocentomila) per la copertura
della spesa di sottoscrizione della quota per
l’aumento del capitale della Società "ELECTRORHEMES
s.r.l.";
2) di approvare ed impegnare la spesa di lire 25.400.000
(venticinquemilioniquattrocentomila) da imputare al capitolo 22702
"Contributi ai Comuni in spese di investimento straordinarie e
imprevedibili e comunque a carattere eccezionale" del bilancio di
previsione della Regione per l’anno 1990, il quale
presenta la necessaria disponibilità;
3) di stabilire che alla liquidazione della spesa si provveda ai
sensi dell’articolo 58 della legge regionale
27.12.1989, n. 90.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Si tratta di provvedere ad una concessione
straordinaria al Comune di Rhêmes-Saint-Georges perché è successa
una cosa abbastanza strana. Attraverso la legge del FRIO i Comuni
di Rhêmes-Notre-Dames, Rhêmes-Saint-Georges, Introd, avevano
chiesto di poter acquistare delle azioni per questo aumento di
capitale in questa società Electrorhêmes, che sarebbe una piccola
società di produzione di energia. Stranamente la Co.Re.Co. ha
approvato la delibera del Comune di Introd, mentre ha bocciato le
delibere dei Comuni di Rhêmes-Saint-Georges e di
Rhêmes-Notre-Dames. I due Comuni si sono preoccupati di questo tipo
diverso di conduzione da parte della Co.Re.Co..
Allora, il Comune di Rhêmes-Notre-Dames, siccome vi erano delle
difficoltà, è riuscito a reperire la somma attraverso i fondi
comunali, mentre il Comune di Rhêmes-Saint-Georges era in una
situazione di impossibilità ed è questo il motivo per cui abbiamo
ritenuto di dare al Comune di Rhêmes-Saint-Georges questa somma,
abbastanza modesta, per poter sottoscrivere le azioni e poter
condurre in porto questa operazione, che riguarda
l’approvvigionamento elettrico da parte di questa
piccola società nei comuni interessati.
Presidente
- Pongo in votazione la delibera nel testo
proposto dal Presidente della Giunta.
Esito della votazione:
Presenti, votanti, favorevoli: 25
Il Consiglio approva all’unanimità
Presidente
- Come concordato, i lavori sono sospesi e
riprenderanno oggi alle ore 16 fino alle ore 18,30.
La seduta è tolta.
?-
La seduta termina alle ore 12,49.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK