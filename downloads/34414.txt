Consiglio Regionale della Valle d'Aosta - Oggetto del Consiglio n. 2197 del 25 gennaio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ARTIGIANATO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2197 del 25 gennaio 2012 - Resoconto
OGGETTO N. 2197/XIII - Disegno di legge: "Modificazioni alle
leggi regionali 5 settembre 1991, n. 44 (Incentivazione di
produzioni artigianali tipiche e tradizionali), e 21 gennaio 2003,
n. 2 (Tutela e valorizzazione dell'artigianato valdostano di
tradizione)".
CAPO I
MODIFICAZIONI ALLA LEGGE REGIONALE 5 SETTEMBRE 1991, N.
44
Articolo 1
(Modificazione all'articolo 2)
1. Alla lettera d) del comma 1 dell'articolo 2 della legge
regionale 5 settembre 1991, n. 44 (Incentivazione di produzioni
artigianali tipiche e tradizionali), dopo le parole: "produzione di
sabots" sono aggiunte le seguenti: "di Ayas".
Articolo 2
(Modificazioni all'articolo 3)
1. L'alinea del comma 1 dell'articolo 3 della l.r. 44/1991 è
sostituito dal seguente:
"1. Per le finalità di cui all'articolo 1, la Regione può
concedere, nei limiti degli stanziamenti di bilancio definiti ai
sensi dell'articolo 6, contributi a favore di società cooperative
iscritte nel registro regionale degli enti cooperativi di cui
all'articolo 3 della legge regionale 5 maggio 1998, n. 27 (Testo
unico in materia di cooperazione), che esercitano le attività di
produzione di cui all'articolo 2, per le seguenti
iniziative:".
2. La lettera cbis) del comma 1 dell'articolo 3 della l.r.
44/1991 è sostituita dalla seguente:
"cbis) acquisto di scorte e di attrezzature correlate alla
produzione, nonché spese relative alla manutenzione delle
medesime.".
3. Dopo il comma 1 dell'articolo 3 della l.r. 44/1991, come
modificato dai commi 1 e 2, è inserito il seguente:
"1bis. La Giunta regionale, con propria deliberazione,
sentito il Comitato tecnico di cui all'articolo 5 e previa
illustrazione alla Commissione consiliare competente,
determina:
a) le spese ammissibili, con riferimento alle iniziative di
cui al comma 1;
b) i criteri e le modalità di concessione e erogazione dei
contributi.".
Articolo 3
(Abrogazione dell'articolo 4)
1. L'articolo 4 della l.r. 44/1991 è abrogato.
Articolo 4
(Modificazioni all'articolo 5 della l.r. 44/1991)
1. L'alinea del comma 1 dell'articolo 5 della l.r. 44/1991 è
sostituito dal seguente:
"1. Al fine di acquisire pareri consultivi e valutazioni su
tematiche specifiche di cui alla presente legge, è istituito un
Comitato tecnico nominato dalla Giunta regionale e composto
da:".
2. La lettera d) del comma 1 dell'articolo 5 della l.r.
44/1991 è sostituita dalla seguente:
"d) un esperto del settore dell'artigianato tipico, designato
dall'
Institut valdôtain de
l'artisanat de tradition
(IVAT);".
3. Il comma 3 dell'articolo 5 della l.r. 44/1991 è sostituito
dal seguente:
"3. Possono essere invitati a partecipare alle riunioni del
Comitato, senza diritto di voto, i rappresentanti delle cooperative
interessate, un rappresentante dell'associazione di assistenza e
tutela alla quale aderisce la cooperativa stessa e ulteriori
soggetti esperti nelle materie di cui alla presente
legge.".
4. Il comma 5 dell'articolo 5 della l.r. 44/1991 è sostituito
dal seguente:
"5. Ai componenti del Comitato, che non siano dipendenti
dell'Amministrazione regionale, spetta un gettone giornaliero di
presenza per la partecipazione alle riunioni, il cui importo è
stabilito con deliberazione della Giunta regionale.".
Articolo 5
(Disposizione transitoria)
1. Alle domande di contributo di cui alla l.r. 44/1991,
riferite all'attività svolta nell'anno 2011, continuano ad
applicarsi le convenzioni stipulate ai sensi dell'articolo 4 della
l.r. 44/1991 medesima.
CAPO II
MODIFICAZIONI ALLA LEGGE REGIONALE 21 GENNAIO 2003, N.
2
Articolo 6
(Modificazione all'articolo 2)
1. Il comma 2 dell'articolo 2 della legge regionale 21
gennaio 2003, n. 2 (Tutela e valorizzazione dell'artigianato
valdostano di tradizione) è sostituito dal seguente:
"2. La Giunta regionale, con propria deliberazione,
sentiti
l'Institut valdôtain de l'artisanat de tradition
(IVAT) ed il
Comité des traditions valdôtaines, definisce
l'elenco dei materiali di cui al comma 1, lettera e).".
Articolo 7
(Modificazioni all'articolo 9)
1. All'alinea del comma 2 dell'articolo 9 della l.r. 2/2003,
le parole: ", entro il termine perentorio del 30 settembre
dell'anno precedente l'iniziativa," sono soppresse.
2. Dopo il comma 2 dell'articolo 9 della l.r. 2/2003, come
modificato dal comma 1, è inserito il seguente:
"2bis. L'istanza di cui al comma 2 deve essere presentata
entro il termine perentorio del 7 gennaio di ogni anno, fatta
eccezione per le manifestazioni che si svolgono nel mese di
gennaio, la cui scadenza è fissata entro il 30 settembre dell'anno
precedente l'iniziativa e per le quali trova applicazione
l'articolo 47, comma 6, della legge regionale 4 agosto 2009, n. 30
(Nuove disposizioni in materia di bilancio e di contabilità
generale della Regione autonoma Valle d'Aosta/Vallée d'Aoste e
principi in materia di controllo strategico e di controllo di
gestione).".
Articolo 8
(Modificazione all'articolo 12)
1. Il comma 1 dell'articolo 12 della l.r. 2/2003 è sostituito
dal seguente:
"1. Per la realizzazione delle iniziative di cui all'articolo
11, la Regione può concedere contributi per la copertura delle
spese sostenute, comprese quelle relative alle prestazioni degli
istruttori.".
Presidente
- La parola al relatore, Consigliere
Agostino.
Agostino (UV)
- Grazie Presidente.
Ce projet de loi intervient sur les lois régionales n° 44 du 5
septembre 1991 (Promotion des productions artisanales typiques et
traditionnelles) et n° 2 du 21 janvier 2003 (Protection et mise en
valeur de l'artisanat valdôtain de tradition) afin d'introduire des
simplifications aux procédures d'instruction pour la concession de
contributions. Aucune modification substantielle n'est apportée aux
deux lois régionales citées. En ce qui concerne en particulier la
loi régionale n° 44/1991, la principale nouveauté est l'abrogation
des conventions dont le contenu est de fait reproduit dans les
critères d'application, lesquels seront soumis à l'approbation du
Gouvernement régional et pourront être modifiés chaque fois que
cela s'avérera nécessaire.
Le stipulazioni delle convenzioni, con scadenza triennale,
rallentavano le procedure istruttorie e di concessione dei relativi
contributi, così come il Comitato tecnico, che si riuniva almeno
due volte all'anno per il controllo sull'esecuzione delle
convenzioni (su presentazione dei preventivi di spesa) e sui
risultati raggiunti (su presentazione dei consuntivi di spesa); ora
è convocato solo per acquisire eventuali pareri consultivi che si
rendono necessari o valutazioni su tematiche specifiche. L'acquisto
delle attrezzature, quale voce di spesa ammissibile a contributo, è
aggiunta in legge, ma era già presente nelle sopracitate
convenzioni. Per adeguare infine la legge n. 2/2003 alla nuova
legge regionale sul bilancio, vengono modificate le scadenze di
presentazione delle domande di contributo.
Velocemente concludo questo mio intervento sintetizzando il
contenuto dei sette articoli che compongono questa legge. Il primo
articolo specifica il Comune di produzione dei
sabots
che,
come ben sapete, è Ayas. L'articolo 2 precisa che la Giunta
regionale eroga i contributi a favore di società cooperative
iscritte nel registro regionale degli enti cooperativi ed include,
nelle iniziative ammesse a contributo, l'acquisto di scorte e di
attrezzature correlate alla produzione, e le spese relative alla
manutenzione delle medesime. Per quanto riguarda l'articolo 3, la
stipulazione di apposite convenzioni è sostituita con maggiore
efficacia da una deliberazione della Giunta regionale. L'articolo 4
adegua le funzioni del Comitato tecnico alle nuove esigenze
istruttorie. II rimborso delle spese di viaggio dei componenti del
Comitato non è più riconosciuto, in quanto è ricompreso nel gettone
giornaliero di presenza. Concludo passando all'articolo 6 che
stabilisce che la data di scadenza per la presentazione delle
domande di contributo è al fissata al 7 gennaio di ogni anno, fatta
eccezione per le manifestazioni che si svolgono nel mese di
gennaio, il cui termine è il 30 settembre dell'anno precedente
l'iniziativa.
Merci à tous pour votre attention.
Presidente
- Preciso che l'esame sarà fatto sul nuovo
testo votato dalla IV Commissione in modo unanime. Dichiaro aperta
la discussione generale.
La parola al Vicepresidente Chatrian.
Chatrian (ALPE)
- Grazie Presidente.
Solo per annunciare il nostro voto favorevole; abbiamo già
votato il documento in commissione, integrato poi da una piccola
modifica soprattutto procedurale, per avere anche noi, come
opposizione, la possibilità di verificare ed interessarci delle
modalità d'uso. Quindi voteremo il provvedimento messo in atto
dall'Assessorato delle attività produttive.
Presidente
- La parola alla Consigliera Carmela
Fontana.
Fontana (PD)
- Grazie Presidente.
Anche il gruppo del Partito Democratico ha condiviso questo
disegno di legge, che va nella direzione di migliorare quello
precedente. Il nostro voto sarà favorevole. Grazie.
Presidente
- Ricordo che è stato presentato un
emendamento dall'Assessore Pastoret.
Se non vi sono altri interventi, dichiaro chiusa la discussione
generale.
La parola all'Assessore alle attività produttive, Pastoret.
Pastoret (UV)
- Merci M. le Président.
Très rapidement, je me dois de remercier le Conseiller Agostino
et tous les collègues de la IV
e
Commission, qui ont eu
l'aimabilité soit de travailler sur ce projet de loi, soit d'en
permettre un avancement rapide dans la commission, ce qui a permis
l'inscription ordinaire dans l'ordre du jour de ce Conseil, et ce
qui permettra au Gouvernement d'adopter, dans des temps rapides, la
délibération portant dispositions pour l'attribution des
contributions aux sociétés et aux sujets concernés en ayant
droit.
Afin de garantir cette rapidité à laquelle tout le monde a
travaillé, j'ai dû présenter un amendement, parce qu'on n'avait pas
prévu la disposition d'urgence et c'est donc l'amendement qui
complète ce projet de loi.
Presidente
- Procediamo all'esame dell'articolato nel
nuovo testo predisposto dalla IV Commissione.
Pongo in votazione l'articolo 1:
Consiglieri presenti, votanti e favorevoli: 33
Il Consiglio approva all'unanimità.
Presidente
- Articolo 2: stesso risultato. Articolo 3:
stesso risultato. Articolo 4: stesso risultato.
Pongo in votazione l'articolo 5:
Consiglieri presenti, votanti e favorevoli: 35
Il Consiglio approva all'unanimità.
Presidente
- Articolo 6: stesso risultato. Articolo 7:
stesso risultato. Articolo 8: stesso risultato.
Vi è l'emendamento dell'Assessore Pastoret, che recita:
Emendamento
Dopo l'articolo 8 è aggiunto il seguente:
"Articolo 8 bis
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione".
Lo pongo in votazione: stesso risultato.
Pongo in votazione la legge nel suo complesso:
Consiglieri presenti, votanti e favorevoli: 35
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK