Consiglio Regionale della Valle d'Aosta - Oggetto del Consiglio n. 815 del 22 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 815 del 22 ottobre 2014 - Resoconto
OGGETTO N. 815/XIV - Interpellanza: "Ritardi nella
predisposizione dell'intervento denominato Scuola e Sport "Squadra
Vincente" a favore degli allievi sportivi delle scuole secondarie
di secondo grado".
Presidente -
La parola al collega Laurent Viérin.
Viérin L. (UVP) -
Merci Monsieur le Président.
Parliamo di
Classes de neiges
,
un progetto che era
stato pensato in allora per risolvere un problema annoso, che è
quello della conciliazione fra la scuola e lo sport e, in
particolare per la Valle d'Aosta, tra la scuola e gli sport della
neve; un progetto non semplice, per usare un eufemismo, nel senso
che sono due mondi che hanno sempre combattuto e si sono sempre
combattuti, soprattutto con delle rigidità e con delle
incomprensioni che abbiamo cercato, all'inizio, con questo
progetto, di risolvere e di mettere in campo in termini di dialogo.
Abbiamo riunito intanto il mondo della scuola per verificare la
disponibilità dei dirigenti scolastici, degli insegnanti, della
scuola in generale, facendo dialogare il mondo dello sport
attraverso gli sci club, l'ASIVA, tutta la codificazione di quella
che è una possibilità di avere una passione anche a livello
agonistico, ma non solo, con quello che è il diritto allo studio,
soprattutto di poter frequentare la scuola che uno sente in termini
di inclinazione e di indirizzo. Quindi aveva, rispetto a vecchi
progetti di
Ski collage
o, diciamo, di esperienze anche
fuori dalla Valle d'Aosta...in Valle d'Aosta naufragò all'epoca
l'idea dell'
École de neige
di La Thuile, ma altre esperienze
- Falcade, piuttosto che altre realtà che noi abbiamo studiato in
allora - hanno, sì, la valenza della conciliazione sport-scuola,
però con l'obbligo della scelta di un indirizzo ben preciso, che è
spesso quello turistico-alberghiero. Invece la sfida di questo
progetto
Classes de neiges
era conciliare la scuola e lo
sport, in particolare gli sport della neve, lo sci
in
primis
, ma anche altri sport legati alla nostra tradizione
(penso allo slittino o a questi sport che sono legati alla nostra
realtà), e poter scegliere la propria scuola senza fare un ghetto,
obbligando il ragazzo a scegliere quell'indirizzo perché lì c'è la
classe de neige
, bensì di poter fare anche il Liceo
scientifico o una scuola professionale e avere delle sezioni di
studenti sciatori.
Devo dire che, con un lavoro assiduo di tutti gli attori che ho
citato, tutti, e con l'accesso a fondi in parte regionali, in parte
anche transfrontalieri - perché con i fondi ALCOTRA riuscimmo a
fare il progetto con l'ASIVA di formazione dei nostri studenti con
le realtà transfrontaliere dall'altra parte del Monte Bianco -
costruimmo quella che è una percezione e un sistema scolastico che
poi ebbe altre sfaccettature; ricordiamo la sede distaccata del
"linguistico" di Courmayeur a Gressoney, o anche altre realtà che
nacquero attorno e a corollario di questo progetto...le superiori
in primis
, ma anche poi le scuole medie...le scuole medie,
su richiesta di quel mondo, anche per avere la filiera. Come
nell'ambito musicale lavorammo alle scuole medie di indirizzo
musicale, con le superiori con l'attivazione del Liceo musicale, e
il Conservatorio che doveva alimentare questa filiera per evitare
di creare persone che si formassero in campo musicale che poi non
avrebbero avuto sbocchi, in questo campo, già il fatto di
sensibilizzare a livello di scuole medie faceva sì che il
presupposto per la sensibilizzazione all'interno del mondo
scolastico vedeva questa sinergia molto cresciuta. Con
l'Assessorato del turismo e con l'Assessore Marguerettaz lavorammo
alla questione dei crediti formativi per far sì che questi ragazzi,
benché non sfondassero in ambito sportivo, maturassero dei crediti
da spendere nelle professioni della montagna, quindi guida
turistica, guida di montagna e soprattutto maestro di sci, per
capirci...quindi un progetto organico, che cercava effettivamente
di smuovere questa possibilità, e anche sul dialogo tra sci club
professionisti in termini sportivi (quindi ASIVA e insegnanti) con
delle regole, un lavoro sinergico.
Al di là della formulazione, noi ci chiediamo se
l'Amministrazione, il Governo e l'Assessorato in generale credono
ancora in questo progetto, perché quest'anno è successo qualcosa di
un po' strano. Allora per il 2014, a giugno...oggi l'Assessore
Marquis citava il Piano giovani...allora, le scuole medie che non
potevano accedere al Piano giovani sono finanziate direttamente, il
progetto
Classes de neige
nelle scuole medie è finanziato
direttamente con fondi regionali, e sono 24 mila euro; invece, per
quanto riguarda le superiori, il Piano giovani si finanzia
attraverso una parte del bando (punto 7 di questo Piano giovani
della delibera di giugno 2014) con 20 mila euro...che erano pochi,
ma erano comunque una somma abbastanza importante per poter
sviluppare un progetto a regia regionale che faceva capo alla
Sovrintendenza agli studi. Per le medie questo progetto è stato
sviluppato. A che cosa servono questi progetti? Servono a creare
quelle sinergie all'interno della scuola, e soprattutto quei fondi,
Assessore (lei lo saprà) servono in autunno, quando gli studenti ci
sono, perché quelli che sciano poi a gennaio e a febbraio non ci
sono, quindi proprio per intensificare le lezioni nei mesi
invernali, quei fondi servono adesso...servivano, e servirebbero
adesso, nel senso che le ore di recupero da settembre a novembre,
poi scalavano le ore a gennaio, il
learning,
il sistema di
tutor
, tutto quello che è il progetto, ma che si è
sviluppato negli anni, non è che questa è una novità di quest'anno!
Allora, succede che non c'è stata...per quanto riguarda le scuole
medie sì, per quanto riguarda le scuole superiori non c'è stata
nessuna comunicazione alle scuole! Perché per poter partecipare a
questo progetto c'è il bando giovani, il Piano giovani, le scuole
aderiscono, formulano queste richieste e accedono a questi
finanziamenti...quest'anno nulla si è verificato! Assessore, da un
lato noi denunciamo questo ritardo, non tanto per denunciare il
ritardo, ma perché questo ritardo ha messo in difficoltà le
istituzioni scolastiche e gli istituti che aderiscono o che
vorrebbero aderire. Negli anni c'è stata una crescita in termini
numerici e anche di adesioni e oggi questi fondi vanno in qualche
modo utilizzati! Sono stati deliberati, quindi non è una questione
di mancanza di fondi come può essere stata la giustificazione su
altri
dossier
, ma in questo caso, veramente...da luglio ad
oggi noi ci chiediamo che cosa sia stato fatto!
Allora, per venire ai quesiti (al di là di quello che non è
neanche tanto provocatorio): se questi ritardi siano legati al
fatto della volontà di cancellazione del progetto, perché poi come
i buoni formativi magari c'è intenzione di rivederlo, noi non lo
sappiamo, ma i motivi del ritardo, questo è il progetto si chiamava
Scuola e Sport "Squadra Vincente", quindi è al punto 7 del Piano
giovani, è previsto, quindi è
ad hoc
; i motivi che hanno
portato a sottovalutare le problematiche complesse della scuola
secondaria in tema di sport e scuola, perché questo fa saltare di
fatto la parte di progetto...e poi è inutile che questi soldi
arrivino quando questi alunni sono via, perché non servono proprio
a conciliare lo sport e la scuola...e quali misure si intendano
prendere, perché forse un'accelerazione, Assessore, potrebbe far
recuperare il tempo perduto e per il mese di novembre si potrebbe
almeno partire subito con questa...intanto la comunicazione alle
scuole, che non so se sia già stata in corso di realizzazione a
seguito della nostra interpellanza o meno, ma perlomeno subito la
comunicazione e la questione della delibera eventuale per lanciare
questa parte di progetto che manca.
Quindi noi, su questo argomento, ci riserviamo in base alle sue
risposte di verificare, perché noi in questo progetto crediamo e
crediamo che le famiglie che hanno investito su questi ragazzi per
poter conciliare...perché per anni, in questi ultimi anni, abbiamo
detto loro: "Vi faremo conciliare sport e scuola, continueremo a
far crescere queste due realtà, sport e scuola-compagni di banco,
mondiali di sci studenteschi a Gressoney, campionati
studenteschi...", che appunto non si sa, si fanno o non si fanno,
l'anno scorso avevamo chiesto e dovevano essere rimandati, e poi
non si è...tutto questo per dire di avere un'attenzione alla
sensibilizzazione e alla volontà di credere in questo binomio, ma
soprattutto concretamente, al di là delle enunciazioni di
principio, ai progetti scolastici che continuino a salvaguardare le
Classes de neige
, che è una realtà unica che la Valle
d'Aosta può vantare.
Si dà atto che dalle ore 19,13 assume la presidenza il
Vicepresidente Follien.
Follien (Presidente) -
Per la risposta, la parola
all'Assessore Rini.
Rini (UV) -
Merci Monsieur le Président.
Non entrerò di nuovo nel merito della descrizione di questo
progetto, perché lo ha fatto in maniera molto puntuale il collega,
anche nel sottolineare quanto sia un progetto che sta a cuore a
questo Assessorato. Dunque, al fine di progettare questa iniziativa
in modo il più possibile rispondente al fabbisogno dei destinatari,
sono stati fatti diversi approfondimenti in questi mesi. Questa
attività preliminare, quindi di predisposizione di sondaggio
all'interno delle scuole, di richiesta di ricognizione all'interno
delle istituzioni scolastiche, del numero degli studenti
potenzialmente beneficiari, dei livelli di prestazioni sportive in
cui questi sono impegnati, anche delle forme di sostegno di cui
necessitano, hanno effettivamente ritardato la predisposizione di
questo bando. Su questo, quindi, non possiamo che convenire con lei
sulla necessità che questo tipo di bando fosse presentato in tempi
più consoni. Il bando comunque è tuttavia in fase di
predisposizione e le assicuro, le garantiamo che ci sarà una forte
accelerazione su questo, già nelle prossime Giunte porteremo questo
atto, questo bando.
Per quanto riguarda il secondo quesito, la conciliazione tra
sport a livello agonistico e scuola superiore è per i ragazzi molto
spesso una sfida particolarmente difficile, che può essere superata
solo attraverso l'individuazione di percorsi su misura e
flessibili, adatti e adattati alle peculiari esigenze proprie di
questi ragazzi. L'inserimento nel Piano giovani istruzione
dell'iniziativa in questione, che consente la personalizzazione
dell'insegnamento, conferma il nostro pieno interesse per questo
tema, la cui importanza non vuole essere in alcun modo
sottovalutata, pur riconoscendo le criticità della predisposizione
di questo bando.
Per quanto riguarda il terzo quesito, il progetto
Classes de
neiges
conserva per l'Assessorato la sua piena validità. Dopo i
primi anni di esperienza esso si è tuttavia in parte modificato,
adattato meglio alle varie esigenze che di anno in anno venivano
poste. Gli alunni sportivi oggi non vengono più inseriti in classi
loro dedicate ma frequentano diversi indirizzi e classi. Il
supporto viene loro fornito attraverso la personalizzazione della
didattica, il tutoraggio a distanza, il raccordo costante tra
scuola, famiglia e referenti sportivi, attività, queste, ricomprese
nelle iniziative di cui si tratta e queste in parte già fatte
dall'inizio della sperimentazione di questo progetto.
Infine, il quarto quesito: quali misure si intendono prendere ai
fini di un'accelerazione delle procedure; l'iniziativa, come le
dicevo, è in fase avanzata di progettazione, dunque si ritiene che
a breve - io aggiungerei a brevissimo - il bando che stabilisce le
regole per l'accesso ai finanziamenti da parte delle istituzioni
scolastiche possa essere appunto sottoposto all'approvazione della
Giunta regionale e, quindi, successivamente diramato nelle
scuole.
Presidente
- Per la replica, la parola al Consigliere
Viérin Laurent.
Viérin L. (UVP) -
Sì, grazie Assessore.
Intanto la ringraziamo per questo impegno a nome del Governo,
sui tempi, perché è importante appunto che nelle prossime
settimane, se si riesce a recuperare il tempo perso...la informo,
ma penso che anche lei sappia dei sondaggi che sono stati fatti in
questi giorni...i sondaggi e la ricognizione sono stati fatti a
seguito della nostra interpellanza, si sono attivati per sentire le
scuole, si sono accorti che, come dicevamo prima, spesso...non è
che noi abbiamo particolare interesse a fare delle interpellanze,
che sono anche noiose a volte per i Consiglieri stessi, però tante
volte l'interpellanza risolve il problema, nel senso che fa
attivare la politica ma anche la parte amministrativa, perché
queste segnalazioni spesso sono fatte comunque al di là
dell'interpellanza; allora, una volta si segnala, due volte si
segnalano, dopodiché le stesse sollecitazioni che arrivano - come
diceva l'Assessore Marquis - ai Consiglieri di opposizione,
arrivano un po' a tutti, funzionari compresi.
Allora, oggi il collega Donzel ha sollevato una questione
abbastanza grave su una parte inquadrata all'interno della sua
struttura, questa è un'altra delle questioni che noi riteniamo
essere state affrontate con leggerezza, ecco. Noi, Assessore, la
invitiamo veramente, al di là delle responsabilità politiche, ad
avere un raccordo con le strutture affinché la parte dirigenziale
che fa capo alla Sovrintendenza sia attenta su queste cose, perché
il mondo della scuola è così delicato e necessita di interventi
così puntuali che spesso i tempi della burocrazia non vanno al pari
con le esigenze dell'ambito scolastico. Quindi, invece di stare ad
occuparsi di altre questioni, come magari risolvere questioni
personali che poi gettano discredito su un mondo dovrebbe essere
ligio, anzi, è cristallino, magari occuparsi di mandare avanti
l'ordinaria amministrazione potrebbe giovare alla comunità
scolastica
in primis
, alle famiglie, agli alunni. È
interessante e sono interessanti le iniziative con cui si fanno
venire da Roma importanti persone che vengono a spiegarci, a
parlarci di che cos'è la scuola e di come questa scuola potrebbe
crescere, magari anche prendendo spunti su questioni che, invece,
sono stati mancanti nel risolvere i problemi dei nostri precari o
delle graduatorie o di altri problemi abbastanza pressanti. Questo
è soltanto un esempio di come un
dossier
non è stato
seguito, e oggi chi ne fa le spese non è la politica, ma è il mondo
della scuola e chi vive quotidianamente questa importante
realtà.
Nel ringraziarla, quindi, le assicuriamo che saremo attenti nel
monitorare l'avanzamento di questo
dossier
e soprattutto le
chiediamo di prestare particolare attenzione su questo
dossier
dello sport e della scuola, perché è vero, negli
anni il progetto si è modificato e si è magari anche assestato,
però bisogna dare fiducia a questi giovani affinché credano
realmente che la scuola per loro può essere conciliazione con la
loro attività, sapendo che non tutti potranno sfondare, ma tanti
però avranno la possibilità di avere un'opportunità e, soprattutto,
lo sport dello sci come passione e come conoscenza del nostro
territorio, intesa anche questa come
civilisation
valdôtaine,
dev'essere parte integrante del sistema scolastico
valdostano. Grazie.
Presidente -
Punto 32 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK