Consiglio Regionale della Valle d'Aosta - Oggetto del Consiglio n. 61 del 11 febbraio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 61 del 11 febbraio 1981 - Resoconto
OGGETTO N. 61/81 - INVERSIONE DELL'ORDINE DEL GIORNO.
Presidente
- La parola al Presidente della Giunta per una
mozione d'ordine.
Andrione (UV)
- Pregherei il Consiglio di accettare di
invertire l'o.d.g. trattando adesso i punti dal 14 al 22, in modo
da lasciare i punti 12 e 13 a dopo, quando con purità d'animo, se
non unità di intenti, affronteremo il duro combattimento del
Bilancio regionale.
Presidente
- Vi sono obiezioni alla proposta del
Presidente della Giunta?
La parola al Consigliere Viberti; ne ha facoltà.
Viberti (DPROL)
- Per dire che non sono d'accordo e credo
invece che sarebbe opportuno seguire il regolare svolgimento del
Consiglio. Non vedo quale utilità ci possa essere nel modificare
l'o.d.g. in questo caso.
Presidente
- Ci sono altri che vogliono illustrare la
posizione favorevole alla proposta della Giunta?
La parola al Consigliere Tonino; ne ha facoltà.
Tonino (PCI)
- Sono favorevole alla discussione questa
mattina, di altri oggetti; chiederei, se possibile, di sentire
prima dell'intervallo, la relazione dell'Assessore alle Finanze, in
modo che i vari Gruppi abbiano la possibilità di riflettere.
Presidente
- Mi sembra di capire che il Consigliere
Tonino chiede che la relazione orale (è una consuetudine di questo
Consiglio) possa avvenire prima della interruzione (interruzione
tra antimeridiana a meridiana, o interruzione tra la serale e la
successiva) in modo che si possano raccogliere le idee prima del
dibattito generale. Se viene accolta la proposta del Presidente
della Giunta che chiede la trattazione di tutti gli altri
argomenti, escluse le mozioni, prima del Bilancio, credo che
arriveremo a questa sera, e quindi il Consiglio inizierà la
discussione generale del Bilancio domani con quell'interruzione
chiesta dal Consigliere Tonino. Mi sembra che i lavori così
programmati possano risultare proficui.
La parola al Presidente della Giunta; ne ha facoltà.
Andrione (UV)
- La tradizione vuole che la discussione
sul Bilancio sia molto lunga; è capitato più di una volta che la
seduta notturna sia terminata alle tre di notte, lasciando tutti
gli altri argomenti per la successiva tornata del Consiglio. Ora,
in particolare, mi interessa che venga sicuramente discusso il
punto n. 16 perché urgente. È soprattutto per questo motivo che ho
proposto l'inversione.
Presidente
- Metto in approvazione la proposta di
inversione del Presidente della Giunta, e cioè la trattazione degli
oggetti dal 14 al 22 e poi 12 e 13, e poi ripresa dal 23 in
avanti.
Esito della votazione:
Presenti e votanti: 31
Contrari: 1 (Viberti)
Favorevoli: 30
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK