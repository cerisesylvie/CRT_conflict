Consiglio Regionale della Valle d'Aosta - Oggetto del Consiglio n. 2532 del 25 luglio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2532 del 25 luglio 2012 - Resoconto
OGGETTO N. 2532/XIII - Interrogazione a risposta immediata:
"Adozione di provvedimenti per ovviare alla soppressione da parte
di Trenitalia di diverse corse sulla linea ferroviaria
regionale".
Interrogazione a risposta immediata
Appreso che a partire dal 29 luglio 2012 Trenitalia
sopprimerà ben 6 corse in andata e 6 corse in ritorno sulla linea
ferroviaria Aosta - Pré-St-Didier nei giorni feriali e tutte le
corse nel fine settimana;
Appreso che verranno ugualmente abolite due corse sull'Aosta
- Ivrea a partire dalla stessa data e che altre pesanti
soppressioni sono previste dal 9 settembre;
Constatato che fra le corse soppresse nell'immediato vi sono
quelle che risultano più frequentate e normalmente utilizzate dai
pendolari che si recano ad Aosta per lavoro dalle località
dell'Alta Valle e che non sembra essere stato adottato un criterio
razionale nel procedere a tali cancellazioni;
i sottoscritti Consiglieri regionali
Interrogano
La Giunta regionale per sapere:
- quali provvedimenti abbia adottato per ovviare a tale
ulteriore scriteriato e pesante provvedimento, preso a danno dei
fruitori di un servizio pubblico già fortemente
penalizzato.
F.to: Patrizia Morelli - Bertin - Giuseppe Cerise - Chatrian
- Louvin
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
Naturalmente non è mia intenzione affrontare con un
question
time
il problema del trasporto ferroviario in Valle d'Aosta,
perché questo darebbe la stura ad una tale quantità di criticità da
prendere tutta la giornata... Vogliamo affrontare, invece, il tema
recente particolare della soppressione, prevista dal 29 luglio, di
un numero consistente di corse lungo la linea
Aosta/Pré-Saint-Didier, ben sei in andata e sei in ritorno, e di
una corsa in andata e di una in ritorno sulla linea
Aosta/Ivrea.
A detta dei pendolari e degli operatori della ferrovia, tali
soppressioni vanno ad incidere, per alcune corse in particolare,
proprio dove si registrano le più grosse presenze sui treni, i
treni più indispensabili, i treni che portano le persone a lavorare
ad Aosta: cito, ad esempio, il treno del mattino che da
Pré-Saint-Didier parte alle 7,41 ed arriva alle 8,32 ad Aosta ed il
treno del pomeriggio che parte alle 17,13 da Aosta ed arriva a
Pré-Saint-Didier alle 18,06, treno che è molto frequentato in
periodo scolastico dagli studenti che partecipano alle lezioni
pomeridiane.
Quindi la nostra richiesta all'Assessore è di conoscere quali
provvedimenti siano stati adottati per ovviare a tale ulteriore
scriteriato provvedimento, che ci sembra non risponda ad un
criterio di ragionevolezza e di buona gestione della linea, ma che
forse risponda a tutt'altri criteri, e quali provvedimenti siano
stati adottati per ovviare a questo problema.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Il taglio che è stato annunciato da Trenitalia, che non è frutto
di nessun tipo di accordo e che abbiamo appreso nel momento in cui
i dirigenti di Trenitalia ci hanno chiesto un incontro, discende
dal fatto che dal contratto che esiste fra il Ministero e
Trenitalia sembrerebbero essere ridotte del 20 percento le risorse
disponibili; quindi Trenitalia riduce in misura proporzionale i
servizi.
Quello che abbiamo fatto, è stato riunire le organizzazioni
sindacali, le associazioni dei consumatori, abbiamo inviato
l'invito anche all'Associazione dei pendolari della Valle d'Aosta,
ma è stata una riunione lampo, quindi può darsi che l'Associazione
dei pendolari non abbia potuto partecipare. Qui faccio un inciso:
l'Associazione dei pendolari è quella che normalmente interloquisce
con noi, coloro che hanno altri tipi di approccio li abbiamo
evitati, perché non li conosciamo, ma qualora si facciano vivi,
anziché fare solo delle comparsate sui giornali o in televisione,
saremo ben lieti di invitarli.
Il criterio è un criterio, collega Morelli, molto semplice,
anche se condivido con lei che è assolutamente non adeguato;
sull'Aosta/Pré-Saint-Didier ci sono due treni, ne hanno tolto uno,
quindi le corse che sono state tolte non sono quelle meno
frequentate, ma sono quelle che rispondono ad uno dei due treni che
facevano il saliscendi dall'Aosta/Pré-Saint-Didier. Evidentemente
si vanno a colpire anche delle corse che avevano un'utenza
superiore rispetto ad altre.
La nostra richiesta è stata quella di sospendere totalmente
questo provvedimento, abbiamo rinnovato la richiesta del tavolo
tecnico, in modo da fare delle proposte che, anche nell'ipotesi di
tagli, possano essere delle proposte dove andiamo a togliere quei
treni che hanno un'incidenza marginale sui lavoratori.
Concludo dicendo che, a fronte di questa nostra lettera, il
Ministero ci ha convocati; ci sarà una rappresentanza
dell'Amministrazione regionale domani presso il Ministero a
Roma.
Presidente
- La parola alla Consigliera Patrizia
Morelli.
Morelli (ALPE)
- Merci M. le Président.
La riduzione del 20 percento delle risorse disponibili, se può
avere una logica, non ce l'ha però nella riduzione di quelle corse
che sono le più frequentate. Non c'è bisogno di fare degli studi
per capire che le corse dei pendolari sono quelle che vanno
mantenute e la convocazione del tavolo ci sembra una risposta
abbastanza debole, perché ad oggi non ci risulta che questa
sospensione sia messa in attesa: ci risulta che oggi verranno
distribuiti gli orari definitivi a partire dal 29.
In realtà ci sembra che il disegno sia un altro, ovvero quello
di delegittimare completamente il trasporto ferroviario in Valle,
tanto che il treno del mattino che porta i pendolari ad Aosta e che
verrà soppresso, è già stato opportunamente rimpiazzato da un
pullman messo ad hoc dall'autolinea che si occupa dell'Alta Valle,
che ha anticipato, alla stessa ora in cui scendeva il treno,
l'orario di un pullman; un orario che da decenni era sempre lo
stesso, ma che adesso opportunamente è stato anticipato. Quindi ci
sembra che il disegno sia chiaro: quello di dare assoluta priorità
al trasporto su gomma e di lasciar morire il trasporto ferroviario.
Non so se i valdostani glielo lasceranno fare impunemente, non
credo!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK