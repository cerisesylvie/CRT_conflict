Consiglio Regionale della Valle d'Aosta - Oggetto del Consiglio n. 3650 del 22 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Personale docente e non docente
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3650 del 22 maggio 2024 - Resoconto
OGGETTO N. 3650/XVI - Interpellanza: "Informazioni in merito
ai dipendenti della Società dei Servizi, in servizio presso gli
istituti scolastici".
Marguerettaz (Presidente) -
Punto n. 31 all'ordine del
giorno. Per la presentazione, la parola alla collega Erika
Guichardaz.
Guichardaz E. (PCP) -
Torniamo su un tema che abbiamo già
affrontato diverse volte con l'Assessore: il tema degli operatori
della Società dei Servizi, operatori che quest'anno per il primo
anno erano stati assunti dal 1° settembre e che in qualche modo ci
si era espressi nel tempo anche per cercare di dargli delle
rassicurazioni maggiori anche per gli anni a venire. Sappiamo poi
che c'è anche tutta la questione dell'ente di gestione che dovrebbe
poi nascere, ma quello che volevamo capire è principalmente cosa
avverrà durante l'estate rispetto a questi dipendenti e soprattutto
anche cosa avverrà dal prossimo anno, quindi se quanto avvenuto
quest'anno, quindi l'assunzione al 1° di settembre, verrà
riproposta per questi operatori o meno. Abbiamo messo insieme
quanto previsto dal livello nazionale, ossia il piano estate. Il
Ministro dell'istruzione e del merito nel mese di aprile aveva in
qualche modo annunciato questo piano per la definizione di percorsi
educativi e formativi per il potenziamento delle competenze,
l'inclusione e la socialità nel periodo delle sospensioni estive e
in qualche modo aveva anche fatto sapere che vi erano risorse sia
nel PNRR relativo alle scuole, sia rispetto al PON 2014-2020.
Come dicevo, poi c'è tutta la questione riferita al tipo di
contratto e lo dico perché in tante occasioni mi sento dire: "Ma
gli operatori finiscono a giugno ma poi prendono la
disoccupazione". Io vorrei sgombrare il campo, gli operatori che
sono assunti a tempo indeterminato non prendono la disoccupazione
d'estate, non possono proprio richiederla, perché giustamente sono
assunti a tempo indeterminato. Sotto questo punto di vista, però
conosciamo anche gli stipendi di quegli operatori di sostegno e
sappiamo bene che l'impiego di queste risorse indispensabili anche
nel periodo estivo molto probabilmente potrebbe essere utile sia
per le famiglie, sia per una questione educativa, in modo da poter
seguire i ragazzi anche nel periodo estivo, ma soprattutto per non
farsi scappare delle competenze importanti. Oggi ho visto la
graduatoria dei C2 e così ho ritrovato degli operatori di sostegno
che erano a scuola, ma capisco perché giustamente dopo un po' uno
cerca una stabilizzazione maggiore, anche se magari il lavoro che
fanno a loro piace. Sotto questo punto di vista, chiediamo
all'Assessore: "se sono state condivise le linee del Governo
nazionale rispetto al piano estate; quali istituzioni scolastiche
hanno attivato progetti strutturati e convenzioni...", perché si
potevano anche fare convenzioni con delle cooperative o con altri
rispetto all'utilizzo dei fondi PNRR e PON proprio per questi
progetti estivi e se vi sono già in corso delle valutazioni
rispetto invece all'inizio dell'anno scolastico 2024-2025, quindi
al reimpiego dei lavoratori della Società dei Servizi sia a partire
dal 1° di settembre, sia per la questione della tipologia di
contratto perché sappiamo che molti di loro hanno dei part-time
piuttosto particolari che da tempo chiedono che vengano invece
aumentati rispetto alle ore, perché poi questo è quello che avviene
sostanzialmente ogni anno.
Presidente -
Per la risposta, la parola all'assessore
Jean-Pierre Guichardaz.
Guichardaz J. (FP-PD) -
Grazie collega. "Se sono state
condivise le linee del Governo nazionale rispetto al piano estate"
è la prima domanda. In riferimento al cosiddetto "piano estate",
confermo da parte dell'Amministrazione regionale l'interesse a
proporre anche ai nostri alunni la possibilità nel corrente anno
scolastico di ampliare e sostenere l'offerta formativa con azioni
specifiche, volte a promuovere iniziative per gli apprendimenti,
l'aggregazione, l'inclusione e la socialità, soprattutto nel
periodo di sospensione estiva delle lezioni.
L'avviso del Ministero che voi avete riportato nelle premesse è
rivolto anche alle nostre Istituzioni scolastiche, anche alla Valle
d'Aosta, che possono valutare, in base ai bisogni rilevati nei
singoli contesti, se richiedere, nell'autonomia delle istituzioni,
specifici finanziamenti o se utilizzare i fondi PNRR già assegnati
alle scuole. Con queste risorse, in particolare nei periodi di
sospensione della didattica curricolare, di quelli estivi, le
istituzioni scolastiche, in accordo con il territorio, potranno
proporre dei patti educativi di comunità per promuovere iniziative
per gli studenti, finalizzati allo svolgimento di attività
sportive, musicali, teatrali, ricreative e più in generale di
iniziative che favoriscano l'aggregazione, l'inclusione, la
socialità, l'accoglienza e la vita di gruppo.
Seconda domanda: "quali istituzioni scolastiche hanno attivato
progetti strutturati e convenzioni riferiti a fondi PNRR e PON
riportati nelle premesse e se in questi progetti si è prevista
anche la presenza degli operatori di sostegno". Giustamente lei ha
citato tutto un iter e un processo di attenzione verso questi
operatori anche attraverso iniziative e riflessioni che abbiamo
fatto proprio in questa sede. A seguito di una ricognizione
effettuata dagli uffici della Sovrintendenza agli studi, proprio
perché sono le singole istituzioni, è emersa una situazione
diversificata, anche in base alle diverse realtà, scuole del primo,
secondo ciclo e i territori. Nella maggior parte dei casi si tratta
di progetti volti a favorire l'inclusione e il contrasto alla
dispersione scolastica, interventi di ampliamento del tempo scuola,
di riduzione dei divari di apprendimento e territoriali, di
motivazione allo studio e di recupero degli apprendimenti. In
alcuni casi sono previsti anche interventi per gli studenti con BES
o in situazione di disabilità, sono iniziative multidisciplinari e
multiculturali. Le faccio un elenco delle scuole che hanno messo in
atto dei progetti:
- nella Reinotti di Pont-Saint-Martin e nella scuola media di
Gressoney sono previste attività di potenziamento per alunni in
difficoltà, finanziate con il PNRR, non è richiesta la presenza in
questo caso di operatori di sostegno;
- alla San Francesco di Aosta e alla Monte Émilius 1 di Nus si
intende attivare - così ci è stato risposto - un laboratorio di
teatro con fondi PNRR a luglio e non è prevista la presenza di
operatori di sostegno;
- all'Einaudi di Aosta sono previsti laboratori didattici e
attività di recupero per tre settimane a giugno, dal 10 giugno al
30 giugno, e una settimana a settembre, le iscrizioni sono in fase
di formalizzazione, pertanto non è ancora stato possibile
effettuare una verifica sulla presenza di alunni con disabilità che
in quel caso necessiterebbero di sostegno;
- alla Martinet di Aosta è prevista l'attivazione di percorsi
co-curricolari nel periodo estivo utilizzando i fondi PNRR già
assegnati;
- alla Viglino di Villeneuve saranno attivati due corsi a giugno
e quattro corsi a luglio con i fondi PNRR contro la dispersione,
non è prevista la presenza di operatori di sostegno in questo caso;
alla Valdigne Mont-Blanc sono previsti due bandi, un percorso in
ambito musicale e uno in ambito artistico-espressivo in cui, oltre
alla figura del
tutor
, è stata prevista anche la figura
dell'operatore di sostegno in questo caso, che potrà quindi
rispondere al bando. Il problema dei percorsi estivi legati al PNRR
è il numero minimo di partecipanti, come lei sa, che devono essere
minimo nove, e deve frequentare, tra l'altro, almeno il 70% delle
ore proposte, che è un aspetto non trascurabile, perché non è un
target
così scontato da raggiungere, in questo caso parlo
della Valdigne ma in ogni caso è generalizzato.
Per quanto riguarda le scuole del secondo ciclo di istruzione,
al Bérard sono previste attività di potenziamento per alunni in
difficoltà finanziate con il PNRR in cui non è richiesta la
presenza di operatori di sostegno; al Gex sono previste attività di
recupero e
mentoring
nell'ambito di progetti volti a
combattere la dispersione scolastica, questi con il DM 170, è
inoltre attivo lo sportello psicologico sino a fine giugno. Per
quanto riguarda lo IAR, sono previste delle attività di
stage
presso l'azienda dell'Istituto previste dal piano di
studi del percorso IFP, consistenti in una, due e quattro settimane
di attività, rispettivamente per gli studenti delle classi prime
IFP, seconda IFP, terza IFP, che vedranno coinvolti circa 45
studenti, attività che sono finanziate sia con risorse interne alle
quali presenzieranno anche docenti educatori di sostegno in carico
allo IAR; sempre allo IAR,
stage
lavorativi di cui
all'avviso 24 AD, che si intitola "Studenti in movimento",
realizzazioni di stage aziendali all'esterno per l'anno scolastico
2023-2024, questo nell'ambito del FSE, che vedranno coinvolti 29
studenti del percorso tecnico che sono finanziati tramite questo
FSE 4401.24 AD.0; poi interventi di recupero, sportelli corsi di
recupero, rivolti agli studenti per i quali, a seguito dello
scrutinio di giugno, saranno previsti dei debiti da recuperare
nello scrutinio differito, finanziato questo con risorse interne.
Devono ancora deliberare, da quello che ne sappiamo, l'IPRA,
l'ISILTP di Verrès, Mont-Rose di Pont-Saint-Martin, Barone di
Verrès e Saint-Roch di Aosta. Non abbiamo ancora avuto informazioni
rispettivamente al linguistico di Courmayeur.
Per quanto riguarda la domanda 3: "quali sono le valutazioni in
corso rispetto all'inizio dell'anno scolastico 2024-2025 per
garantire il reimpiego dei lavoratori attualmente in servizio
presso la Società dei Servizi e definire con anticipo il periodo
lavorativo - cioè l'inizio 1° settembre come è stato quest'anno- e
le tipologie di contratto", come nel precedente anno scolastico,
cioè quello in corso, gli operatori di sostegno, in servizio presso
la Società dei Servizi verranno reimpiegati a partire dal 1°
settembre 2024. Questo al fine di consentire lo svolgimento delle
attività di inizio anno, quali lettura dei PEI, incontri
team
docenti, attività di formazione, definizione orari,
eventuali incontri con famiglie e alunni e altre attività
considerate rilevanti a seconda delle esigenze delle singole
Istituzioni scolastiche. Le valutazioni rispetto al reimpiego dei
lavoratori del settore e le tipologie del contratto non possono
ancora ovviamente beneficiare dei numeri definitivi dato che le
valutazioni relative all'accertamento delle condizioni di
disabilità da parte delle Commissioni medico-legali sono ancora in
essere, quindi i dirigenti scolastici non hanno ancora concluso
tutte quelle operazioni che sono utili alla definizione del monte
orario settimanale per la richiesta degli operatori di sostegno,
che, come sapete, dipendono ovviamente dal numero di bambini che
hanno necessità di questi operatori. Comunque pensiamo di aver
soddisfatto anche quest'anno un'esigenza più che una richiesta
degli operatori attraverso l'assunzione il 1° settembre, anche
un'esigenza di affiancamento e di partecipazione degli operatori al
processo anche di valutazione, di apprendimento e di
formazione.
Presidente -
Per la replica, la parola alla collega Erika
Guichardaz.
Guichardaz E. (PCP) -
Solo per esplicitare invece che,
rispetto al piano estate, noi nutriamo delle perplessità,
soprattutto perché riferite al tempo scuola, quindi a tutto quello
che già si fa durante la scuola e un po' lo dimostrano anche i
progetti che lei ha elencato, effettivamente poi che si concentrino
nel periodo estivo... ma giustamente perché riteniamo che, sotto
questo punto di vista, dovrebbero essere altre forse le formule per
attivare quell'inclusione di cui parla il Ministro che non caricare
nuovamente gli insegnanti di queste incombenze. Effettivamente,
anche dai progetti che lei ha un po' evidenziato, si capisce che,
rispetto al periodo estivo, sono veramente ridotti, ma
comprensibilmente, e quasi nulli rispetto alle scuole secondarie di
secondo grado. Ritengo che una valutazione anche per gli anni a
venire debba essere fatta, anche in un'ottica, come diceva lei, non
solo per i BES, ma anche per i DSA, quindi non solo proprio per
tutto il mondo della disabilità, ma anche proprio per le fragilità,
perché effettivamente avere possibilità di corsi formativi anche
durante il periodo estivo a queste persone può essere utile.
È evidente che però, come abbiamo evidenziato più volte, l'idea
che gli operatori di sostegno, soprattutto quelli a tempo
indeterminato, possano essere reimpiegati nel periodo estivo
sarebbe una cosa che, secondo noi, andrebbe in qualche modo
incentivata; dal suo elenco sembra che siano due solo le scuole che
comunque chiedono anche la presenza degli operatori di sostegno.
Sotto questo punto di vista, noi crediamo che in qualche modo
invece questa figura debba essere soprattutto impiegata anche in
questi periodi che sono periodi in cui magari anche i ragazzi sono
più tranquilli rispetto al periodo scolastico. Bene il fatto che si
sappia già che è il 1° settembre, perché l'anno scorso alcuni di
questi operatori avevano già degli altri impegni, quindi non hanno
potuto accettare le supplenze dal 1° di settembre.
Rispetto alla valutazione sui contratti, capisco per gli
operatori che debbano essere assunti a tempo determinato...
 ma sugli altri, rispetto alla tipologia di contratto, vediamo
che non sono mai in diminuzione i disabili, quindi forse, sotto
questo punto di vista, si potrebbe già in qualche modo lavorare
affinché non solo si parta il 1° di settembre, ma vi sia anche una
maggiore attenzione rispetto alle loro tipologie di contratto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK