Consiglio Regionale della Valle d'Aosta - Oggetto del Consiglio n. 2515 del 21 febbraio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2515 del 21 febbraio 2007 - Resoconto
OGGETTO N. 2515/XII - Raccolta differenziata della carta
negli uffici dell'Amministrazione regionale.
(Interpellanza)
Interpellanza
Preso atto che rientra negli obiettivi del servizio pulizia
presso gli uffici regionali procedere alla raccolta differenziata
(carta, toner, oli esausti, ecc.);
Atteso che il Comune di Aosta sta potenziando il servizio
raccolta rifiuti onde aumentare la percentuale complessiva di
raccolta differenziata;
Ritenuto che anche l'Amministrazione regionale debba
contribuire come utente virtuoso al raggiungimento di tali
obiettivi di qualità;
la sottoscritta Consigliera regionale
Interpella
l'Assessore competente per sapere:
1) come avviene e ad opera di chi la raccolta differenziata
della carta;
2) come avviene la raccolta differenziata dei rifiuti
speciali, quali toner e oli esausti, ed in particolare se agli
uffici (ivi compresa la stamperia) sono stati forniti gli appositi
contenitori, quanti sono, dove sono collocati; e chi si occupa
dello smaltimento degli oli esausti;
3) se è stata effettuata una valutazione degli obiettivi
raggiunti dalla raccolta differenziata negli uffici
dell'Amministrazione regionale, se sono emersi eventuali punti
critici e se si intenda, e come, porvi mano per
migliorarla.
F.to: Squarzino Secondina
Président
- La parole à la Conseillère Squarzino
Secondina.
Squarzino (Arc-VA)
- Non sto ad illustrarla, volevo solo
verificare se c'è il numero legale.
Presidente
- Prego il Consigliere Segretario di procedere
all'appello.
Procedutosi all'appello nominale dei consiglieri da parte del
Consigliere Segretario Maquignaz, il Presidente, constatato che
sono presenti 26 consiglieri su 35, dichiara valida la seduta ed
invita il Consiglio a continuare la trattazione
dell'oggetto.
Président
- A la présence de 26 conseillers nous pouvons
procéder. Il n'y a pas d'illustration.
La parole à l'Assesseur au budget, aux finances, à la
programmation et aux participations régionales, Marguerettaz.
Marguerettaz (UV)
- Nell'interpellanza mi si chiede:
"come avviene e ad opera di chi la raccolta differenziata della
carta;
come avviene la raccolta differenziata dei rifiuti
speciali, quali toner e oli esausti
,
ed in particolare se
agli uffici (ivi compresa la stamperia) sono stati forniti gli
appositi contenitori, quanti sono, dove sono collocati; e chi si
occupa dello smaltimento degli oli esausti"
e
"se è stata
effettuata una valutazione degli obiettivi raggiunti dalla raccolta
differenziata...."
. L'Amministrazione regionale ha svariate
sedi dislocate in Aosta, come in altri Comuni e ogni Comune si
organizza al proprio interno con la raccolta. Per il Comune di
Aosta abbiamo la ditta "Quendoz", negli altri Comuni ci sono altre
situazioni. Per questa operazione, che è un'operazione distinta
comune per comune, come Amministrazione regionale abbiamo
provveduto a posizionare dei raccoglitori in cartone per la
raccolta della carta, questi contenitori sono disponibili presso il
magazzino dell'Economato e sono stati distribuiti in tutti gli
uffici; così come negli uffici con sede ad Aosta per ogni piano
sono stati posizionati dei raccoglitori per la raccolta di "toner"
e cartucce esauste, che vengono raccolte nel Comune di Aosta su
richiesta del Servizio patrimonio immobiliare per ogni piano.
Quando tali contenitori sono colmi, è sufficiente che un dipendente
chiami il numero verde per la raccolta dei rifiuti e la ditta
appaltatrice del servizio procede a ritirare il contenuto. Per le
sedi al di fuori del Comune di Aosta, per esempio "INVA" sta
predisponendo un accordo con ditte fornitrici di "toner" che si
occuperanno del ritiro del materiale esausto e il Servizio
patrimonio provvederà a trasmettere le opportune informazioni ai
dipendenti delle pulizie. Si chiede per il centro stampa... i
"toner" consumati dal centro stampa vengono ritirati direttamente
dalla ditta che li fornisce.
In realtà - e anticipo la risposta alla terza domanda -, ho
delle lettere che sono state mandate dal capo servizio agli uffici,
ad alcune sedi, dove, nonostante le lettere, abbiamo avuto la ditta
incaricata dal Comune che non ha raccolto per 2 volte i
contenitori, perché all'interno c'erano carta e plastica
nell'indifferenziato, quindi abbiamo inoltrato il 5 dicembre 2006
una lettera - di cui poi le darò copia, se vuole - ai 2
coordinatori dei 2 dipartimenti, dove invitavamo... ed
evidenziavamo la situazione. Il caposervizio evidenziava e diceva:
"guardate, è successo questo, l'impresa non ha raccolto". Anticipo
un po' la terza domanda: la valutazione non è una valutazione
positiva, si può fare di più. Abbiamo cercato, per quanto è in
nostra facoltà, con circolari e informazioni, e soprattutto con il
collocamento di appositi contenitori, di sensibilizzare questo tipo
di differenziazione. Per numerose apparecchiature informatiche la
sostituzione dell'inchiostro del "toner" avviene da parte dei
tecnici dopo segnalazione del DSI, quindi abbiamo la fornitura di
"toner" da parte della ditta. Cosa posso dirle quindi? La
statistica vera e propria non l'abbiamo redatta, possiamo sempre
farla. A livello empirico abbiamo riscontrato il non raggiungimento
degli obiettivi in modo palese, perché se la ditta si rifiuta di
recuperare l'indifferenziata perché vi è la presenza di carta e
plastica che è possibile raccogliere in modo differenziato, è la
prova che si può fare di più. Rispetto a questo tema, se dopo che
avrà visionato la documentazione ci possono essere dei consigli...
È chiaro che qui - introduco un ultimo elemento -, rispetto ad
alcuni temi, forse ci sarebbe la necessità di avere una maggiore
possibilità per incidere, mi spiego: una volta che abbiamo fatto
gli appalti e abbiamo messo delle norme adeguate, vi è poi la
necessità di fare delle attività di verifica e di controllo, ma
tali attività vengono fatte solo se aumentiamo il numero di
persone, perché, stante il carico di lavoro attuale, per fare
questo lavoro avrei bisogno di avere più risorse; stante il blocco
delle assunzioni, tale discorso non lo posso fare, dovrei ridurre
degli altri contesti. Siamo quindi in una situazione paradossale
del "cane che si morde la coda", perché avremo la necessità di fare
meglio, ma per fare meglio dovremmo mettere più persone, per
mettere più persone dovremmo sforare il Patto di stabilità,
sforiamo il Patto di stabilità il Governo di Centro-Sinistra (ma lo
stesso vale per il Centro-Destra, perché il Patto di stabilità non
è di Destra, né di Sinistra) ci taglia i fondi. Sono disponibile a
confrontarmi, la sensibilizzazione con circolari e informazioni...
sembra che non esordisca i risultati voluti, questo però vale anche
su altri argomenti... lo Statuto dei lavoratori, il fatto che tutta
una serie di fasce deboli vengano tutelate... però anche lì
dobbiamo avere del controllo, dovremmo mettere delle persone che
vengono anche in orari diversi rispetto agli orari normali, che
vengano a fare le verifiche alle 7,00 o alle 8,00 di sera, o alle
6.30 del mattino. Sono d'accordo con lei quando dice che questo è
un argomento che deve essere seguito e sono in attesa dei suoi
consigli.
Président
- La parole à la Conseillère Squarzino
Secondina.
Squarzino (Arc-VA)
- Mi fa piacere verificare che
l'Assessore questa volta, nella prima parte del suo intervento, ha
detto qual è la situazione senza nascondere nulla, nel senso che
anche lui si è reso conto - poi "carta canta", come si dice - che
una serie di meccanismi e procedure che dovrebbero accompagnare
tutto il percorso della raccolta differenziata a un certo punto si
inceppano e non si capisce bene come operare.
Prima osservazione - questa un po' "a latere" -: credo sia
importantissimo seguire e curare la raccolta differenziata e
l'aumento, perché se per un attimo si fa un po' più attenzione, i
volumi di raccolta differenziata aumentano tantissimo; nel 2005
abbiamo visto che solo per la città di Aosta la raccolta
differenziata raddoppia solo per la carta, quindi occorre un minimo
di attenzione e questo consente di raggiungere livelli qualitativi
che sono oggi uno degli indici di civiltà e di società
qualitativamente elevata. Cosa fare di fronte a questa situazione?
Assessore, non può pensare che una Consigliera di opposizione che
si deve occupare di tante cose sia in grado di dare suggerimenti a
una "équipe" di esperti, o di professionisti, o funzionari presenti
nel suo Assessorato! Credo che, da un lato, vi sia l'esigenza di
una forte azione formativa e informativa; lei sa meglio di me che
un'azienda riesce anche nelle azioni più piccole a raggiungere alti
livello di qualità se il personale sente di partecipare a una
"mission", se si sente partecipe di tale azienda e questo lo si
ottiene anche con attività di formazione. Ritengo che la nostra
Amministrazione regionale sia molto carente per quanto riguarda la
formazione del personale: non parlo del piccolo corso che serve per
avere una competenza, ma di una capacità di porsi in atteggiamento
di dipendente pubblico e di chi svolge una funzione pubblica
all'interno di una società. Dall'altro lato, Assessore, mi stupisco
che si dimentichi le cose che dice poche settimane prima; quando
abbiamo posto questo problema proprio sulle pulizie e sugli
appalti, lei aveva detto: "è un problema che ci interessa tutti,
per cui stiamo lavorando insieme, stiamo attivando un tavolo di
lavoro fra l'altro con la sanità"...
(interruzione dell'Assessore Marguerettaz, fuori
microfono)
... ma questo tavolo di lavoro che è avviato ha cominciato a
produrre qualcosa? Sembra di no, altrimenti lei sarebbe venuto a
dirmi: "è vero, il problema esiste, abbiamo avviato un tavolo di
lavoro e questo ha iniziato a produrre tali linee di azioni";
questo non lo ha detto, vuol dire che il tavolo di lavoro è sulla
carta, ma non ha iniziato ancora a lavorare... questo è un problema
che non interessa tanto il governo... Quello che mi preoccupa non è
solo per la carta, mi preoccupa soprattutto che questo tavolo di
lavoro non sia stato messo in opera e non funzioni, perché ne va di
mezzo anche tutta l'attenzione alla condizione dei lavoratori,
quindi le cose sono collegate. Non credo lei voglia buttare
nell'immondizia tutti i Governi precedenti e quello attuale
rendendoli responsabili di tutto. Qui credo che un minimo di
correttezza dovrebbe far riconoscere che, laddove la Giunta vuole
veramente realizzare un progetto, trova il modo di reperire le
risorse necessarie, che siano finanziarie, o che siano
professionali, o che siano umane. Credo che tutta la Valle d'Aosta
riderebbe se lei dicesse ad alta voce: "non possiamo fare nessuna
attività di controllo rispetto a questa azione..." - che non è solo
della carta, ma è un'azione di verifica e controllo del
monitoraggio di come funziona l'insieme degli appalti e delle
pulizie... - "... perché a causa del Patto di stabilità non
possiamo assumere delle persone né a mezzo tempo, né a tempo
parziale, in nessun modo". Questo non credo lo possa dire, capisce
anche lei benissimo che ciò non corrisponde al vero, perché d'ora
in avanti dovremmo non trovare neanche una decisione in cui la
Giunta nelle sue diverse articolazioni assume delle persone o come
esperti, o come consulenti, o in qualunque altro modo. Capisco che
questo non è il problema fondamentale della Giunta, però lei non mi
racconti delle storie! Se effettivamente la Giunta vuole
intervenire su questo settore, le possibilità per farlo credo ce le
abbia.
La ringrazio per la documentazione che è arrivata, ci sentiremo
in una prossima volta. Sarebbe però interessante che lei riuscisse
ad avere quei dati che sarebbero utili per fare una verifica del
miglioramento qualitativo o un miglioramento dell'Amministrazione
regionale rispetto a questo tema.
Si dà atto che dalle ore 16,44 presiede il Vicepresidente
Lanièce.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK