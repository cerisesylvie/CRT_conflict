Consiglio Regionale della Valle d'Aosta - Oggetto del Consiglio n. 2929 del 21 gennaio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BENI CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2929 del 21 gennaio 1998 - Resoconto
SEDUTA ANTIMERIDIANA DEL 21 GENNAIO 1998
OGGETTO N. 2929/X Dati relativi ad autorizzazioni, pareri e
nullaosta della Sovraintendenza ai beni culturali. (Interrogazione
con risposta scritta)
Interrogazione r.s. Vista la legge regionale del 6 settembre
1991 n. 59, che regolamenta i procedimenti amministrativi e ne
dispone la relativa trasparenza nei confronti degli utenti dei
servizi;
Tenuto conto delle disposizioni legislative nazionali e
regionali relative al settore urbanistico e ambientale;
Preso atto del fatto che l'ex Sovrintendenza ai beni Culturali
ora suddivisa in "Direzione e Tutela del patrimonio culturale" e
"Servizio Tutela del paesaggio", disponeva e dispone tuttora della
facoltà di autorizzare tramite nullaosta l'esecuzione di opere
edili o altre attività che possano interessare la Sua competenza
sul territorio dei comuni valdostani, e che senza tale parere le
imprese, i comuni e altri Enti non possono iniziare i cantieri,
neanche ove il progetto dei lavori sia già stato vistato dagli
uffici tecnici del Comune interessato;
Visto che molte aziende private e anche diversi Enti pubblici
lamentano lacunosi ritardi da parte degli uffici suddetti
nell'esperire le pratiche inerenti al nullaosta;
Tenuto conto che il compito dell'Amministrazione regionale in
tal senso è diretto a facilitare la fruizione di un servizio quale
quello reso dai Servizi di cui sopra in tempi ragionevoli ed utili
al buon fine degli Enti interessati, senza recare altresì danno
all'economia regionale che, perdurante tale situazione di stasi
burocratica, vede ridotte alquanto le sue potenzialità;
I sottoscritti consiglieri regionali
Interrogano
la Giunta regionale per sapere:
1) quante sono le pratiche da evadere, relative alle
autorizzazioni di cui sopra, tuttora giacenti presso gli attuali
uffici dell'ex Sovrintendenza ai beni culturali;
2) la suddivisione delle stesse a seconda della categoria dei
richiedenti (Enti pubblici e privati);
3) le pratiche evase dal 1993 sino ad oggi, suddivise anno per
anno;
4) se non ritiene opportuno incrementare o viceversa modificare
l'organico presente negli Uffici competenti, in modo da rendere più
fluido e celere il servizio da questi reso agli utenti.
F.to: Lanièce - Dujany - Parisi
Presidente È stata data risposta con lettera n. 453 in data 21
gennaio 1998.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK