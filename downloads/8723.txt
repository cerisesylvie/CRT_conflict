Consiglio Regionale della Valle d'Aosta - Oggetto del Consiglio n. 3224 del 12 novembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3224 del 12 novembre 1987 - Resoconto
OGGETTO N. 3224/VIII - PROMOZIONE DI UNA MANIFESTAZIONE PER
L'ASSEGNAZIONE DI UN PREMIO ANNUALE INTITOLATO "LA NONNINA
D'ITALIA". (Reiezione di mozione)
PRESIDENTE
: Do lettura della mozione in oggetto,
presentata dal Consigliere Baldassarre.
MOZIONE
CONSIDERATO che gli anziani occupano un ruolo importante nella
vita nazionale per l'opera che essi hanno esplicato nel contesta
sociale;
RILEVATO che alla categoria, i responsabili della cosa pubblica
hanno in genere dedicato scarsa attenzione, nonostante il ruolo da
essi svolto nei vari settori produttivi, economici, culturali e
morali in seno alla collettività nazionale;
OSSERVATO che agli anziani non è mai stato riconosciuto in
concreto alcun merito, così come avviene per altre categorie di
cittadini;
RICORDATO che anche le donne hanno dedicato buona parte della
loro vita alla crescita morale ed intellettuale dei
discendenti;
il Consiglio regionale della Valle d'Aosta
DELIBERA
di impegnare la Giunta regionale a farsi promotrice di una
manifestazione a carattere nazionale da organizzarsi, nel contesta
delle iniziative promosse in collaborazione con la Società SITAV di
Saint Vincent, per l'assegnazione di un premio annuale intitolata
"LA NONNINA D'ITALIA" da assegnarsi alle donne più anziane del
Paese che abbiano acquisito particolari meriti.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Non potevo sapere che questa
mozione avrebbe suscitato l'ironia di qualche Consigliere
regionale. Qualcuno ha detto anche: "Baldassarre si è
squalificato!...".
(Voce fuori microfono): Il Consigliere Borbey!
BALDASSARRE (P.S.D.I.):
No, lasciamo stare il Consigliere
Borbey, che oggi ha perso una scommessa, ma non si è neppure
impegnato a pagare!
Non sono preoccupato delle critiche che si sollevano parlando
degli anziani, perché il loro problema è molto serio e non è mai
stato evidenziato in modo soddisfacente da alcuna forza politica.
Io ritengo che gli anziani abbiano svolto e svolgano un ruolo
importante nella vita nazionale.
In Italia si assegnano molteplici premi, dalla "miss gamba" a
"il più bello d'Italia", e, ultimamente, con il contributo della
Regione Valle d'Aosta, è stato organizzato il concorso "la donna
ideale", al quale ho partecipato anch'io. Naturalmente non ho
partecipato per concorrere al titolo. Tutt'al più, permettetemi la
presunzione, avrei potuto partecipare al concorso per l'uomo
ideale...
(...INTERRUZIONE...)
BALDASSARRE (P.S.D.I.):
Per sdrammatizzare un po'
l'argomento, ribadisco che questa forma di ironia non mi ha
disturbato, anche se avrebbe potuto arrecarmi un certo
fastidio.
Dicevo, comunque, che, per dare in appalto l'organizzazione del
concorso su "la donna ideale" - non sapevo che qui si dessero anche
in appalto concorsi del genere - sono stati spesi 250 milioni.
Con la mia mozione chiedo che, nel contesto delle manifestazioni
organizzate dalla Regione e dalla SITAV, si inserisca un premio
annuale il cui importo non è stato scritto nel testo e perciò mi
vedo costretto a presentare un emendamento, per inserire nel testo
della mozione, dopo le parole "...per l'assegnazione di un premio
annuale", la dizione "di 20 milioni di lire".
Perché questo? Perché è necessario esprimere la nostra
riconoscenza alle persone anziane, soprattutto a quelle che hanno
dato e continuano a dare tutto per la nostra educazione. Chi,
incontrando una persona anziana per strada, non sente di doverle
dare un aiuto? Il ruolo che esse hanno svolto è importante e con
questo premio si vogliono riconoscere i meriti che esse hanno
acquisito affrontando tanti sacrifici per noi.
Credo, quindi, che tra i 7 miliardi che si spendono per
organizzare le manifestazioni del Casinò di Saint Vincent, si
riescano a trovare i fondi per istituire un premio, piccolo come
una goccia nel mare, ma significativo e determinante, che dovrebbe
essere assegnato ad una nonnina, oppure ad un'agenzia, per le
implicite difficoltà nella scelta della "nonnina d'Italia", che ha
dato molto alla società.
Per evitare che questa proposta possa ancora suscitare
dell'ironia, ribadisco che stiamo parlando di persone anziane. Io
mi sono fatto promotore di questa iniziativa, la sostengo e ne sono
un convinto assertore. Dopo aver visto l'atteggiamento delle forze
politiche regionali e considerato che noi socialdemocratici non
abbiamo molto spazio, né sui giornali, né sulle televisioni private
o di Stato, grazie a sacrifici personali diremo alla gente, ed in
modo particolare a tutti gli anziani della Valle d'Aosta, come esse
si saranno comportate, come avranno trattato il problema degli
anziani, anche perché si fanno tanti scioperi e si partecipa a
tante assemblee degli anziani, ma non si vede mai alcun risultato
concreto. Pertanto, aspetto di sapere che cosa decideranno, sia la
maggioranza, sia la minoranza, su questo problema.
Chiedo, ovviamente, un emendamento aggiuntivo alla parte
deliberativa della mozione, per aggiungere, come ho già detto, la
dizione "di 20 milioni di lire".
PRESIDENTE
: Siccome non ho ben compreso l'emendamento
aggiuntivo, pregherei il Consigliere Baldassarre di farmelo avere
per iscritto. Grazie.
Ha chiesto la parola il Presidente della Giunta, Rollandin; ne
ha facoltà.
ROLLANDIN (U.V.):
Le premier alinéa de la motion,
"Considerato che gli anziani occupano un ruolo importante nella
vita nazionale per l'opera che essi hanno esplicato nel contesto
sociale", a toujours été partagé par toutes les forces politiques
ici présentes.
En revanche, les observations qui sont faites au deuxième
alinéa, "Rilevato che alla categoria, i responsabili della cosa
pubblica hanno in genere dedicato scarsa attenzione, nonostante il
ruolo da essi svolto nei vari settori produttivi, economici,
culturali e morali in seno alla collettività nazionale", ne
pourraient être acceptées.
Le fait de proposer un prix pour une personne âgée ne fait pas
en soi l'objet de scandale. Au contraire, l'attitude des
différentes forces politiques par rapport au problème du troisième
âge a été différente. La personne âgée n'a pas envie d'un prix:
elle a, en revanche, l'exigence de se voir accepter par la
communauté telle qu'elle est, de se voir considérer comme une
personne encore utile au sein de cette communauté. La politique que
toutes les forces ont partagée, de suivre avec attention les
problèmes des personnes âgées dans toutes les communes, en
prévoyant une assistance, et pas seulement au niveau du bénévolat,
des foyers susceptibles d'héberger les personnes âgées, peut
déboucher sur une issue favorable du problème que nous connaissons
très bien.
Nous n'avons jamais négligé les personnes âgées de quelle
condition sociale qu'elles soient. Nous avons en effet prévu
d'aider les plus défavorisées, celles dont l'âge représente une
difficulté supplémentaire. L'âge ne signifie pas forcément une
position d'infériorité: il y a des personnes âgées qui se portent
très bien, qui ne nécessitent aucune assistance et qui sont très
bien insérées dans la société; il y en a d'autres qui ont besoin
d'aide, d'où notre action prévue en leur faveur. Les mesures qui
ont été adoptées, notamment à l'échelon communal, ne pourraient
être énumérées: les Conseillers les connaissent puisqu'elles ont
été soumises à leur attention.
Ainsi la proposition ne me paraît-elle pas convenable. Le fait
d'allouer un prix à une personne âgée ne représenterait pas une
action au profit des personnes âgées. Il convient, en revanche, de
faire preuve d'une attention particulière à l'égard des exigences
qui se font ressentir aux différents niveaux.
Nous ne voterons donc pas cette délibération, indépendamment du
montant du prix. Dans toutes les communautés, une fête est
organisée au moins chaque année, qui permet déjà de reconnaître le
rôle social des personnes concernées. C'est une question d'attitude
mentale, d'habitude sociale qui tend à se répandre dans toutes les
communes de la Vallée.
La rencontre qui a eu lieu voilà un mois a, du reste, permis
d'examiner attentivement la problématique des personnes âgées, des
handicapés et surtout de constater les progrès qui ont été
accomplis à ce sujet, même dans notre Région.
PRESIDENTE
: Ha chiesto la parola, per dichiarazioni di
voto, il Consigliere Torrione; ne ha facoltà.
TORRIONE (P.S.I.):
Credo che debba essere apprezzato lo
sforzo del Consigliere Baldassarre per portare all'attenzione del
Consiglio il problema delle persone anziane.
Non è sempre facile entrare nella problematica dell'anziano,
anche perché, per esperienza diretta, essendo stato amministratore
al Comune di Aosta ed essendomi occupato, in modo specifico, dei
servizi sociali, mi sono reso conto di quanta strada occorra ancora
fare perché l'anziano sia accettato per quello che è, cioè per una
persona con l'unico difetto di essere anziana; punto e basta.
Direi però che a volte c'è tutta la psicologia dell'anziano che
contrasta un poco con lo spirito, peraltro lodevole, della mozione.
L'anziano è una persona generalmente restia a farsi estrapolare dal
suo ambiente per essere posta in evidenza. Sotto questo aspetto,
tutta la filosofia dei nuovi servizi sociali ha modificato il
vecchio concetto di assistenza, ma l'anziano, purtroppo, per
l'evoluzione della società in senso, forse, non positivo, non è più
oggetto di quelle attenzioni che, una volta, egli riceveva in
famiglia.
Da qui discende l'esigenza di non creare più grosse strutture,
proprio per non emarginare ulteriormente l'anziano; da qui discende
l'esigenza di istituire dei servizi che vengano effettuati presso
il domicilio dell'anziano e non lo costringano a recarsi fuori; da
qui discende, soprattutto, l'esigenza di non dare all'anziano la
sensazione di sentirsi inutile, ma di sentir si vivo e partecipe
delle esigenze della società.
Credo che le amministrazioni tendano al perseguimento di questo
obiettivo che, purtroppo, può essere realizzato solo con fatica in
una società che, per certi versi, dimostra un senso egoistico
sempre più accentuato, dove il divario tra le generazioni giovani e
quelle più avanti negli anni si fa sempre più marcato e dove
l'anziano tende ad essere espulso progressivamente dal processo
produttivo, che si esprime in termini temporali sempre più
giovanili. Si pone il problema, quindi, di dare un significato
all'esistenza di chi va in pensione ad una età nella quale ha
ancora le forze, la sensibilità e l'intelligenza per dimostrarsi
ancora valido lavoratore.
È una tematica che, obiettivamente, pesa ancora su di noi,
nonostante le lodevoli iniziative ed i notevoli passi in avanti
registrati in quest'ultimo decennio, in cui si è affrontata in
termini diversi, più moderni e meno emarginanti, la problematica
dell'anziano. Non sempre, tuttavia, gli enti locali riescono a
conseguire questo obiettivo; non sempre la rete di servizi sociali
riesce a soddisfare queste esigenze che non sono solo dell'ente
pubblico, ma sono presenti all'interno dello stesso corpo sociale e
della stessa famiglia.
Riallacciandomi ad un discorso fatto anni fa da uno dei maggiori
geriatri, che ha lasciato un'impronta particolare nella politica
dei servizi sociali, il prof. Antonini di Firenze, che ha
anticipato di alcuni decenni l'attuale filosofia dei servizi
sociali, ricordo che, dopo aver propugnato il servizio di
assistenza domiciliare, questi disse che nessun servizio avrebbe
potuto surrogare l'affetto dei figli ed il calore della famiglia.
Senza voler fare dell'inutile retorica, anch'io credo che ciò sia
vero.
Bisognerebbe, forse, capovolgere il problema, stimolando il
comune a creare una rete di servizi sociali quanto più adeguata
possibile alle effettive esigenze degli anziani, senza voler
mettere in mostra il "nonnino d'Italia", che diventerebbe una
specie di simbolo di difficile gestione e che, peraltro, si
troverebbe sicuramente a disagio sotto i "flash" della
televisione.
Personalmente, invece, premierei il comune valdostano che si sia
dotato di una rete di servizi sociali e di una sua particolare
filosofia di tipo sociale, tesa - cosa non facile - ad esaltare la
figura dell'anziano e non ad emarginarla.
Credo che tutto il tema della terza età necessiti di ulteriori
approfondimenti, anche se recentemente, come ha ricordato il
Presidente della Giunta, si è svolto un dibattito piuttosto
approfondito, nel corso di un convegno sui servizi sociali
organizzato dalla città di Aosta. Il problema esiste ed io credo
che la sua importanza sia valutata appieno dalle varie forze
politiche, anche se occorrono ancora alcune considerazioni che
superino la mera politica di servizio, perché, per ricuperare il
valore dell'anziano, occorre intervenire direttamente sul tessuto
sociale.
Lo sforzo che, sotto questo aspetto, noi dobbiamo fare, è
notevole, perché, se l'anziano si trova in una situazione di
disagio, ciò dipende, soprattutto, dal mutamento della società.
A nome del Gruppo socialista io ritengo che questa mozione debba
essere interpretata come un invito alle varie forze politiche a
riflettere sul problema della terza età. Tuttavia, sempre a nome
del Gruppo socialista, non mi sento, francamente, di approvare
l'istituzione di un premio per "il nonnino" o "la nonnina
d'Italia", anche perché credo che il miglior premio che noi
possiamo dare all'anziano consista proprio nel non farlo sentire
estraneo ad una società che, invece, diventa sempre più fredda ed
incolore. Grazie.
PRESIDENTE
: Ha chiesto la parola, per dichiarazioni di
voto, il Consigliere Mafrica; ne ha facoltà.
MAFRICA (P.C.I.):
Noi ci asterremo dal votare la mozione
del Consigliere Baldassarre, perché crediamo che essa non abbia
alcun rilievo nei confronti della nostra posizione sul problema
degli anziani. Quest'ultimo si manifesta in modo particolarmente
grave nelle società sviluppate, dove gli anziani sono sempre più
emarginati dalla vita familiare e lasciati sempre più soli.
Il problema presenta diversi aspetti. Alcuni sono di reddito e,
tra questi, quello relativo alle pensioni è molto concreto. Un
aspetto attiene ai servizi: vi sono, infatti, degli anziani non
autosufficienti ai quali non viene ancora prestato un servizio
adeguato. Vi è un aspetto di ruolo delle persone, perché alcune di
esse, pur essendo anziane, hanno ancora capacità intellettuali ed
energie da porre a disposizione della società.
Io credo, quindi, che il problema de gli anziani debba essere
sempre ben presente nelle intenzioni di tutte le forze politiche e
che la battaglia politica di tutte le forze politiche che pensano
di svolgere un ruolo di progresso nella società, per migliorare le
condizioni di vita, materiali e sociali, degli anziani, debba
essere permanente.
Non sono convinto che sia utile, per gli anziani, appuntare sul
loro petto una medaglia. Non credo che sia questo ciò che essi
vogliono e, del resto, la cosa non mi pare neanche molto
significativa, perché, ad esempio, le donne contestano i concorsi
femminili e, come qualcuno ha già detto, potrebbe essere contestato
anche un concorso di questo genere.
Non vogliamo fare dell'ironia su questa mozione, nel senso che
non intendiamo entrare nel suo merito, ma, proprio perché non ne
condividiamo il merito, ci asterremo dal votarla.
PRESIDENTE
: Ha chiesto la parola, per dichiarazioni di
voto, il Consigliere Beneforti; ne ha facoltà.
BENEFORTI (D.C.):
Intervengo brevemente, per dire che,
per quanto ci riguarda, ci asterremo dal votare la mozione del
Consigliere Baldassarre.
Quest'ultimo, poi, ci ha quasi sfidato quando ha detto che,
poiché andiamo alle manifestazioni degli anziani, intende accertare
chi voterà contro la mozione da lui presentata.
Noi andiamo e partecipiamo a tutte le manifestazioni degli
anziani, anche se siamo convinti che una sola sia la strada per
risolvere i loro problemi, che è ben diversa da quella di assegnar
loro un premio, che, magari, viene poi "mangiato" dai nipoti:
l'unica strada da seguire è quella di trattare gli anziani nel
miglior modo possibile. Il problema degli anziani è quello
dell'autonomia economica e finanziaria, che eviti loro di dipendere
dalla famiglia o dall'esterno. Per gli anziani soli e non autonomi
occorre trovare una micro-comunità, pubblica o privata, che li
possa ospitare per rendere la loro vecchiaia meno disagiata
possibile.
A nostro avviso, gli aspetti che vanno affrontati per andare
incontro alle esigenze degli anziani sono: l'autonomia finanziaria,
la possibilità di vivere il più a lungo possibile in famiglia e la
possibilità di vivere bene anche in modo autonomo. Per quanto ci
riguarda, pertanto, ci asterremo dal votare la mozione.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Il dibattito, anche se breve, mi
ha dato ragione. Non dovevo vergognarmi della mia iniziativa, che
non voleva far gridare allo scandalo e non ambiva a spostare
l'attenzione sul problema dell'assistenza agli anziani.
Quando non si vuole trattare l'argomento con serietà, si cerca
di seguire la strada più lunga, per non arrivare al tema proposto
dalla mozione. Diciamo, allora, che è mancato il coraggio,
perché si è parlato di assistenza agli anziani, sulla quale,
però, tutti siamo d'accordo. Chi, fra noi, non presta attenzione al
problema degli anziani?... Ma, quando si affrontano questi
problemi, è necessario giungere anche ad un'azione concreta e
morale in favore degli anziani.
Io sono convinto ed entusiasta della mia iniziativa, anche se
non ha il consenso delle forze politiche del Consiglio
regionale.
Voi sapete che io sono sempre presente a tutte le iniziative che
riguardano gli anziani e, quando mi ritroverò con loro, non mi
mancherà certamente il coraggio di dire che qualche Consigliere mi
ha definito addirittura "buffone" per aver presentato una mozione,
con la quale chiedevo un'azione concreta e cioè l'assegnazione di
un premio di 20 milioni ad una persona anziana, distintasi, in
campo nazionale, per meriti particolari.
Si spendono tanti milioni per sovvenzionare di tutto (250
milioni per un incontro di pugilato, 250 milioni per il concorso
"la donna ideale"...), ma non si vuol capire che questa mozione
tende ad un riconoscimento concreto verso gli anziani. Può anche
far sorridere l'intestazione del premio ("nonnina d'Italia"), ma
bisognava pure darne una a questo premio! Nella premessa della mia
mozione avevo anche ricordato che, in un contesto nel quale si
spendono 7 miliardi e nel quale la Regione interviene a queste
manifestazioni con del denaro pubblico, non ci si può rifiutare di
contribuire all'organizzazione di un premio per le persone
anziane.
Non voglio assolutamente credere che ci si rifiuti di
contribuire per ragioni di colore politico, perché sarebbe una
giustificazione del tutto assurda. Probabilmente non si è voluto
capire il significato della mia proposta, anche se io sono contento
di averla presentata. Forse sarò rimasto solo a sostenere, qui in
Consiglio, questa iniziativa e ne sono molto dispiaciuto per gli
anziani. Mi sarei aspettato, infatti, che qualcuno proponesse un
altro riconoscimento in favore degli anziani, per evidenziare il
valore e l'utilità che essi hanno avuto e continuano ad avere per
la società italiana e per il mondo.
Questa era la ragione che mi ha spinto a portare avanti la mia
mozione. Ci voleva coraggio, evidentemente, a presentare una
mozione sulla "nonnina d'Italia" ed io l'ho avuto. Nella mia
proposta non ci vedo nulla di ironico e la considero come una
normale iniziativa assunta da un Consigliere regionale. Qualcuno,
anche qui dentro, ha fatto notare che non è scandaloso parlare qui
in Consiglio di un premio alla "nonnina d'Italia".
Io resto convinto assertore della mia iniziativa e, forse, la
presenterò in un'altra maniera; ma parlerò sempre degli anziani,
perché voglio vedere fin dove giungerà la sensibilità dei
Consiglieri e del Consiglio regionale sul problema degli
anziani.
Non intendevo certamente parlare del l'assistenza agli anziani,
che tutti riteniamo necessaria. Ma, poiché qui passano contributi
per tutti quelli che chiedono, basta essere "nelle grazie di Dio",
non vedo perché gli anziani, che non sono "nelle grazie di Dio",
non debbano ottenere un contributo per l'assegnazione di un
premio.
Ringrazio i colleghi che sono intervenuti e rispetto le loro
idee, ma ribadisco ad alta voce di essere orgoglio so e contento di
aver presentato la mia iniziativa.
PRESIDENTE
: Ha chiesto la parola, per dichiarazioni di
voto, il Consigliere Bajocco; ne ha facoltà.
BAJOCCO (P.C.I.):
Questa mattina, io sono stato molto
male nel vedere il Consigliere Borbey infierire sulle persone dei
Consiglieri Baldassarre ed Aloisi. Mi spiace che un Consigliere
scarichi le sue furie in quel modo, specie quando l'argomento non è
pertinente.
Mi preoccupa anche quanto ha detto poco fa il Consigliere
Baldassarre, perché, minacciando, si è posto sullo stesso livello
del Consigliere Borbey. Ha minacciato, infatti, dicendo: "Voglio
vedere... Voglio vedere cosa faranno i Consiglieri...! Voglio
vedere se voteranno...! Voglio vedere, se voteranno la mozione
sulla "nonnina d'Italia"!" Se parliamo della "nonnina d'Italia", è
un discorso, se parliamo degli anziani, è tutto un altro
discorso.
Io sono un pensionato iscritto alla Cooperativa degli anziani e
sono un po' risentito per quanto ha detto il Consigliere
Baldassarre. Il problema degli anziani non è legato ai 20 milioni,
perché qui in Valle d'Aosta abbiamo problemi che interessano
"nonnini" e "nonnine" che sono molto più importanti! Diceva bene
qualcuno: "Sì, noi diamo loro 20 milioni e poi se li prendono i
nipoti", magari, dopo aver anche buttato i vecchietti fuori di
casa. Ma non è questo il discorso.
Gli anziani hanno altre esigenze. Il Presidente della Giunta
regionale, che è venuto nella assemblea della Cooperativa degli
anziani del C.R.A.L. COGNE, sa molto bene che cosa hanno chiesto
gli anziani! Essi hanno chiesto un maggiore spazio per il loro
tempo libero, delle sale per potersi incontrare, al posto di quel
bugigattolo in via Vuillerminaz, dove, ad esempio, si incontrano
gli anziani della Cooperativa di Aosta. Alla fine dell'anno, quando
si fa il rendiconto delle attività e si esamina il bilancio,
dovreste venire a vedere quanti sono gli anziani presenti. Quella
sala è sempre piena!
Qualcuno di voi, che è anziano come me, potrebbe iscriversi alla
Cooperativa, alla quale mi sono iscritto anch'io. Vorrei
frequentarla, ma mi manca tempo. Ribadisco, tuttavia, che le
esigenze di queste persone non sono quelle del premio alla
"nonnina", ma sono ben altre.
Prima, la Regione ed i comuni distribuivano dei pacchetti-regalo
agli anziani negli ospizi e negli ospedali; poi, però, questa
iniziativa è stata eliminata. Eppure era una cosa buona ed era
molto bello ed importante per gli anziani incontrare, una volta
all'anno, gli amministratori in una grande festa popolare.
Questo Consiglio dovrebbe battersi perché l'Amministrazione
spenda non 20 milioni all'anno, ma 500 milioni per realizzare un
locale o un ambiente dove queste persone anziane possano
incontrarsi, trascorrere il tempo libero e praticare anche gli
sport adatti a loro. Recatevi in via Vuillerminaz, così vi potrete
rendere conto di come stanno le cose! C'era un giardino dei
ragazzi, che è stato ristretto un po' per creare un gioco delle
bocce, e lì questi anziani si spingono l'un l'altro perché non
riescono a giocare tutti. Vi sono delle sale per giocare a carte e
vi è anche un piccolo bar dove non si bevono alcolici, ma solo
aperitivi di bassa gradazione. Queste sono le cose che vogliono gli
anziani! Lo spirito della mozione è una cosa, ma il problema degli
anziani è tutt'altra cosa. Agli anziani interessa poco il premio di
20 milioni che andrà a finire a chissà chi!
Per esperienza diretta vi posso dire che, in occasione del 1°
maggio, ho partecipato, a volte, alla consegna delle stelle al
merito del lavoro. Io ho lavorato per 40 anni circa alla COGNE, ma
ho visto premiare anche certe persone per le quali non voglio dire
niente di più. Confesso, però, che gli anziani hanno bisogno di ben
altre cose.
PRESIDENTE
: Do lettura della mozione in oggetto,
comprensiva dell'emendamento aggiuntivo proposto dal Consigliere
Baldassarre.
MOZIONE
CONSIDERATO che gli anziani occupano un ruolo importante nella
vita nazionale per l'opera che essi hanno esplicato nel contesta
sociale;
RILEVATO
che alla categoria, i responsabili della cosa
pubblica hanno in generato scarsa
attenzione, nonostante il
ruolo da essi svolto nei vari settori produttivi, economici,
culturali e morali in seno alla collettività nazionale;
OSSERVATO che agli anziani non è mai stato riconosciuto in
concreto alcun merito, così come avviene per altre categorie di
cittadini;
RICORDATO che anche le donne hanno dedicato buona parte della
loro vita alla crescita morale ed intellettuale dei
discendenti;
il Consiglio regionale della Valle d'Aosta
DELIBERA
di impegnare la Giunta regionale a farsi promotrice di una
manifestazione a carattere nazionale da organizzarsi, nel contesto
delle iniziative promosse in collaborazione con la Società SITAV di
Saint Vincent, per l'assegnazione di un premia annuale di 20
milioni di lire intitolato "LA NONNINA D'ITALIA" da assegnarsi alle
donne più anziane del Paese e che abbiano acquisito particolari
meriti.
PRESIDENTE
: Se nessuno chiede la parola, pongo in
votazione la mozione emendata, testé letta:
ESITO DELLA VOTAZIONE
Presenti: 24
Votanti: 1
Favorevoli: 1
Astenuti: 23 (Aloisi, Bajocco, Bene-forti, Breuvé, Cout, De
Grandis, Fosson, Lanièce, Lanivi, Mafrica, Maquignaz, Martin,
Pascale, Perrin, Pollicini, Ricco, Rollandin, Sandri, Stévenin,
Tamone, Tonino, Torrione e Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK