Consiglio Regionale della Valle d'Aosta - Oggetto del Consiglio n. 129 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 129 del 3 ottobre 2018 - Resoconto
OGGETTO N. 129/XV - Interpellanza: "Modalità di attuazione
del programma di governo relativamente all'impegno per la riduzione
delle tariffe autostradali".
Fosson (Presidente) -
Punto n. 14.10 dell'ordine del
giorno. La parola al Consigliere Bertin per l'illustrazione.
Bertin (IC) -
Sarò estremamente breve nell'illustrare
questa interpellanza, telegrafico poiché è un argomento questo
tristemente noto a tutti i valdostani e a tutti quelli che
frequentano la nostra regione per ragioni turistiche o per lavoro.
La tratta autostradale valdostana è certamente la più cara
d'Italia, probabilmente d'Europa e non è escluso del mondo, una
situazione ingiustificata e ingiustificabile. In questo periodo la
questione delle concessioni autostradali ha avuto un nuovo
interessamento a causa purtroppo del crollo del ponte Morandi a
Genova. In effetti si è aperta una discussione a livello
governativo statale riguardo a queste concessioni, che sono state
peraltro disecretate, e, oltre a questo, vi è in generale una messa
in discussione di queste concessioni che hanno portato ai
concessionari dei guadagni stratosferici e ai cittadini soltanto
degli oneri senza avere dei benefici. Nel caso della nostra regione
questo incide pesantemente sullo sviluppo della stessa da più punti
di vista.
L'interpellanza pertanto voleva innanzitutto sapere se vi
eravate già attivati presso il Governo centrale in questa fase del
cosiddetto "Governo amico", come l'aveva definita il Presidente
della Regione, per un eventuale inserimento anche delle concessioni
valdostane in questo discorso più generale riguardante le
autostrade. Visto che nel programma di governo Spelgatti vi è un
punto preciso (molto sintetico e generico, come un po' tutto questo
programma di governo) nel quale si prendeva l'impegno a una netta
riduzione delle tariffe autostradali, quello che si vuole capire è
in che tempi e soprattutto come si sarebbe data attuazione al
programma di governo su questo specifico argomento.
Presidente -
La parola alla Presidente della Giunta per
la risposta.
Spelgatti (LEGA VDA) -
Come già detto in occasione della
precedente interrogazione e come anche evidenziato dagli
interpellanti, la tragedia del ponte Morandi ha fatto emergere la
situazione molto particolare delle concessioni che governano la
rete autostradale italiana. Il Governo italiano ha espresso
l'intenzione di intervenire sul regime generale delle concessioni
autostradali e ribadisco quindi che la Giunta regionale seguirà con
attenzione l'evoluzione della situazione e si farà portavoce delle
istanze del Consiglio regionale e della comunità valdostana nel
caso in cui il Governo decidesse di rivedere le concessioni
esistenti, in particolare i meccanismi di determinazione delle
tariffe.
Rispetto al secondo quesito, l'argomento è già stato dibattuto
più volte in questo Consiglio nelle ultime legislature senza che
finora sia stato possibile individuare una soluzione concreta e di
immediata applicabilità, soprattutto perché si tratta di una
questione che supera l'ambito di competenza regionale. Sicuramente
l'eventuale modifica del regime generale delle concessioni potrà
darci l'occasione di percorrere nuove ipotesi, inserendo nei
sistemi di gestione delle autostrade dei correttivi che
oltrepassino gli interessi di remunerazione dei concessionari e
tengano conto invece anche delle caratteristiche dei territori e
dello sviluppo delle comunità interessate: che si tratti di
abbonamenti, di scontistica o altro, stiamo studiando ipotesi di
riduzioni mirate delle tariffe e comunque continuiamo il
pressing
sulle concessionarie per contrastare l'ipotesi di
ulteriori aumenti.
Presidente -
La parola al Consigliere Bertin per la
replica.
Bertin (IC) -
Se io nell'illustrazione sono stato breve,
lei nella risposta è stata, oltre che breve, anche evanescente.
Sostanzialmente la risposta è stata: "non abbiamo fatto niente" per
il punto 1 e per il punto 2: "era soltanto un punto del programma
inserito per ragioni retoriche e propagandistiche come avevano già
fatto in precedenza altri, ma che cosa fare e come farlo non
avevamo e non abbiamo nessuna idea". Questo argomento è di
attualità, è adesso che bisogna che ci sia qualche idea e qualche
progetto e qualche possibilità. Bisogna farlo adesso, perché in
questo momento vi è la possibilità di intervenire, poiché, proprio
per le considerazioni che facevamo in precedenza, è venuto il
momento di intervenire e questo è il momento da sfruttare. La sua
risposta mi lascia piuttosto perplesso, oltre che
insoddisfatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK