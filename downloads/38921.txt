Consiglio Regionale della Valle d'Aosta - Oggetto del Consiglio n. 2334 del 21 settembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2334 del 21 settembre 2016 - Resoconto
OGGETTO N. 2334/XIV - Interrogazione: "Modalità organizzative
del Trail 4K".
Rosset (Presidente) -
Punto n. 10 dell'ordine del giorno.
Ha chiesto la parola l'Assessore Marguerettaz, ne ha facoltà.
Marguerettaz (UV) -
Sicuramente avremo modo di parlare di
questo argomento anche in altre occasioni, quindi non entro in una
serie di affermazioni, solo per dire che l'Amministrazione
regionale non ha previsto 1200 partecipanti, ha indicato come
numero massimo 1200 e, come i colleghi avranno avuto modo di
vedere, le preiscrizioni stavano andando molto bene; tutta una
serie di questioni di natura legale, giudiziaria hanno interrotto
questo percorso, però questo è secondario.
Andiamo alle domande puntuali: "quanti sono stati gli atleti
iscritti paganti la quota di iscrizione regolarmente e il numero
dei giornalisti accreditati". Gli atleti iscritti sono stati 648:
586 paganti e 62 cosiddette "
wild card
". Per quanto riguarda
i giornalisti accreditati - mi perdonerà perché il rendiconto è
ancora in fase di definizione, abbiamo dei dati parziali che
comunque voglio condividere, ma è un numero destinato a crescere -,
a Cogne c'erano 90 fra testate locali, nazionali ed estere. Quando
parliamo di estero, parliamo di Francia, Giappone, Cina, Spagna,
Cile, Inghilterra, Belgio, Serbia e Slovenia. I giornalisti che
hanno scritto - ma ad oggi il documento è in fase di definizione,
di perfezionamento - del
4K
sono oltre 450, centinaia quelli
raggiunti dai comunicati stampa. Avremo modo di darle tutta la
rassegna, ma diverse uscite anche sui canali nazionali della RAI,
quindi un livello direi molto soddisfacente, però credo che tra
qualche settimana avremo modo di avere una rassegna stampa completa
che, se ritiene, le posso far avere.
Seconda domanda: "quanti sono stati gli iscritti che hanno
ricevuto la
wild card
o che comunque non hanno pagato...".
Come abbiamo avuto modo di dire prima, sono i 62 e le wild card
sono state erogate a coloro che erano
main partner
, i
supporter
, l'organizzazione e gli enti coinvolti. Ogni ente
ovviamente a cui è stata riconosciuta la wild card ha utilizzato
dei criteri propri a seconda della visibilità, dell'importanza,
delle relazioni che hanno questi atleti.
Terza domanda: "il numero di partecipanti ritiratesi nel primo
quarto di gara, a metà gara e a tre quarti di gara". Io le darò la
rappresentazione dei ritirati, che sono stati 240 sul totale: 43 si
sono ritirati sabato, il primo giorno; 103 si sono ritirati la
domenica; 32 si sono ritirati lunedì; 24 si sono ritirati martedì;
20 si sono ritirati mercoledì; 12 si sono ritirati giovedì e 6 si
sono ritirati venerdì. Direi che il numero e il flusso dei ritirati
è abbastanza in linea con quello che succede in tutte le gare: i
primi giorni sono i giorni dove i ritiri sono importanti. Mi sento
comunque di dire che è un livello su una gara così importante di
grande soddisfazione: hanno partecipato atleti che hanno una
preparazione e uno
standard
direi molto elevato.
Quarta domanda: "quali sono nel dettaglio i costi del trail
voluto dal Governo regionale e dalla nuova maggioranza...", questo
dato non è ovviamente disponibile, come può ben immaginare, lo sarà
nelle prossime settimane. Stanno raccogliendo tutti i documenti,
tutte le note, per cui ovviamente, appena ci saranno i dati, sarà
mia cura farglieli avere.
Presidente -
Per la replica, ha chiesto la parola la
Consigliera Certan, ne ha facoltà.
Certan (ALPE) -
Grazie Assessore per i dati che ci ha
fornito. Sicuramente della sua risposta avremo altre occasioni per
parlarne sicuramente. Credo che oggi, 21 settembre, possiamo dire
che i 15 giorni di fuoco di settembre - i primi 15 giorni - sono
passati, si sono conclusi, fortunatamente tutto si è concluso nel
migliore dei modi con tanto o tantissimo lavoro e tanta energia da
parte di buona parte della popolazione valdostana, ma anche con
grandi interrogativi direi: ecco perché credo che ci dovranno
essere altre occasioni per parlarne.
Entro nel merito delle sue risposte, che in parte prendo per
buone e poi verificheremo, ma che non ci lasciano completamente
soddisfatti, perché credo che in questi mesi siamo intervenuti
ripetutamente su questa scelta, che è stata esclusivamente del
Governo regionale e della maggioranza regionale, non degli
interessati. È stata una scelta che non abbiamo mai condiviso,
soprattutto negli obiettivi e che anche oggi ha dimostrato tutti i
suoi limiti, tant'è che lei mi dice che il dato più
importante...avete già annunciato le date, avete già annunciato che
ci sarà un prossimo
4K
, ma non avete i costi che avete
sostenuto come pubblico. Non ci sono i dati che sono stati
impegnati di soldi pubblici e noi riteniamo che la scelta di
organizzare qualsiasi cosa dell'Amministrazione regionale debba
avere una chiarezza e una trasparenza, soprattutto quando si
utilizzano esclusivamente soldi pubblici, e questo era messo in
delibera. Nelle prime delibere che voi avete fatto come Governo
regionale c'era proprio scritto che l'erogazione del contributo al
comitato, e comunque all'Associazione Forte di Bard, che era il
referente organizzatore, sarebbe avvenuto su presentazione di un
bilancio preventivo. Noi quindi ci aspettavamo che almeno questo
oggi lei ce lo desse, perché abbiamo chiesto quali sono gli impegni
che sono stati fatti, poi magari nella rendicontazione ci sono
delle variazioni, mentre lei oggi non ce li dà. Questo lo sa tutta
la popolazione valdostana, prima di noi lo sanno tutti quelli che
hanno fatto parte dei vari comitati organizzatori, e non ce li dà
oggi, Assessore, perché non sapete neanche voi qual è stato
l'utilizzo dei soldi pubblici. Io avrei preferito che fosse lei a
dirci, ad esempio, quant'è costato l'elicottero e i vari voli di
elicottero che sono stati fatti in questi giorni, con i soldi
pubblici immagino, perché credo che questo sia; avremmo voluto che
fosse lei a dirci quali sono state tutte le spese extra, di cui noi
abbiamo una rendicontazione, quanto ci è costato questo 4K, ma non
ci è dato saperlo e non è dato saperlo neanche alla popolazione
valdostana. Credo che questa sua risposta sia assolutamente direi
superficiale, soprattutto in quel quarto punto che chiaramente era
quello più importante: quanto è costato alla popolazione valdostana
organizzare il giocattolino per il Governo regionale, perché lo sa
tutta la popolazione valdostana che questo
trail
, in questo
momento di grave crisi economica, non era fondamentale per la Valle
d'Aosta, neppure per la promozione e l'immagine della nostra
regione. C'era già e funzionava benissimo e la dimostrazione c'è
stata la scorsa settimana.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK