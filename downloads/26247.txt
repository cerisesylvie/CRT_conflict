Consiglio Regionale della Valle d'Aosta - Oggetto del Consiglio n. 174 del 2 aprile 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 174 del 2 aprile 1973 - Resoconto
OGGETTO N. 174/73 - Disegno di legge regionale concernente:
"Concessione, per l'anno 1972, di contributi di esercizio alle
aziende concessionarie di autoservizi di linea per
viaggiatori".
Dujany (D.P.)
- A seguito di una mozione approvata dal
Consiglio Regionale nello scorso anno, si è costituita la
Commissione Regionale di studio sulla disciplina dei trasporti
pubblici in Valle.
La Commissione ha presto atto della documentazione circa la
realtà dei trasporti esistente in Valle d'Aosta e circa la
legislazione esistente in campo nazionale su iniziativa di varie
Regioni a Statuto Ordinario e a Statuto Speciale.
Ritiene necessario provvedere nei tempi più rapidi possibili ad
un intervento di carattere regionale al fine di riordinare il
servizio dei trasporti in Valle d'Aosta, siano i trasporti urbani,
siano gli altri trasporti su strada pubblici esistenti in Valle
d'Aosta poiché la situazione si presenta in termini drammatici, sia
sul piano della funzionalità, sia sul piano della economicità dei
trasporti stessi.
Il problema però si presenta in un modo estremamente complesso e
la soluzione richiede tempi relativamente lunghi.
La Commissione ha ritenuto opportuno di dover prendere atto
della documentazione che era stata preparata e di voler
approfondire questi elementi per poter portare proposte concrete al
Consiglio Regionale ma si è reso conto che questo non era possibile
farsi in tempi brevi.
Si propone quindi un intervento di carattere finanziario a
favore degli autoservizi di linea e esistenti in Valle d'Aosta, un
contributo per l'anno 1972, per la verità per i nove mesi del 1972,
per sostenere queste attività dei servizi, questo provvedimento ha
carattere assolutamente provvisorio e temporaneo per evitare il
peggio.
E ciò anche in relazione al fatto che il Ministero dei
Trasporti, che fino ad ora interveniva a favore degli autoservizi
pubblici con dei contributi di iniziativa nazionale, ha cessato di
intervenire a seguito del trasferimento della competenza dei
trasporti dallo Stato alle Regioni.
Quindi si propone questa legge regionale che ha nella sua
articolazione un articolo 1 in cui c'è un'affermazione politica in
cui si afferma che l'autoservizio pubblico di linea rappresenta un
servizio sociale che la Regione indirizza, coordina e disciplina
attraverso strumenti legislativi che saranno adottati
successivamente dal Consiglio Regionale.
Negli articoli successivi si prevede un contributo a favore di
questi autoservizi limitati all'esercizio aprile 1972 dello stesso
anno.
Questi contributi consistono nel pagamento della differenza del
prezzo dello sconto praticato dalle autolinee a favore dei
viaggiatori in abbonamento ed esattamente a favore dei lavoratori
dipendenti e degli studenti.
In più si prevede un contributo per autobus chilometrici per
tutte le linee esistenti nella Regione. Negli articoli si
stabiliscono le modalità e i dettagli di intervento.
---
Si dà atto che dalle ore 18,38 riassume la presidenza il
Presidente MONTESANO.
---
Bordon (D.C.) -
Dopo aver interpellato coloro che sanno,
essendo legato da parentela col Direttore che ha richiesto questo
contributo, il Direttore della Società, mi si è consigliato di
sloggiare, è cosa che io faccio e chiedo che risulti a verbale.
Montesano (P.S.D.I.)
- Puoi anche rimanere purché ti
astieni dal voto. Chi chiede la parola? Consigliere Pedrini.
Pedrini (P.L.I.)
- Signor Presidente, io volevo soltanto
essere illuminato un momentino in quanto la legge sua, o per lo
meno della Giunta, e sentito pure il parere dei competenti in
merito, non mi risulta, qua si fanno, secondo me, delle discordanze
in questo senso: che vi sono invece riportati i contributi per le
valli laterali. Io dicevo se era possibile o conguagliare o
ritornare sull'argomento tenendo presente che era stato, siccome
faccio parte della Commissione ed era stato richiesto, le trenta
lire al chilometro per le valli laterali non servite, insomma con
poca gente ecc.
Ramera (D.C.)
- Anch'io volevo ribadire questo punto,
perché non ho partecipato nell'ultima riunione, ma nella prima
riunione mi sembra che questo è stato un argomento molto dibattuto
perché proprio una delle tante ragioni della pubblicizzazione,
regionalizzazione dei trasporti era appunto l'assicurare una
continuità di trasporti proprio verso le valli laterali per evitare
lo spopolamento della montagna, si è detto in quella seduta da
parte di sindacalisti, tecnici, meno io che ero il meno adatto ad
intervenire. Ora, mi associo alla proposta del Consigliere Pedrini
perché appunto all'articolo, mi sembra 3, dove ci sono i vari
contributi ci sia un comma c), diciamo, che tenga conto di un
contributo per le percorrenze effettuate nelle zone di montagna;
no, perché altrimenti qui noi diamo il contributo proprio nelle
linee diciamo, più comodo e quelle maggiormente frequentate, quelle
di fondo valle hanno una maggiore frequenza di viaggiatori e non
diamo il contributo, almeno che nella riunione della Commissione,
io questo chiedo scusa dato che non c'ero, può darsi che
nell'ultima riunione l'abbiate discusso, ma altrimenti, insomma non
andrebbe bene. Io al punto proporrei un emendamento c) a questo
articolo 3.
Dolchi (P.C.I.)
- Brevissimamente per dire che quando
avevamo, a più occasioni da questi banchi, sollecitato un
provvedimento per quanto attenesse ai trasporti, certo non avremmo
voluto un provvedimento di questo tipo. Noi additavamo
all'attenzione del Consiglio, un esame, uno studio, una scelta, una
volontà per la trasformazione del servizio dei trasporti e
ritenevamo anche che il problema fosse maturo per delle scelte e
che stesse esplodendo, sia le difficoltà in cui si trovano gli
autotrasportatori, le Società che gestiscono queste attività, sia
per la concezione che avanza sempre più sulla funzione sociale di
questo servizio.
Tuttavia è chiaro che nelle more di questo studio, di queste
scelte che comunque l'Amministrazione Regionale e il prossimo
Consiglio Regionale dovrebbero fare, bisogna assicurare il
servizio, bisogna assicurarlo nel migliore dei modi con degli
interventi e, siccome è venuto a mancare l'intervento nazionale,
noi daremo parere favorevole a questo provvedimento proposto dalla
Giunta che si sostituisce allo Stato per quel periodo e semmai
recupererà se non tutto almeno una parte dei fondi che lo Stato
darà fino al 31 dicembre 1972. Diciamo il problema rimane aperto,
noi riteniamo che sarà uno dei problemi di fondo che attendono il
prossimo Consiglio Regionale.
Per quanto riguarda le obiezioni specifiche che sono state
rivolte soprattutto all'articolo 3, è chiaro che anch'io nella
lettura avevo notato come ci fosse questa limitazione all'asse Pont
St. Martin-Aosta-Courmayeur, cioè al comma b) che è in contrasto
anche con l'affermazione del Presidente della Giunta che parla di
contributo biglietto percorrenza per tutte le linee.
Qui c'è un problema che mi sembra vada oltre la dizione delle
linee e del fondo Valle e le linee laterali e cioè il totale è poi
sempre quello. Perché possiamo fare un'affermazione di principio
diminuendo il prezzo del contributo per l'asse centrale e
sostituendolo con le linee laterali, ma se il totale del contributo
rimane sempre quello non avremmo che fatto una precisazione di
carattere formale, mentre se va avanti un altro discorso di
aggiungere un comma c) che prevede un determinato onere, allora i
110 milioni che dovrebbe essere l'onere di questa legge si aggrava
di altri 39 milioni e quindi allora il discorso non è più di
carattere solamente formale se dobbiamo all'articolo 3 inserire
anche le linee laterali, ma diventa sostanziale perché riguarda un
maggior notevole ... per questo contributo.
Ecco io, siccome, visto che il Presidente della Giunta aveva
chiesto la parola, penso di soprassedere per il momento ad
esprimere la mia opinione. Allora anch'io aspetto il Presidente
della Giunta.
Dujany (D.P.)
- ... dei vari Consiglieri e per quanto
riguarda la dizione dell'articolo 3 comma b) è esatta, quindi mi
riservavo di proporre un emendamento a detto articolo, comma b), in
sede di approvazione dei singoli articoli.
Montesano (P.S.D.I.)
- Nessun altro chiede la parola?
Allora si passa all'esame articolo per articolo della legge, se non
vi sono osservazioni gli articoli vengono dati per approvati.
Art. 1 - il Consiglio approva
Art. 2 - il Consiglio approva
Art. 3 - c'è preannunciato l'emendamento del Presidente della
Giunta.
Dujany (D.P.)
- Al comma b) il contributo in relazione ha
le percorrenze effettuate ecc. ecc. cioè l'articolo va bene, uno,
due, linee e mezzo fino a "territorio regionale", poi prosegue la
dizione "tra capolinea siti in Valle centrale ..." e precisamente
togliere "lungo", quindi "sono ammesse a contributo tutte le linee
automobilistiche di servizi pubblici esistenti in Valle
d'Aosta".
Montesano (P.S.D.I.)
- Allora vengono depennate le ultime
due righe.
Pedrini (P.L.I.)
- Appunto bisogna mettere, perché si era
parlato in Commissione di 30 Lire per le linee laterali, di 15 per
...
Dujany (D.P.)
- 15 Lire, 15...
Pedrini (P.L.I.)
- 20 Lire e non se ne parla più.
Dujany (D.P.)
- Nella proposta iniziale erano previste,
mi pare, 15 Lire, 30 Lire, mi pare che sia prudente prevedere in
questa dizione un importo fino ad un massino di 15 Lire autobus per
chilometro per tutte le linee esercitate nel territorio della Valle
d'Aosta.
Direi che questo provvedimento parziale, è un provvedimento
iniziale ed è un provvedimento di transizione. Direi che dobbiamo
andare avanti un po' con i piedi di piombo anche per verificare,
diciamo così, sul piano concreto quale sarà il limite di spesa di
questo tipo di contributo e questo ci servirà anche per il futuro,
per avere una valutazione esatta della spesa globale cui andiamo
incontro e per verificare anche il tipo di società , varie sono le
società che esercitano queste linee di concessione, concessionari
di trasporti in Valle d'Aosta, per verificare naturalmente che tipo
di azienda e che tipo naturalmente di servizio svolgono.
Montesano (P.S.D.I.)
- Allora Signor Presidente, Lire
10...
(Dujany:
...un momento, volevo solo domandare un
attimo, Lire 10 va modificato in 15...)
Pedrini (P.L.I.)
- Presidente, io mi auguro che Lei
faccia ancora una modifica, noi chiediamo questo, siccome
evidentemente abbiamo sentito una discussione proprio portata in
campo dai sindacati, dai tecnici ecc., noi riteniamo che allora
questo provvedimento, allora, non viene, io sono lieto quando sento
il Presidente della Giunta - e nessuno meglio di me e anche voi me
ne dovete dare atto - dice che noi camminiamo veramente con i piedi
di piombo, specie in campo amministrativo.
Su questo, credo che tutti ne debbano dare atto.
Ora, evidentemente io solo lieto, ripeto, quando sento un
Presidente della Giunta che mi parla in questo modo, ma non in
questo caso specifico, perché, allora, praticamente noi lasciamo in
crisi il problema stesso, non lo risolviamo per niente e già, noi
praticamente, e qua non voglio difendere nessuno, sia ben chiaro,
voglio difendere la cittadinanza che ha diritto di avere questo
servizio, ci troviamo di nuovo allora, specie nelle linee delle
valli secondarie dove non c'è tanta gente, dove vogliamo fermare la
popolazione, dove vogliamo che i nostri cittadini rimangano,
evidentemente noi arriviamo al punto che ritorniamo alla questione
di partenza, mettendo questi delle linee, proprio in questo momento
provvisorio, in difficoltà.
Io non penso che le 5 Lire al chilometro possono o meno variare
e io ritengo che sia un provvedimento equo e giusto, proprio al
fine di poter superare questo momento di congiuntura. Dopo di che
si vedrà quello che succederà. Vedremo quelle che dice il
Presidente della Giunta, le varie linee ecc., e potremo tirare il
succo di tutto. Ma così evidentemente mettiamo ancora la questione
in una maniera, su una strada, per me errata.
Montesano (P.S.D.I.)
- Cosa propone Lei Pedrini?
Pedrini (P.L.I.)
- Le 20 Lire per tutti al chilometro,
indistintamente.
Chantel
(P.S.I.)
- ...
Montesano (P.S.D.I.)
- Allora, in ordine, Consigliere
Bancod.
Bancod (U.V.)
- Io volevo solo fare una raccomandazione,
sulla linea Pont Saint Martin-Aosta è stata fatta una domanda
supplementare a Chambave, questo già da circa un anno, cioè a
Chambave c'è solo una fermata e questa si trova vicino al ponte,
vicino alla Cantina delle Vigne, mentre sarebbe necessario una
fermata vicino alla stazione, anche perché in questo modo, insomma,
c'è uno stabilimento, praticamente sarebbe bene una fermata anche
lì, sia anche un po' per la Stazione ferroviaria.
Tonino (P.S.I.U.P.)
- Ma qui si parla dell'asse Pont
Saint Martin - Aosta - Courmayeur e adesso si è aggiunto, si sono
aggiunte le valli laterali. Io volevo fare osservare che esiste un
altro asse Pont Saint Martin - Ivrea dei pendolari, che interessa
400-500 pendolari alla quale pagano delle cifre abbastanza alte per
il trasporto, non so, se non è previsto niente per questa linea,
eppure qui dobbiamo vedere, il problema dei pendolari mi pare che
...
Montesano (P.S.D.I.)
- Pare che deve essere in territorio
regionale.
Tonino (P.S.I.U.P.)
- Appunto, si parla del territorio
regionale, però sono dei pullman che portano dei valdostani a
lavorare a Ivrea, perché in loco non hanno lavoro. Io volevo solo
fare osservare questo.
Ramera (D.C.)
- Io riterrei opportuno che ci fosse una
divisione nei commi di questo articolo, cioè una differenza tra
l'asse centrale e le valli laterali, proprio anche per venire
incontro al servizio, perché se noi mettiamo un tutt'unico, poi va
a finire che certi servizi man mano vanno ...
Montesano (P.S.D.I.) -
Assessore Chantel, se non ascolti
quello che dice Ramera.
Ramera (D.C.)
- Io proporrei che rimanesse l'articolo, il
comma b) e proporrei un comma c) che dice: "i contributi in
relazione alle percorrenze effettuate fino a un massimo di Lire 30
per autobus chilometro per tutte le linee, tratti di linee
svolgendosi in territorio regionale aventi uno dei due capi linea
ad una altitudine superiore ai metri 800". Ora per non mettere
tutto insieme, perché il fondo Valle non può essere paragonato,
praticamente noi verremmo ad aumentare troppo il contributo del
fondo Valle in confronto alle valli laterali.
Montesano (P.S.D.I.) -
Vuole mandarmi l'emendamento?
Ramera (D.C.)
-
Ce l'ho scritto qui a penna, non
so se capisce, 30 Lire ...
(non si sente)
Dujany (D.P.) -
Insomma qui è chiaro che si corre al
rialzo ed è molto facile, direi correre al rialzo. Però rendiamoci
conto che questo provvedimento è un provvedimento di tamponamento,
per far sì che questi servizi possano rimanere in piedi. Non è una
soluzione al problema dei trasporti. Quindi, direi, procediamo con
molta prudenza in questa erogazione di finanziamenti che non
servirà assolutamente a migliorare il servizio e non servirà
assolutamente a diminuire le tariffe.
Consigliere Tonino, questo intervento serve semplicemente a
mantenere i servizi e la gestione delle linee quali sono oggi,
altrimenti correremmo il rischio, nello spazio di poche settimane o
di pochi mesi, di vedere chiudere alcune linee e di vedere
restringere alcuni percorsi, cosa che vogliamo evitare.
Quindi il provvedimento è un puro provvedimento, così, di
tamponamento ad una situazione economica che viene a determinarsi a
favore degli imprenditori e dei trasporti.
Quindi mi pare inopportuno in questo momento correre così per il
rialzo, in quanto potrebbe essere pericoloso per noi e in quanto
non sappiamo dove andiamo a finire nel momento in cui dovremmo
vedere il problema della ristrutturazione dei trasporti nel suo
insieme. È chiaro che questo è un provvedimento a sé stante
limitatamente ai servizi effettuati nei nove mesi del 1972 e
successivamente il Consiglio Regionale dovrà riesaminare tutto il
problema globalmente e lo dovrà riesaminare con maggior profondità
e non attraverso questi criteri, questi metodi di contributi che
sappiamo già che non tendono a migliorare i servizi nell'interesse
della comunità, ma tendono bensì a mantenere i servizi allo stato
in cui sono. E credo di aver risposto indirettamente anche al
Consigliere Tonino: non è questo il provvedimento che naturalmente
tiene conto della particolare situazione da lui sottolineata, ma lo
sarà un provvedimento successivo di cui dovrà essere investito il
prossimo Consiglio Regionale, direi con una certa sollecitudine,
affinché si verifichi questo funzionamento e il risultato di questi
contributi e si ristrutturi completamente il sistema dei trasporti
attraverso probabilmente una partecipazione della Regione,
attraverso una pubblicizzazione dei trasporti e solo in quella sede
potremmo verificare il tipo di servizio che possiamo dare alla
popolazione e i costi di questo servizio.
Quindi direi che questa è solo una soluzione di finanziamento
momentaneo, che tende anche a sostituire l'intervento del Governo,
che dal 1° aprile viene a cessare in relazione al passaggio alle
Regioni a Statuto ordinario dei problemi attinenti agli
autoservizi.
Quindi io vorrei pregare i Consiglieri che tendono naturalmente
a migliorare questo contributo di voler tener presente che questo
contributo è superiore a quello concesso dal Ministero fino ad
oggi, non vorrei che superassimo i finanziamenti che abbiamo
previsto in bilancio nelle leggi da farsi che è nel limite dei 200
milioni e quindi non vorrei che in sede poi di esecuzione ci
trovassimo ad andare a reperire sul piano dei finanziamenti su
altri articoli di bilancio, son la persuasione di non risolvere a
fondo questo problema.
Montesano (P.S.D.I.) -
Altri che chiedono la parola?
Consigliere, ma c'è Chantel che l'ha chiesta, ha risposto il
Presidente della Giunta, no? Allora lasciamo parlare il Consigliere
Chamonin.
Chamonin (M.A.V.)
- Volevo soltanto scusarmi perché sono
stato chiamato fuori e volevo sapere se, sempre fermo restando
l'attribuzione dei 110 milioni, la Giunta aveva visto il problema
delle linee delle valli laterali, io ho dovuto essere, sono stato
fuori quindi volevo sentire dal Presidente se sempre, pur sempre
restando i 110 milioni, cioè scalando la somma necessaria a questo
punto nuovo sugli altri due punti d'intervento, la Valle poteva, la
Giunta poteva vedere di intervenire anche sulle linee della Valli
laterali.
Mi deve scusare il Presidente ma non ero presente.
Chantel
(P.S.I.)
- Volevo precisare la questione
amministrativa, la copertura sconti e tariffe preferenziali è
prevista in 80 milioni. La copertura che avevamo prima, 10 Lire al
chilometro, era prevista in 20 milioni e diventa 30. La copertura,
perché c'era nelle discussioni, la copertura che comprende anche le
valli laterali porterà un aggravio di 22 o 23 milioni.
Totale, io ritengo, che siccome noi li abbiamo presi in
capitoli, come avete visto a pagina 4 articolo 10, li abbiamo presi
dal capitolo 206 del bilancio "Fondo speciale per oneri derivanti
dai provvedimenti legislativi in corso di finanziamento" e il resto
l'abbiamo preso da "Spese correnti", l'abbiamo preso dal Capitolo
205 "Fondo di riserva" vero, probabilmente bisognerà aumentare il
Fondo di riserva con questa nuova richiesta. Una nuova richiesta
che ha comportato una spesa di 33 milioni e 500 mila Lire in più di
quelle previste. Perciò, per arrotondamento, noi potremmo prevedere
80 milioni di impreviste sul Fondo di riserva per far fronte a
nuove maggiori spese e così staremmo nelle richieste fatte.
Giustamente come ha ribadito il Presidente della Giunta questo è
un tamponamento necessario, perché il prossimo Consiglio non
rinuncerà certamente nelle sue prime sedute a trattare la questione
dei trasporti come sono trattati in tutta Italia essendo un
servizio sociale e quando tratterà ...interverrà probabilmente,
vero, nel formare un nuovo organismo che migliori senza dubbio i
trasporti, a cui naturalmente la valle dovrà intervenire come
capitale. Questa è la somma ad ogni modo che io ritengo che
bisognerà ritoccare quando ci arriveremo: è all'articolo 10 in cui
bisognerà aggiungere qualche milione in più, presi dal Fondo di
riserva.
Montesano (P.S.D.I.) -
Altri che chiedono la parola?
Allora vi sono delle richieste, degli emendamenti, è vero, c'è un
emendamento di Pedrini, rispetto al massimale di Lire 15 portate a
Lire 20, c'è una richiesta del Consigliere Ramera per un nuovo
comma, mi pare, no, nuovo comma da aggiunger per i contributi in
relazione alle percorrenze effettuate fino ad un massimo di Lire 30
per ogni autobus chilometro, per tutte le linee e tratti di linee
svolgentesi in territorio regionale e aventi uno dei capo linea
un'altitudine superiore agli 800 metri...
(voce di Ramera)
...
L'altro non so se sia un emendamento oppure una
raccomandazione, quella del Consigliere Tonino... raccomandazione?
Benone.
Allora i Signori Consiglieri Pedrini e Ramera intendono
mantenere questi emendamenti?
Ramera (D.C.)
- Praticamente non so, il b) per me
andrebbe anche a plafond più basso, il plafond delle 20 Lire
proposte da Pedrini, io le lascerei anche com'era, perché, come ho
detto, le linee di fondo Valle sono le più frequentate, quindi
hanno meno passivo, mentre avrei fatto proprio le due differenze
proprio per facilitare che i servizi delle valli laterali
continuino e non si dia magari la giustificazione, anche se questo
è un provvedimento transitorio di diminuire diciamo i servizi , o
che diventino dei disservizi, insomma a un certo momento. Per
quello che avrei lasciato, metterei due percentuali, non so, chiedo
al Presidente che cosa si può fare, ecco.
Dujany (D.P.)
- ...no.
Dolchi (P.C.I.)
- Ma, mi scusi Signor Presidente, io mi
sono permesso di fare alcuni conti sugli emendamenti proposti dal
collega Pedrini e dal collega Ramera.
In base all'emendamento del collega Pedrini, unificando con un
contributo di 20 Lire, sia per le percorrenze del fondo Valle, sia
dalle Valli laterali, abbiamo un onere di 66 milioni che, aggiunto
agli 80 su cui sono si discute del comma a), porterebbe la legge a
146 milioni, cioè 36 milioni, cioè 36 milioni in più.
L'emendamento del collega Ramera, se faccio bene i conti,
riducendo, cioè mantenendo a 10 Lire il contributo per il Fondo
Valle e fissando in 30 Lire quello per le Valli laterali,
porterebbe ad un aumento di 59 milioni, esattamente 20 milioni per
le percorrenze di fondo Valle, calcolate in 2 mila chilometri e 39
milioni per le Valli laterali, per un totale di 139 milioni.
Quindi, prima di arrivare, come suggeriva l'Assessore Chantel,
all'esame del finanziamento, alla ricerca del finanziamento
all'articolo 10, mi sembra che per votare gli emendamenti dobbiamo
tradurli in cifre e cioè vedere se il Consiglio è orientato oltre
la cifra di 110 milioni, che mi sembra era il frutto di un certo
discorso a livello di Commissione, quindi aumentare l'onere da 110
a 146 in base all'emendamento Pedrini, o da 110 a 139, in base
all'emendamento Ramera.
Non nascondo che anch'io ho le perplessità del Presidente della
Giunta, soprattutto se consideriamo questo intervento come una
sanatoria per il 1972 e che tutti i problemi relativi ai trasporti
rimangono aperti.
Non vorrei però che, d'altro canto, se venisse a mancare questo
incremento del contributo, anche limitato, per i pericoli a cui
accennava il Presidente della Giunta, cioè di un'interruzione del
servizio, di una limitazione di certe corse, forse è ancora valida
questa preoccupazione perché i 110 non bastano.
Ecco. Mi sembra che, in proposito, ci vorrebbe proprio una
chiarificazione da parte del Presidente della Giunta anche sulle
intenzioni che ha la Giunta stessa di rivedere in aumento questo
contributo e se ci sono gli stanziamenti necessari per far fronte a
questo aumento, che deriva dai due emendamenti presentati dai
Consiglieri Pedrini e Ramera.
Dujany (D.P.)
- Ma, io vorrei pregare i Consiglieri di
voler riflettere un momentino sull'ordine del giorno,
sull'emendamento presentato.
In linea di principio è valida la tesi da loro sostenuta, cioè
aiutiamo maggiormente le linee di montagna per garantire un
servizio in zone povere. Però la dizione contenuta nell'emendamento
non è una dizione che precisa con esattezza una delimitazione.
La linea Pont Saint Martin - Courmayeur verrebbe messa sullo
stesso piano della linea, ad esempio Hône - Champorcher, il che mi
pare che si trovino in condizioni estremamente diverse. Mi pare,
cioè, che la dizione dei "oltre 800 metri" vuol dire comprendere
anche Courmayeur, quindi vuol dire comprendere una delle linee che
mi pare, almeno così, da quanto mi hanno detto, che così sta ancora
in piedi, via, senza l'intervento del denaro pubblico, mentre
chiaramente una linea tipo Hône - Champorcher avrebbe bisogno di
una iniezione maggiore. Quindi, io direi, proprio perché non
abbiamo delle delimitazioni chiare, diciamo, e per intervenire a
favore, per sostenere le linee veramente povere, di montagna, e che
abbiamo interesse e che abbiamo tutti la volontà di sostenere,
stiamo, per cortesia a questa prima dizione, verificheremo, siccome
questo problema tornerà sul tappeto del Consiglio molto presto,
verificheremo alla luce dell'esperienza quale sarà il risultato di
questo tipo di intervento e potremmo successivamente, diciamo,
prendere delle decisioni con maggiore responsabilità e con maggiore
coscienza.
Quindi io proporrei ancora, proprio a seguito delle proposte di
vari Consiglieri, di modificare l'articolo 3, comma b), nel senso
di portare il contributo ad un massimo di 15 Lire autobus
chilometrico, e, anziché delimitare alle linee di fondo Valle,
estenderle a tutte le linee svolgentesi in territorio
regionale.
Tenete conto che è un provvedimento transitorio, è un
provvedimento di tamponamento, non è un provvedimento che porterà
un grosso contributo nell'interesse della comunità, ma ha solo lo
scopo di garantire la continuità dei trasporti quali sono oggi, in
attesa che il Consiglio affronti il problema in un modo più globale
e in modo direi diverso.
Pedrini (P.L.I.)
- A nome mio e a nome del Partito
Liberale, accetto la proposta del Presidente della Giunta, però
desidero che sia messo a verbale quanto segue: il Partito Liberale
tramite la mia persona è convinto che noi, o chi verrà dopo di noi
dopo questo Consiglio, al nuovo Consiglio dopo le elezioni, si
troverà di fronte a delle nuove richieste che saranno state fatte
in questo, saranno preparate in questo periodo, in cui non si
accontenteranno più del 5% come io avevo chiesto, delle 5 Lire al
chilometro come io avevo chiesto, ma potranno documentare che ne
vogliono molto di più, e allora ci troveremo inguaiati
maggiormente. Con le 5 Lire di aumento adesso era chiuso, non
potevano più aprire la bocca, ma evidentemente nel senso che era
già un provvedimento. mi pare, abbastanza largo che poteva
comprendere benissimo tutte quelle che erano le loro richieste. In
questa situazione ci troveremo che i prossimi Consiglieri regionali
si troveranno di fronte, ripeto, a questo problema con delle
richieste che saranno esose perché, evidentemente, dando soltanto
quel minimo che non permette l'ossigeno totale, ci troveremo ad
affrontare, si troveranno ad affrontare, questa situazione. Io
desidero soltanto fare questa chiarificazione, perché chi verrà,
chi verrà dopo di me, eventualmente sappia qual era la traccia del
Partito Liberale.
Ramera (D.C.)
- Io effettivamente, alle volte, sono
perplesso in questo Consiglio, perché alle volte si discute, si
buttano via tre, 400 milioni così, non che si buttino via, però
passano i provvedimenti in un minuto, poi alle volte ci si ferma,
come la volta scorsa, con l'Assessore Pollicini che doveva
discutere le 5.000, mi sembra per numero di giornale, ed
interventi, polemiche su quelle cinque mila, insomma adesso,
seguendo la proposta del Presidente della Giunta, il costo sarebbe
di 130 milioni, seguendo la mia proposta sarebbe di 139, quindi 9
milioni di differenza, seguendo quella di Pedrini sarebbero 146, 16
milioni di differenza.
In un bilancio come il nostro, non tocca a noi forse studiare a
fondo il problema, perché la Commissione credo che l'abbia studiata
meglio di noi, soprattutto la Commissione ristretta dei tecnici,
dico, Presidente della Giunta, proprio per evitare di tornarci
sopra fra 3 mesi, fra 4 mesi, se poi ...
Dujany (D.P.)
- Dovremo ritornarci per forza.
Ramera (D.C.)
- Quando faremo il provvedimento
legislativo, però, Dr. Chantel, si dovrà già fare, io mi ricordo
che negli accordi di Centro-Sinistra del 1966, siglati anche da me,
dovevano essere fatti, quindi sono passati 7 anni. Quindi a un dato
momento...
(voce)
...immagina, sempre noi, quando non si fa
qualcosa...
(voci)
...sempre a noi, i due grandi Partiti
sono qui dentro a fare la figura dei condizionati, no, sia che
siate voi ad appoggiare la Giunta o che siamo noi, siamo i grandi
condizionati, quando non si fa qualcosa o è colpa vostra o è colpa
nostra; quindi bisognerà farci un pensierino...
(risate)
...C
omunque è chiaro che questo provvedimento dovrà essere
riportato, però, non vorrei che il periodo transitorio anziché
essere di nove mesi, fosse magari un parto che dura 36 o 48 mesi, e
va beh! Lo riportiamo magari per riconfermare, Presidente, non è il
primo provvedimento legislativo che alla scadenza lo riconfermiamo
e diciamo, poi quest'anno lo studiamo, un altro anno lo
modifichiamo. Io non so, dico, nelle pieghe, dato che si vanno a
cercare dei soldi, questi... e 16 milioni...
(voce di
Chantel)
...se lo Stato ha dato a tutte le Regioni, prima di
tutto non conosco neanche le cifre che lo Stato dava...
(voce di
Chantel)
...a volte inferiori, almeno si evitavano tante
discussioni, poi guardi, io posso anche ritirare l'emendamento, non
è che ne faccia una questione di vita o di morte.
Comunque non ho fiducia che questo provvedimento venga risolto,
come in tutti i parti, in nove mesi.
Chabod (D.C.)
- Volevo chiedere un'informazione, quanto
hanno chiesto per chilometro le Società, nell'alta valle e nel
basso.
Montesano (P.S.D.I.)
- Non ho capito, non ho capito, ora,
comunque c'è un emendamento che è rimasto l'unico, è un emendamento
del Presidente della Giunta che fa salire da 10 Lire al chilometro
a 15 Lire. Io desidero sapere dall'Assessore alle Finanze, se ci
sta la copertura di questo ulteriore aumento da 10 a 15 Lire.
Chantel
(P.S.I.) -
...dal Capitolo 205 del
bilancio "Fondo di riserva per spese impreviste per far fronte a
nuove maggiori spese".
Montesano (P.S.D.I.)
- Assessore Chantel, lo dici poi
all'articolo opportuno, è vero, io volevo solo avere assicurazione
di questa copertura.
Allora, l'articolo 3 va votato con l'emendamento modificatore
della somma da Lire 10 a Lire 15 con la soppressione e col punto
alla parola "regionale".
Chi è favorevole alzi la mano, contrari, astenuti, il Consiglio
approva.
Chabod (D.C.)
- Presidente, avevo solo chiesto quanto
avevano chiesto le Società al chilometro, voglio saperlo, non lo
so.
Montesano (P.S.D.I.)
- Chi vuole rispondere prima di
passare all'articolo 4?
Chantel
(P.S.I.) -
Noi abbiamo fatto una
discussione e abbiamo ritenuto...
(voci)
...15,30, sì.
Montesano (P.S.D.I.)
- Va beh! Si passa all'articolo 4,
articolo 4 - il Consiglio approva.
Art. 5 - il Consiglio approva;
Art. 6 - il Consiglio approva;
Art. 7 - il Consiglio approva;
Art. 8 - la parola al Consigliere Andrione.
Andrione (U.V.)
- Vorrei chiedere una spiegazione per il
secondo documento che le Imprese devono presentare per avere il
contributo, dice: "dal conto economico della gestione per l'anno
1972 relativo a tutte le attività aziendali". Allora io vorrei
sapere questo, nell'ipotesi che io per esempio sia concessionario
della linea Aosta-Valpelline e che, al tempo stesso, abbia
contemporaneamente altre attività aziendali per cui risulta dal mio
bilancio che, passivo sulla linea Aosta-Valpelline, sono attivo
nell'attività aziendali parallele, io non ho più diritto a
contributo? E allora io, parlando molto chiaro, chiederei che la
Sadem allegasse il bilancio Fiat, perché, a un certo momento,
bisogna spiegarsi in queste questioni, e allora è attivo, perché se
è fatto in questa maniera, rischiamo di non dare il contributo a
certe piccole aziende, che invece sono quelle che il provvedimento
di legge in teoria dovrebbe mantenere in piedi, per lo meno in
questo periodo transitorio, può darsi spariranno per altri motivi,
ma, dico, se vogliamo mantenere lo Stato, non dobbiamo mettere in
condizioni soltanto le Società a bilancio consolidato, con passivo
consolidate e controllabile che poi fanno parte di catene di
Società.
Montesano (P.S.D.I.)
- Altri interventi? Altri interventi
sull'articolo 8? Lei attende una risposta.
Andrione (U.V.)
- Io aspetto, vorrei sapere che cosa
...
Montesano (P.S.D.I.)
- Allora, Assessore Chantel, siccome
la risposta l'ha data così un pochino sottovoce.
Chantel
(P.S.I.)
- Questi stessi documenti che
riguardano la gestione 1972 e fino a aprile hanno avuto, diciamo
così, l'erogazione con partecipazione da parte dello Stato, vero,
li devono avere in ordine e, come erano pronti per chiedere allo
Stato, vuol dire che li trasferiranno a noi e noi ci sostituiremo
dando questo premio di chilometraggio. Perciò, piccole o grosse, le
industrie, qualunque essere siano, le hanno queste cose.
Tanto guardi, tutti i biglietti fino al 1972 sono stati
controllati, perché erano soggetti all'I.G.E. di cui la Valle
incassa i nove decimi. Perciò non è che non li hanno i conti, li
hanno per forza, il pagamento del personale deve essere registrato,
i contributi pagati ecc., non solo, ma dico qualcosa di più, le
piccole imprese recentemente si sono unite in un'unica impresa, le
piccole, qui locali, tanto è vero che hanno mandato anche alle
diverse amministrazioni la dicitura della nuova Società pregando di
servirsene, eventualmente, per i servizi.
Questo lo affermo con sicurezza, perché l'ho ricevuta la
comunicazione, cioè, le piccole imprese locali si sono fuse in
un'unica società e questa società si è affrettata a mandare
all'Amministrazione la loro nuova situazione chiedendo appunto che,
in caso di necessità di servizi, ci si servisse di loro.
Perciò non vedo la difficoltà di presentare questo conto per
avere il sussidio, non la vedo proprio.
Andrione (U.V.)
- Mi permetta solo di dire che
l'Assessore Chantel non ha capito assolutamente quello che
chiedevo, ma lascio semplicemente questo come riserva,
evidentemente sarà valutato al momento in cui questi conti saranno
presentati, non vedo l'ora, magari il Presidente della
Giunta...
Dujany (D.P.)
- Volevo solo precisare che naturalmente
questo conto economico si riferisce alle attività aziendali dei
servizi svolti nell'ambito della Regione, questo è chiaro, e non
fuori. Non so se ho capito bene l'obiezione, ritenevamo inutile di
ripeterlo, poiché nell'articolo 4 è già detto esplicitamente che
gli Enti concessionari sono ammessi a beneficiare di contributi
tutti coloro che svolgono il servizio nell'ambito del territorio
della Regione, quindi anche questo.
Andrione (U.V.)
- Signor Presidente, il mio problema è un
altro. Persino per la Sadem, non credo che sia il caso, ma gli
introiti che provengono dall'organizzazione che la Regione fa dei
corsi di sci o delle gite scolastiche, sono attività aziendali,
attività che rientrando in questo conto potrebbero teoricamente
fare figurare il bilancio in attivo, mentre la linea, che io ho
fatto l'esempio di Aosta-Valpelline, la linea rimane pesantemente
passiva.
A questo punto figurando il mio conto attivo, io ho interesse a
smettere il servizio di linea e dedicarmi alle altre attività
aziendali per non pagare io, con i proventi di una parte della mia
attività, il dissesto, il disavanzo che esiste per l'esercizio
della linea.
È questo che io dicevo, ora, il conto economico della gestione
relativa a tutte le attività aziendali mentre secondo me deve
essere il conto economico della gestione per l'anno 1972 relativo
all'esercizio della linea o delle linee in questione.
Montesano (P.S.D.I.)
- Bene, bene, chiudiamo questo
argomento, chiudiamo questo argomento, si mette ai voti l'articolo
8, chi è favorevole alzi la mano, contrari, astenuti? Il Consiglio
approva. Astenuto il Consigliere Andrione sull'articolo 8.
Art. 9 - Il Consiglio approva.
Art. 10 - L'Assessore Chantel è pregato qui di dare le modifiche
di bilancio in merito all'aumento da 10 a 15 Lire.
Chantel
(P.S.I.)
- Non c'è niente di cambiato su
tutto l'articolo, c'è semplicemente da convertire allegato E è per
Lire.
Montesano (P.S.D.I.)
- 110 milioni.
Chantel
(P.S.I.)
- I 110 diventano 130.
Montesano (P.S.D.I.)
- Allora facciamo ritornare i
conti.
Chantel
(P.S.I.)
- E i 60 diventano 80.
Montesano (P.S.D.I.)
- Beh! Sì 110, 60 diventano 80.
Chantel
(P.S.I.)
- E 50 e 80 fanno 130.
Montesano (P.S.D.I.)
- Capitolo, capitolo è sempre
quello, 205. Allora chi approva l'articolo così modificato alzi la
mano. Contrari? Astenuti? Il Consiglio approva.
Art. 11 - Il Consiglio approva.
Art. 12 - Il Consiglio approva.
Si passa alla votazione a scrutinio segreto, ancora il n. 9ter e
poi chiudiamo questa giornata che è stata particolarmente
laboriosa.
Risultato della votazione: presenti 27, votanti 27, favorevoli
24, contrari 3. Il Consiglio approva.
Si passa all'esame dell'oggetto 9 ter.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK