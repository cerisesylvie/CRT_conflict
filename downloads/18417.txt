Consiglio Regionale della Valle d'Aosta - Oggetto del Consiglio n. 1523 del 27 settembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 1523 del 27 settembre 2000 - Resoconto
OGGETTO N. 1523/XI Realizzazione di un tunnel ferroviario
Aosta-Martigny. (Interpellanza e interrogazione)
Interpellanza Premesso:
- che il Consiglio regionale ha approvato, lo scorso mese di
luglio, un provvedimento che rifinanzia la L. 14/1992 relativa alla
"Promozione della direttrice ferroviaria del Gran San
Bernardo";
- che tra gli interventi previsti vi sono la costituzione di un
servizio di segreteria valdostano a supporto della "Communauté
d’intérêts du Grand-Saint-Bernard (CIGB)",
l’aggiornamento dello studio di fattibilità del 1990
e la prossima organizzazione di un congresso internazionale;
- che il Consiglio federale elvetico, in un suo recente
pronunciamento, non sembra affatto condividere la progettazione e
la realizzazione di un tunnel ferroviario tra Aosta e Martigny;
- che tale opera dovrebbe essere inserita quantomeno nel Piano
europeo dei trasporti, fatto che tuttora non sembra sussistere;
- che il Governo italiano aveva previsto nella Legge Finanziaria
uno stanziamento di 5 miliardi per un nuovo studio di
fattibilità;
tutto ciò premesso,
il sottoscritto Consigliere regionale
Interpella
l’Assessore competente per sapere:
1) se è a conoscenza della posizione assunta dal massimo organo
politico della Svizzera, Stato con il quale si dovrebbe condividere
l’infrastruttura di cui in premessa;
2) in caso affermativo, se non ritiene che i presupposti del
D.L. 92 siano venuti meno e che ogni iniziativa in esso prevista
risulta, allo stato dei fatti, inutile e costosa;
3) se il Governo italiano, considerata la posizione assunta
dall’organo federale svizzero, intende confermare la
disponibilità dei fondi.
F.to: Tibaldi
Interrogazione Preso atto che, rispondendo ad un'interpellanza,
il Consiglio Federale svizzero ha rappresentato che nessun fatto
giustifica la ripresa dei lavori di progettazione di un tunnel
ferroviario tra Martigny ed Aosta;
Ritenuto che senza il consenso del governo confederale svizzero,
ogni iniziativa per la realizzazione del traforo ferroviario in
esame appare velleitaria, essendo priva di concrete possibilità
realizzative;
Ribadita la propria posizione favorevole, in linea di principio,
alla realizzazione della tratta ferroviaria Aosta/Martigny, a
condizione che la medesima non costituisca per la Valle
d’Aosta un mero corridoio di traffico e sia
pienamente compatibile con l’ambiente;
Creduto opportuno avere maggiori informazioni al riguardo;
il sottoscritto Consigliere regionale
Interroga
il Presidente della Giunta regionale per sapere:
1) quale peso attribuisce alla dichiarazione del Consiglio
Federale svizzero;
2) se in riferimento all’opera in oggetto sono
stati presi contatti con il governo di Berna e, in caso
affermativo, con quale esito.
F.to: Curtaz
Président
L'interpellation dont au point n° 27 est
discutée avec la question dont au point n° 9.
La parole au Conseiller Tibaldi.
Tibaldi (FI)
Uno dei fatti rilevanti dell'estate, che
tutti quanti abbiamo potuto constatare sui giornali e ne abbiamo
sentito parlare ampiamente, è senz'altro il pronunciamento
contrario o meglio di disinteresse del Consiglio federale elvetico
nei confronti della direttrice ferroviaria Aosta-Martigny.
È un pronunciamento di notevole importanza che è stato
effettuato all'indomani di una decisione assunta da questo
Consiglio regionale secondo la quale si è approvata una legge di
rifinanziamento relativamente a uno studio di fattibilità e a un
convegno imperniato sull'Aosta-Martigny, su questo tunnel
ferroviario che dovrebbe collegare il capoluogo regionale al
capoluogo del Vallese.
Questo è il fatto rilevante dal quale naturalmente scaturiscono
le domande che sono state formulate nell'interpellanza nostra e che
mirano a far chiarezza su una situazione che, se venisse portata
avanti così, a nostro avviso non ha ragion d'essere.
Abbiamo letto anche recentemente, sempre sugli organi di stampa,
delle prese di posizione e delle conferme da parte dell'Assessore,
del Presidente della Giunta in merito a questa direttrice
ferroviaria, oggi vogliamo cercare di capire qualcosa di più.
Lei sa benissimo, Assessore o Presidente, non so chi risponderà,
che la realizzazione di un tunnel di carattere internazionale che
coinvolge due Nazioni: Italia e Svizzera e per quanto riguarda la
parte italiana la nostra Regione deve avere l'assenso di entrambi i
soggetti territoriali coinvolti.
Non basta che solamente una delle due parti, l'Italia o meglio
la Valle d'Aosta, promuova l'iniziativa e dall'altra parte non ci
sia alcuna risposta o ancor peggio, come si è verificato qui, la
risposta sia di diniego o di disinteresse totale, come dicevo
prima: non rientra nei piani elvetici la costruzione della
direttrice ferroviaria Aosta-Martigny.
Da qui mi sembrano naturali le considerazioni successive anche
perché nel piano europeo dei trasporti non si fa alcuna menzione a
questa direttrice ferroviaria.
È vero, la menzione c'è nel piano di bacino di traffico della
Regione Valle d'Aosta; in due paginette l'Assessore ha sintetizzato
questo progetto, questo sogno, sogno che peraltro risale a un
decennio fa, è stato riesumato da qualche cassetto e oggi viene
cavalcato con una particolare enfasi ben sapendo da parte delle
autorità di Governo regionale che, al di là dell'enfasi, al di là
di queste affermazioni che vengono fatte in sede pubblica, non si
può andare e non si può andare perché a livello europeo, ma
soprattutto a livello svizzero non c'è la determinazione di farlo
seriamente.
Visto che comunque tutte le iniziative comportano un
investimento di denaro non indifferente, le ricordo: 1.850 milioni
sono stati stanziati per il triennio 2000-2002, si è parlato fin
dall'approvazione della legge di organizzare un convegno
internazionale di grande portata con l'obiettivo di avviare uno
studio di fattibilità anche se in realtà uno studio di fattibilità
sufficientemente dettagliato esiste da dieci anni a questa parte e
di sensibilizzare i soggetti interessati alla costruzione di questa
direttrice e poiché nonostante tutto questo mi pare di capire che
ai sogni non corrisponda alcun fatto concreto e non può
corrispondere perché, ripeto, la Svizzera non ha interessi in
questa direzione, vogliamo porre all'Assessore le domande che sono
sintetizzate nell'interpellanza in oggetto.
Vorremmo sapere, primo, se è a conoscenza, ma non come battuta o
come provocazione, della pronuncia che è stata avanzata dall'organo
politico svizzero che è il massimo organo politico.
È vero il vertice di questo organo politico ha dato una risposta
a un'interpellanza precisa e specifica sul tema in aula e
naturalmente è emersa questa posizione ostica nei confronti
dell'Aosta-Martigny.
Poi, visto che il disegno di legge n. 92, ora già diventato
legge, si fonda sui presupposti della realizzazione di questa
direttrice, mi chiedo se, venuti meno questi presupposti, abbia
ancora un significato mantenere in piedi un disegno di legge che
stanzia 1.850 milioni e che sappiamo benissimo che produrrà effetti
inutili e comunque costerà.
Infine, terzo quesito, sappiamo che c'è un impegno finanziario
generico da parte dello Stato italiano di circa 5 miliardi assunto
in sede di approvazione della finanziaria del 2000, cioè nello
scorso autunno, per la realizzazione dell'Aosta-Martigny, impegno
che secondo le nostre informazioni sta perdendo consistenza perché
lo Stato italiano non dà 5 miliardi per un'iniziativa che non trova
corrispondenza da parte delle autorità politiche svizzere.
Allora, Assessore, sappiamo che il tunnel deve essere fatto con
la concordia anche dell'autorità politica svizzera, ma se ciò non
accade, il disegno di legge n. 92 non ha più alcun significato.
Queste sono le tre domande, sentiamo le risposte che oggi si
sente di dare l'Assessore augurandoci che però siano fondate su
fatti e su conoscenze concrete e non solo imperniate su una volontà
politica di voler portare avanti un progetto che sappiamo ad oggi
non ha alcuna possibilità di esistere.
Président
La parole à l'Assesseur au tourisme, aux sports,
au commerce et aux transports, Lavoyer.
Lavoyer (FA)
Inizierei con l'informare il Consiglio
regionale che il 18 settembre si è riunito nuovamente il Comité de
direction, il Comitato di direzione, della Communauté d'intérêt
pour le Tunnel ferroviaire du Grand Saint-Bernard.
Premetto anche che mi pare che su certi argomenti alcune forze
politiche pretendano di detenere il monopolio: quando sono
argomenti che alcune forze politiche portano avanti sono argomenti
estremamente interessanti, ma quando quegli stessi argomenti
vengono portati avanti da avversari politici diventano bufale o
notizie basate sul nulla.
Innanzitutto volevo partire dal comité de direction del 18
settembre per dire che non è un'iniziativa dell'Assessore ai
trasporti, della Presidenza della Giunta o del Governo
regionale.
È un'iniziativa che vede coinvolti, oltre all'Amministrazione
regionale, il Canton Vallese con tutta una serie di rappresentanti,
il vicepresidente del comitato di direzione e consiglieri di Stato,
il vicecancelliere di Stato, il capo dei servizi dei trasporti, il
presidente del Comitato di sostegno all'iniziativa del Canton
Vallese. Sono poi presenti all'interno di questo comitato la
Provincia di Biella, la Provincia di Torino, la Provincia di
Vercelli, i Comuni di Aosta, di Biella, di Ivrea quindi, come
potete verificare anche dai verbali di questo comitato, è un
argomento di estremo interesse e non un argomento che è
semplicemente sponsorizzato a fini propagandistici
dall'Amministrazione regionale.
Fatta questa premessa, nella sede dell'ultimo incontro è stato
affrontato il problema dell'iniziativa di un parlamentare svizzero
con relativa risposta, ma non è stato detto da noi, è stato detto
dai responsabili del Canton Vallese che quella non poteva essere
che la risposta da dare a una questione mal posta, quindi quella
risposta non dà né slancio né freno al progetto del collegamento
funiviario Aosta-Martigny.
Infatti, come è stato in quella sede ampiamente riconosciuto
dalle stesse autorità del Canton Vallese e anche dalla stampa
svizzera, nonché dalla Comunità di interesse per il Traforo
ferroviario del Gran San Bernardo, l'interrogazione del deputato
svizzero è stata posta in modo non corretto, quindi non poteva che
esserci questa risposta.
Alla domanda posta dall'interrogazione:
"Il serait prêt à
étudier la possibilité d'un Tunnel ferroviaire de base entre
Martigny et Aoste pour relier le nord ouest de l'Europe au
sud"
, evidentemente il Consiglio federale vincolato dagli
impegni concretamente assunti, che non prevedono in questo momento
il Traforo di Martigny che collega appunto Aosta e Santhià, non ha
trovato la motivazione documentale per giustificare i lavori di
programmazione dello stesso tunnel.
Non ci sono documenti dal punto di vista documentale per dire
sì, c'è già un progetto di fattibilità svizzero, ci sono dei
finanziamenti.
Come è noto la Svizzera si è limitata a finanziare due trafori
all'interno del territorio, cioè il Lotschberg fra Berna e il
Vallese e il San Gottardo, il finanziamento stesso è stato
approvato con un referendum.
Il progetto del Traforo del Gran San Bernardo non è allo stato
dei fatti ancora stato presentato al Consiglio federale e non
poteva essere oggetto della pianificazione fin qui definita, quindi
non ci poteva essere altra risposta, di conseguenza il peso da
attribuire alle dichiarazioni del Consiglio federale è, per quanto
ci riguarda in questo momento, ininfluente al prosieguo
dell'iniziativa che sponsorizza questo progetto.
A rafforzare questa nostra convinzione, e qui rispondo al
quesito n. 3 dell'interpellanza del Consigliere Tibaldi, è il
recente incontro che abbiamo avuto con i rappresentanti di Ferrovie
dello Stato, i quali ci hanno confermato l'esistenza del
finanziamento, ci hanno confermato la volontà che parte di questo
stanziamento sarà trasferito a Ferrovie?
(interruzione del Consigliere Tibaldi, fuori
microfono)
? no, è stato confermato il finanziamento? se mi lasci finire si
capirà. Dicevo, è stato confermato il finanziamento che era
previsto nella finanziaria.
In quella occasione i tecnici di Ferrovie dello Stato si sono
impegnati entro fine anno ad ultimare il lavoro che a suo tempo era
stato programmato perché nel primo incontro avevamo consegnato il
progetto di fattibilità in nostro possesso che però richiedeva una
revisione per adeguare questo progetto ai più recenti standard di
Ferrovie dello Stato relativi alla sicurezza.
Devono fare un esame approfondito per avere la definizione più
precisa dei costi di costruzione, del possibile utilizzo di questa
tratta ferroviaria in modo da avere dei costi pressoché certi e
delle entrate pressoché certe, elementi che costituiscono i
presupposti per la realizzazione di questo intervento che
utilizzerà, qualora venga realizzato, fondi privati, quindi bisogna
cercare un equilibrio di tipo economico e uno studio di fattibilità
che dia questo equilibrio di tipo economico.
Entro fine anno ci è stato garantito che ci sarebbe stata da
parte di Ferrovie dello Stato la revisione del progetto con tutti
questi elementi che sono indispensabili per passare ad una fase di
maggiore concretezza, quindi gli elementi che erano alla base
dell'iniziativa del comitato che sostiene la realizzazione di
questo progetto permangono tutti e sono tuttora validi.
Quanto in particolare all'iniziativa che vorremmo porre in
essere nel mese di gennaio, il famoso congresso, essendo a quel
punto a conoscenza dei dati più precisi di una revisione di un
progetto di fattibilità, ma non solo dal punto di vista tecnico,
anche dal punto di vista economico, essendo a conoscenza degli
elementi per stabilire quanto una tratta ferroviaria di questo tipo
possa essere utilizzata sia dal traffico pesante che dal traffico
passeggeri, potremo fare il punto della situazione e muoverci nella
direzione di inserire questo tipo di progetto a livello di
programmazione nazionale e internazionale e anche a livello
europeo.
Il problema di un trattino presente su delle cartografie a
livello europeo, nazionale o sovranazionale non dà nessuna garanzia
come in questo momento l'assenza non vuol dire che un progetto non
possa essere affrontato.
Nell'ultima riunione del 18 settembre sono stati definiti con
precisione i temi di questo congresso: la présentation des
considérations et des motifs qui amènent les membres de la
Communauté d'intérêt pour le Tunnel ferroviaire du Grand
Saint-Bernard à soutenir la réalisation de la directrice
ferroviaire nord-sud en tant qu'ouvrage complémentaire nécessaire
et non concurrentiel aux liaisons existantes ou en réalisation;
présentation des motifs qui amènent l'institution et l'organisation
internationale, pouvoirs régionaux et locaux, établissements
publics et privés, à participer au projet.
Quels sont les objectifs? Les objectifs sont la définition et
l'approbation d'un manifeste international pour la réalisation de
la transversale ferroviaire Santhià/Aoste/Martigny et d'un
protocole d'intentions et de coopération, le recensement des
engagements et des adhésions, l'élargissement de la Communauté
d'intérêt pour le Tunnel du Grand Saint-Bernard, la constitution de
la Commission internationale de soutien prévue par les statuts,
l'identification des organismes des établissements et des groupes
économiques et financiers qui peuvent participer directement dans
la réalisation du projet.
Certo che sono tutti elementi che, allo stato dei fatti, non
esistono e non potevano far dare delle risposte diverse
all'iniziativa svizzera, quindi non prenderei questa risposta come
un affossamento definitivo del progetto; è una risposta oggettiva a
degli elementi che sono stati richiesti e che nulla hanno a che
vedere con quanto stiamo portando avanti sia come communauté
d'intérêt sia come Ferrovie dello Stato a livello italiano.
Quelles seront les stratégies du congrès? Le congrès représente
en effet un moment essentiel de la stratégie du projet, une
stratégie qui s'appuie sur des éléments concrets tels que la loi de
finances 2000 de l'Etat italien qui prévoit des ressources
financières pour le projet.
Les ententes arrêtées avec le chemin de fer visent à l'insertion
du projet dans les programmes de l'Union européenne et de l'Etat
membre et pour ce qui est de la Suisse la confection d'une
convention additionnelle soit à la convention sur le raccordement
au réseau italien des lignes à grande vitesse, raccordement sud,
soit aux conventions conclues avec l'Allemagne pour ce qui est du
raccordement nord et avec la France pour le raccordement ouest.
L'aspect plus important que le congrès devra mettre en évidence
c'est l'accord France-Allemagne qui privilège, pour ce qui est du
développement des infrastructures de communication, le TGV est,
directrice qui marginalise la Suisse et l'Italie, au moins qu'elle
soit intégrée sur l'axe nord-sud par la directrice
Santhià-Aoste-Martigny.
In conclusione continueremo a lavorare insieme agli altri
componenti della communauté d'intérêt per la concretizzazione di
questo progetto dando a quella iniziativa del Parlamento svizzero
l'importanza che si può dare ad un atto, come è stato detto dai
rappresentanti del Canton Vallese, mal posto e al quale non poteva
essere data altra risposta.
Président
La parole au Conseiller Curtaz.
Curtaz (PVA-cU)
L'Assessore Lavoyer non ha risposto alle
domande della mia interrogazione, ci ha parlato del convegno che è
quello che a lui interessa, ovviamente, ma questa cosa non mi
impressiona.
Io sarò forse duro su questa vicenda, però perlomeno sarò
chiaro.
Il 28 luglio 2000, in un mio intervento a braccio, quando in
questo Consiglio si approvò la legge di finanziamento, avevo
avanzato un sospetto:
"? che questa attività promozionale venga
incontro ad un'esigenza di tipo politico che ha poco a che fare con
l'Aosta-Martigny?"
e l'esigenza era quella di concentrare
:
"? l'interesse su questa opera per far passare in secondo piano
proprio nel periodo in cui si andrà a fare l'attività di promozione
il fatto che il Governo regionale e questa maggioranza hanno deciso
la riapertura del Monte Bianco ai TIR?"
. Questo era un sospetto
generico di due mesi fa.
Sono passate alcune settimane e sono successe due cose che non
solo mi hanno rafforzato nel sospetto, ma lo hanno fatto diventare
una certezza.
La certezza che oggi ho che l'Aosta-Martigny è una "bufala"
perché c'è stato prima una presa di posizione ufficiale del Governo
federale svizzero, a seguito di una domanda appropriatissima di un
interrogante che chiede cosa intende fare il Governo svizzero.
Cosa risponde il Governo svizzero? Non solo che non gli
interessa nulla dell'Aosta-Martigny, ma che non gli interessa nulla
del progetto. Al Conseil fédéral svizzero dell'Aosta-Martigny non
importa nulla, scritto nero su bianco.
Secondo fatto: iniziativa dell'Onorevole parlamentare Caveri al
Parlamento di Bruxelles.
Nella sua risposta il commissario ai trasporti europeo dice che
questo tunnel non è previsto nel piano dei 14 tunnel da realizzare
nei prossimi decenni in Europa.
Questo piano sarò corretto e si spera: visto che lo correggono,
mettiamo l'Aosta-Martigny in questo piano.
No, lo correggeranno, ma di sicuro questo tunnel non entrerà a
far parte di questo nuovo piano. Ribadisce poi il commissario
europeo, testuale:
"? che bisogna anche tener conto che le
autorità svizzere non hanno tuttavia dimostrato alcun interesse per
il progetto in questione"
.
Di fronte a queste due prese di posizione ufficiali, a me questa
cosa ricorda la vecchia vicenda della Mercedes che quelli più
anziani di me qui dentro ricorderanno. Mi sembra dello stesso
livello.
Adesso cosa facciamo? Abbiamo 7 miliardi da spendere, 5 ce li dà
lo Stato, 2 li abbiamo impegnati noi, faremo una bella campagna di
tipo propagandistico, peraltro è già iniziato un battage su alcuni
giornali locali per questo convegno nel quale gli esperti ci
diranno che è un'opera bellissima che potrà essere finanziata dai
privati, chissà da chi e come, e nello stesso tempo l'attenzione
dell'opinione pubblica sarà concentrata su questa bella opera che
non si farà mai e non penseremo più invece a quello che succederà
al Traforo del Monte Bianco dove, grazie all'atteggiamento
arrendevole del Governo regionale, rischiamo di far passare da qui
a qualche anno di nuovo 2.000 TIR al giorno.
Quindi il cerchio si chiude: sappiamo perché c'è insistenza su
questo progetto che, ripeto, a mio giudizio è un bluff.
Sono pronto a cambiare opinione e a fare ammenda se da qui a 4-5
anni ci saranno delle novità concrete; pronto volentieri a fare
ammenda perché ognuno sa quanto importante è che il traffico di
merci dalla gomma passi sulla rotaia.
Quello che mi scandalizza maggiormente, ma è brutto citare
persone che non ci sono, è che c'è qualcuno che idealizza e
promuove questo tunnel non pensando a un trasferimento delle merci,
ma pensando a una moltiplicazione del trasporto che va indirizzato
in maniera più razionale, perché anche questo abbiamo visto
scrivere da parte di autorevoli componenti del comitato che
organizza la promozione del progetto.
Ciò detto, spero che questa maggioranza e questa Giunta abbiano
occasione di riflettere su questa cosa. Il problema esiste e non
possiamo neppure dire che non c'è oggi la volontà di realizzare il
progetto, ma c'è l'interesse di rivedere lo stesso fra dieci o
venti anni.
I nostri interlocutori ci dicono no, punto. E non dicono un no
oggi e un nì domani: ci dicono no, basta.
Il problema esiste; allora io dico che dobbiamo tutti insieme
ingegnarci, pensare, riflettere, trovare delle alternative perché
il Tunnel Aosta-Martigny non si farà sicuramente né oggi né a medio
periodo.
Président
La parole au Conseiller Tibaldi.
Tibaldi (FI)
Innanzitutto mi rivolgo al Presidente Louvin
perché io penso che sia umiliante per dei consiglieri di
opposizione fare delle interpellanze su temi specifici con quesiti
puntuali e avere risposte evanescenti dalla Giunta.
Oggi lo abbiamo verificato e prima e adesso da parte
dell'Assessore Lavoyer su un tema di così straordinaria importanza
sono arrivate solamente delle dichiarazioni che possono incantare
qualcuno in conferenza stampa o in sede di comizio elettorale, ma
non possono prendere in giro i consiglieri.
Président
Conseiller Tibaldi, l'appréciation sur les
réponses données par le Gouvernement n'appartient pas à la
Présidence qui a un rôle d'arbitrage dans le déroulement des
travaux.
Tibaldi (FI)
Se vogliamo prenderci in giro, ci adegueremo
a questo nuovo modello di comportamento e di rapporti fra
maggioranza e opposizione e di conseguenza presenteremo le nostre
iniziative o le risposte ci sono, o le risposte mancano come in
questo caso, ma non avere delle affermazioni così evanescenti che
non danno assolutamente alcuna conoscenza ulteriore rispetto a
quello che già sappiamo.
Assessore Lavoyer, prima cosa, il comité d'intérêt di cui lei
faceva cenno non è un organo politico; questo comitato, checché ne
facciano parte il vicecancelliere, il commendatore, il sindaco di
Biella o ambasciatore di qualsiasi landa vogliamo metterci dentro,
non è un organo politico, l'organo politico è il Conseil
fédéral.
Il comité d'intérêt grosso modo può corrispondere al Comitato
"Stop ai TIR" che abbiamo in Valle d'Aosta e che porta avanti
legittimamente una sua iniziativa, ma non è l'organo politico,
quindi non prendiamoci in giro, il comité d'intérêt il 18 settembre
può riunirsi, può deliberare ciò che vuole, ma non ha alcuna
facoltà di decidere o emettere determinazioni precise su quella che
è la realizzazione del tunnel.
Fra l'altro di questo comitato fanno parte componenti ed enti di
diversa estrazione; loro li mettono i soldi o li mettiamo solo noi?
Oppure vengono ai nostri convegni, a spese nostre e non tirano
fuori una lira?
C'è compartecipazione almeno da questo punto di vista, a livello
di studi di fattibilità, di organizzazione di convegni o di
qualsiasi iniziativa promozionale si voglia fare o siamo solo noi i
fessi che mettiamo i soldi in questa cosa?
Perché togliere 1.850 milioni dal bilancio, e quindi sono soldi
dei Valdostani, se non hanno uguale corrispondenza da parte degli
altri enti, mi sembra semplicemente vergognoso.
Non possiamo accettare che, se non c'è corrispondenza anche
economica oltre che tecnica e politica, si porti avanti questa
iniziativa.
Ribadisco che non si tratta nemmeno dell'organo politico, è un
comitato promotore.
La stampa ultralpina non ha trattato nel senso che lei dice,
Assessore, la questione Aosta-Martigny.
La stampa ultralpina ha solo ribadito in maniera ferma la
contrarietà dell'organo federale svizzero a questa iniziativa e
perché questo?
Perché alla Svizzera non importa nulla dell'Aosta-Martigny, la
Svizzera ha orientato la sua politica dei trasporti ferroviari
verso gli altri due trafori: il San Gottardo e il Lotschberg,
quindi l'Aosta-Martigny risiede nella fantasia e nei sogni di
questa Giunta, del Presidente che rilascia dichiarazioni del tipo:
"Il Governo italiano ha mostrato la sua disponibilità"
, ma
dove sono questi fondi, questi 5 miliardi, chi li ha, dove
risiedono?
E ancora afferma il Presidente:
"? Le ferrovie hanno mostrato
il loro interesse?"
, ma come il loro interesse che c'è la
tratta ferroviaria a valle, l'infrastruttura che la stanno
smantellando fra un po'? E sempre il Presidente:
"? e la
Confederazione svizzera una nuova sensibilità"
. Quale? Dov'è la
nuova sensibilità della Confederazione svizzera?
Se vogliamo prenderci in giro, mettiamo un sipario e
organizziamo un teatrino, ma non ci raccontiamo queste storie in
aula perché 1.850 milioni sono soldi di tutti, non sono soldi che
possono essere destinati ad un convegno internazionale per fare
vetrina di comodo per qualcuno e per promuovere un'iniziativa che
sappiamo nel medio periodo non si farà senz'altro.
Un'ultima considerazione: la mancanza della volontà politica,
volontà politica e pianificazione sono due cose differenti, mi
riferisco alla volontà politica dell'organo svizzero, è un fatto
determinante, è il fatto determinante che ci fa capire che il
nostro disegno di legge non ha più ragion d'essere.
Visto che i soldi sono pubblici e che questo buco nella montagna
difficilmente si concretizzerà, perché ci vuole la volontà duplice,
non vorremmo che da buco della montagna si trasformasse in buco
nell'acqua, in buco contabile perché comunque ha dei riflessi
contabili e, visto che i riflessi contabili, come insegna l'ultima
vicenda di Rutelli, possono avere il loro peso e comportare
determinate responsabilità, Assessore, la invitiamo a pensare molto
bene a come viene portata avanti questa iniziativa e a meditare se
non sia piuttosto il caso, anzi noi lo ribadiamo fermamente, di
risparmiare dei soldi e destinarli a cose che abbiano maggior
concretezza.
Président
Collègues conseillers il est 12 heures 48, je
vous propose de suspendre les travaux et de les reprendre à
16,00.
La séance est levée.
La séance se termine à 12 heures 48.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK