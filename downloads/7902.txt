Consiglio Regionale della Valle d'Aosta - Oggetto del Consiglio n. 2322 del 12 novembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2322 del 12 novembre 1986 - Resoconto
OGGETTO N. 2322/VIII - REIEZIONE RICHIESTA DI INVERSIONE
DELL'ORDINE DEI LAVORI.
PRESIDENTE
: Ha chiesto la parola il Consigliere Aloisi;
ne ha facoltà.
ALOISI (M.S.I.):
Vorrei far sapere al Presidente ed a
tutti i colleghi Consiglieri che in questo Consiglio regionale
abbiamo ben 86 argomenti all'ordine del giorno! Sono tutti
argomenti di rilevante importanza, però ve ne sono alcuni che
dovrebbero avere la precedenza sugli altri e mi riferisco in
particolare ad una mozione con richiesta di dimissioni avanzata nei
confronti dell'Assessore regionale al Turismo e alle tre mozioni
che chiedono la riapertura della Commissione d'inchiesta sullo
scandalo del Casinò.
Poiché questi argomenti sono di notevole importanza sia politica
che dibattimentale, per questo Consiglio, io chiedo ufficialmente
l'inversione dell'ordine del giorno affinché vengano discussi al
punto 6 subito dopo le due mozioni del Consigliere Viberti. Visto
poi che in vari uffici ed ambienti della città di Aosta si vocifera
che, circa 15 giorni, fa l'Assessore Borbey avrebbe ricevuto una
comunicazione giudiziaria, io approfitto dell'occasione per
chiedere allo stesso Assessore di dire ufficialmente a questo
Consiglio se ciò corrisponde a verità o se si tratta di pure
dicerie, per un'ovvia ragione di correttezza e per offrire la più
completa informazione ai Consiglieri regionali. Io non credo che
questa notizia sia fondata, altrimenti sarebbe stato suo dovere
intervenire prima per informare ufficialmente dell'accaduto il
Consiglio regionale. Chiedo quindi all'Assessore Borbey di smentire
ufficialmente ogni diceria.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Il est absolument inutile de prévoir
cette inversion de l'ordre du jour. Il est une logique à respecter:
les questions, les interpellations, les objets et les lois,
ensuite, seulement, nous discuterons les motions comme nous l'avons
toujours fait et pourtant, je ne vois pas l'exigence d'inverser
l'ordre du jour. Pour ce qui est des nouvelles particulières
vis-à-vis des membres de la Junte, je crois que le cas échéant nous
serons à même de donner les renseignements voulus, en temps
voulu.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io credo che le prime due
richieste del Consigliere Aloisi abbiano un certo fondamento. Per
il resto non credo che l'Assessore Borbey possa dare delle
informazioni su di una comunicazione giudiziaria che ha un
carattere...
PRESIDENTE
: Consigliere Baldassarre, lei deve parlare
solo a favore dell'inversione dell'ordine del giorno senza fare
altre considerazioni!
BALDASSARRE
: Sì, sì certo, però devo anche spiegare
perché sono a favore dell'inversione dell'ordine del giorno.
Siccome il problema del Casinò è tornato alla ribalta, e non certo
perché siamo a tre anni dal "blitz" di San Martino ma perché si
sono aggiunti problemi nuovi, io credo che la richiesta di
dimissioni dell'Assessore Borbey, per i motivi che poi il
Consigliere Aloisi ci spiegherà, e la richiesta di discutere sulla
riapertura della Commissione Affari Generali, che ha destato tante
preoccupazioni fino a predisporre, una relazione "pilotata" (e di
questa affermazione mi assumo ogni responsabilità), abbiano un loro
fondamento. Non ritengo opportuno che in questo caso si attui il
"gioco dei numeri", perché nessuno ha detto che questa maggioranza
debba rimanere in eterno e che sia nata per "destino divino".
Pertanto non facciamo il gioco dei numeri! Giustamente il
Consigliere Aloisi chiede l'inversione dell'ordine del giorno, che
si è già verificata in altri Consigli. Il gioco dei numeri o del
"muro contro muro" non giova a nessuno. La vicenda "Casinò" è un
argomento importante ed intorno al quale si sono verificati fatti
nuovi che richiedono l'immediata riapertura della Commissione
Affari Generali.
Pertanto io esprimo il mio voto favorevole alla richiesta
avanzata dal Consigliere Aloisi e mi auguro che anche gli altri
Consiglieri non si lascino condizionare perché questo non è il
momento di giocare con i numeri, ma è il momento di affrontare
questi gravi problemi in sede di Commissione. Se così non sarà, io
credo che si perda ancora una volta l'occasione per offrire
all'opinione pubblica un esempio di chiarezza politica
nell'Amministrazione della cosa pubblica. Esprimo quindi il mio
voto favorevole alla richiesta di inversione dell'ordine del
giorno.
PRESIDENTE
: Se nessuno chiede la parola, pongo in
votazione la richiesta del Consigliere Aloisi sull'inversione
dell'ordine del giorno:
ESITO DELLA VOTAZIONE
Presenti: 26
Votanti: 26
Favorevoli: 11
Contrari: 15
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK