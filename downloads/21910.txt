Consiglio Regionale della Valle d'Aosta - Oggetto del Consiglio n. 1621 del 24 novembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1621 del 24 novembre 2005 - Resoconto
OGGETTO N. 1621/XII - Comunicazioni del Presidente della
Regione.
Presidente - La parola al Presidente della Regione, Caveri.
Caveri (UV) - Ho chiesto al Presidente del Consiglio di poter
intervenire per una breve informativa al Consiglio concernente
questa vicenda di cui credo siamo venuti tutti a conoscenza
stamani. Mentre ancora gli inquirenti erano sul posto, sono stati
battuti alcuni dispacci ANSA che riportavano notizia di questi 2
tentativi di attentato, diciamo così.
Ho incontrato poco fa il nuovo Questore di Aosta, il dott.
Salvatore Aprile, e il Maggiore dei Carabinieri, Ferdinando
Sollazzo, e ci tenevo brevemente, pur nella riservatezza di una
inchiesta che spetta alla Magistratura, a dare alcuni elementi su
questi avvenimenti che si sono svolti nelle prime ore di questa
mattina. Vi è stato il rinvenimento, di fronte alla redazione del
settimanale "Il Corsivo", di 2 bottiglie molotov integre, e analogo
rinvenimento è avvenuto presso i locali un tempo sede della
"Fondazione culturale Federico Chabod". In entrambi i casi il gesto
è stato rivendicato con l'affissione di un volantino a firma di
questo acronimo, Favre, sulla porta di ingresso delle sedi di cui
sopra. Sono 2 volantini redatti in un maccaronico francese e Favre
è un acronimo che vorrebbe dire nella fantasia degli ideatori: Le
front armé valdôtain de résistance ethnique. Quello di fronte
all'ex sede della "Fondazione Federico Chabod" dice:
"Considéré
que F. Chabod a trahi la cause valdôtaine, rappelant que les
défenseurs d'un traître sont aussi coupables, engage le groupe 18
mai 1944 à donner un avertissement sérieux à la fondation Federico
Chabod, ennemi du peuple valdôtain".
L'altro altrettanto
grottesco messaggio recita:
"Considéré que le journal "Il
Corsivo" représente une arme de colonisation italienne, rappelant
la nécessité de libérer la patrie valdôtaine des organes
médiatiques ennemis, engage le groupe 18 mai 1944 à donner un
avertissement sérieux à la presse ennemie du peuple
valdôtaine".
Ora, le molotov erano vere, d'altra parte nel 2003 questo stesso
gruppo aveva firmato un volantino analogo, dove spiegava come si
facevano le molotov, quindi questa volta sono passati dalle parole
ai fatti, le molotov sono fatte con una benzina verde, una leggera
aggiunta di acido, teoricamente funzionanti.
Non credo che spetti a noi un giudizio politico, perché questa
vicenda sarà sotto il fascio di luce degli inquirenti. Credo che la
semplice lettura dei volantini dimostri quello che una volta si
sarebbe chiamato un "intento provocatorio" e devo dire che se sono
dei terroristi in erba, sono anche abbastanza straccioni perché
l'idea di metterla di fronte alla sede che non è più la sede da 2
anni della "Fondazione Chabod" porta a chiedersi quale tipo di
organizzazione sia! Ci tenevo a riferire al Consiglio del fatto che
nelle funzioni prefettizie in questo momento ho avuto contezza che,
per quanto riguarda il ruolo che le Forze dell'ordine stanno
giocando nella vicenda, è il massimo della capacità di
"intelligence" per venire a capo di questa vicenda.
Presidente - La parola al Consigliere Lattanzi.
Lattanzi (CdL) - Solo per esprimere un invito. Sarà pure uno
straccione, ma questo, magari per dimostrarci che non lo è, ci tira
un'altra bomba! Sarei più prudente ed equilibrato e farei il
Prefetto... è meglio volare bassi!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK