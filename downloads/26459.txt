Consiglio Regionale della Valle d'Aosta - Oggetto del Consiglio n. 347 del 20 dicembre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 347 del 20 dicembre 1972 - Resoconto
OGGETTO N. 347/72 - Concessione contributo nelle spese
previste per la sistemazione e l'ampliamento del Rifugio Oriondé,
nella conca del Breuil. (Rinvio)
Siggia (P.C.I.)
- Prima di dare la parola per gli
interventi, dò notizia al Consiglio che la Commissione consiliare
per il Turismo, in data 11 dicembre, all'unanimità non ha ritenuto
di esprimere alcun parere in merito all'oggetto sopraindicato
avendo avanzato delle riserve sulla classificazione a Rifugio
alpino della costruzione di cui si tratta, in quanto la medesima,
per caratteristiche tecniche e per la sua accessibilità a mezzi
meccanici, ha perso molto delle sue caratteristiche iniziali e
potrebbe essere facilmente inclusa nella categoria degli
alberghi.
Chi chiede la parola? Consigliere Freppaz.
Freppaz (U.V.)
- Io devo dire e assicurare il Consiglio
regionale che, per quanto concerne questo problema, la Commissione
al Turismo ha discusso a lungo al riguardo, ha esaminato bene la
situazione, insomma ha voluto confrontare la posizione del Rifugio,
se si tratta di un Rifugio, ma invece di un albergo, in quanto che
la strada arriva fino in prossimità e quasi quasi in certo qual
modo non so si tratta di diverse camere, è un albergo o è un
rifugio? Questa è la domanda della Commissione al Turismo.
Siggia (P.C.I.)
- Altri interventi? Nessuno chiede la
parola? Assessore Milanesio.
Milanesio (P.S.I.)
- Il fatto che successivamente siano
state costruite delle strade che arrivano non direttamente al
rifugio, ma nelle adiacenze, non toglie a questa costruzione la
caratteristica di rifugio; da questo rifugio sono partite e partono
molte ascensioni al Cervino ed è sempre stato una meta di
scalatori.
Ora è stata fatta una richiesta, ai sensi di una legge
regionale, se la Commissione così ritiene di dover fare un
ulteriore approfondimento, ulteriori accertamenti, e beh, possiamo
benissimo rinviare anche l'argomento; io ritengo, però, che le
caratteristiche di questa costruzione fino ad oggi sono state
quelle del rifugio alpino. Si tratta di una quota molto elevata per
fare del turismo di soggiorno, a 2800 metri non credo che si faccia
del turismo di soggiorno; c'è un transito che è limitato
esclusivamente alle persone che vogliono fare delle ascensioni, non
è una meta per il week-end di fine settimana, è una meta
alpinistica indubbiamente; queste sono le considerazioni che ci
hanno fatto propendere per una considerazione a rifugio di questa
costruzione.
Comunque, se la Commissione, come ha espresso l'opportunità di
approfondire questo argomento, ritiene che questo argomento debba
essere rinviato per ulteriori approfondimenti, non ho nulla in
contrario ad un rinvio.
Freppaz (U.V.)
- Io penso di condividere l'idea di tutti
i membri della Commissione consiliare al Turismo e in fondo
accettare la proposta dell'Assessore di rinviare l'argomento per
ulteriore esame, ulteriori accertamenti.
Siggia (P.C.I.)
- Se è d'accordo l'Assessore, d'accordo.
L'oggetto 13 è rinviato.
Oggetto n. 14.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK