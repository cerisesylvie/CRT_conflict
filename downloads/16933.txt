Consiglio Regionale della Valle d'Aosta - Oggetto del Consiglio n. 245 del 25 novembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Università
Precedente
Successivo
Resoconto integrale del dibattito dell'aula
Oggetto del Consiglio n. 245 del 25 novembre 1998 - Resoconto
SÉANCE DU 25 NOVEMBRE 1998 (MATIN)
OGGETTO N. 245/XI Iniziative per favorire la frequenza di corsi
universitari da parte degli studenti valdostani.
(Interpellanza)
Interpellanza Ribadita l'importanza primaria di investire nella
cultura e nella professionalità dei giovani che saranno il futuro
della nostra "petite patrie";
Considerate le disponibilità economiche della nostra
Regione;
Preso atto del livello di scolarità della Valle d'Aosta
inferiore rispetto al resto d'Italia, soprattutto per quanto
riguarda gli studi universitari;
Presi in considerazione i notevoli disagi conseguenti alla
frequenza di corsi universitari in altre città, causa molto spesso
dell'abbandono degli studi;
Preso atto che per un certo periodo era stata presa in seria
considerazione l'idea di realizzare una "casa dello studente" nella
città di Torino;
Ritenuta tale iniziativa meritevole e eventualmente proponibile
ad altre realtà;
i sottoscritti Consiglieri regionali
Interpellano
L'Assessore competente per sapere:
1) perché tale iniziativa non si è ancora concretizzata;
2) in particolare, quali interventi urgenti, opportuni e
concreti sono stati o saranno previsti per rendere più agevole
possibile, specialmente in termini economici, il soggiorno dei
nostri studenti nelle varie città universitarie;
3) come intende adoperarsi l'Amministrazione regionale per
promuovere seriamente la crescita culturale e professionale dei
nostri giovani valdostani.
F.to: Lanièce - Comé
Président La parole au Conseiller Lanièce.
Lanièce (Aut) Abbiamo voluto riportare in aula un problema che
era già stato analizzato in Consiglio per parecchio tempo. Tornando
indietro, nel 1990 era stata presentata una petizione per la
creazione a Torino di una "casa dello studente", petizione firmata
da circa 600 persone, nella quale si chiedeva all'Amministrazione
di porre in essere tutte quelle iniziative necessarie per la
creazione di una cosiddetta "casa dello studente" a Torino, che è
la sede universitaria a noi più vicina, con il giusto obiettivo di
consentire agli studenti valdostani, che si iscrivevano
all'università, di poter meglio seguire i corsi, perché sappiamo
bene che i disagi, dovuti anche agli spostamenti con i mezzi di
trasporto, potevano comportare dei disguidi alla volontà di seguire
tali corsi.
In base a questa petizione, che era stata approvata con una
risoluzione in Consiglio votata all'unanimità, si era dato un input
all'Amministrazione sia di verificare la possibilità di creare
questa casa dello studente, sia di istituire degli incentivi
finanziari ed economici agli studenti, cosa che attualmente è stata
fatta.
Ovviamente a seguito di questa risoluzione vi erano state delle
prime iniziative prese dall'Amministrazione regionale, che
riguardavano delle strutture di proprietà dei Salesiani prima in
Borgo S. Paolo, poi vicino a Madama Cristina, e ognuna di queste
iniziative aveva comportato un periodo di attesa anche perché,
essendo queste strutture dei Salesiani, si doveva aspettare la
risposta dei proprietari.
Fra le altre varie interpellanze che era state presentate, ce
n'era anche una dell'attuale Presidente della Giunta Dino Viérin,
che aveva chiesto a che punto era l'istituzione di una casa dello
studente, rivendicando la necessità al più presto di porre in
essere delle iniziative per raggiungere questo scopo, perché era
giusto cercare di aiutare gli studenti valdostani e questo poteva
essere un mezzo, assieme ai contributi economici, finalizzato a
raggiungere questo scopo.
Nel 1993, al momento della presentazione del programma di
maggioranza della passata legislatura, nel capitolo riguardante
"les jeunes" c'era scritto: "Nous sommes convaincus que le futur
appartient aux jeunes, il est évident que nous devons assumer tous
les moyens nécessaires à leur formation".
Poi parlando anche del tasso di scolarità della Valle d'Aosta,
che è inferiore rispetto al resto dell'Italia, si diceva che "La
région se pose comme objectifs primordiaux de créer un foyer
d'étudiants à Turin réservés aux Valdôtains et d'organiser sur
place des cours universitaires de laurea breve et de laurea
traditionnelle", cosa che è stata fatta perché fra poco partirà
l'università libera in Valle d'Aosta.
Oltre a questi impegni che erano stati presi con il programma di
maggioranza, abbiamo verificato sempre nella passata legislatura
anche degli impegni finanziari, nel senso che nel bilancio di
previsione per gli anni 1994-1997 nei fondi globali, che sono
quelle assegnazioni che servono per porre in essere quei cosiddetti
"sogni nel cassetto" che l'Amministrazione ha, cioè quegli
interventi importanti che un'amministrazione può compiere nell'arco
del suo mandato, ad esempio per quanto riguarda la residenza
universitaria a Torino, nel 1994 erano stati preventivati 4
miliardi, nel 1995 vi era stato un impegno di 700 milioni, così
anche nel 1996, mentre nel 1997 si era passati sempre per quanto
riguarda la voce iniziative e residenzialità in campo universitario
a lire 300 milioni.
Nel nuovo programma di maggioranza non si parla più di casa
dello studente e nel bilancio di previsione che andremo a discutere
la prossima settimana vi è solo una voce che parla di interventi in
materia d'istruzione universitaria: ci siamo quindi posti il
problema di chiedere se questi nuovi dati corrispondono a una
mutata scelta, visto che questa idea che era sorta con questa
petizione, sostenuta da tutte le forze politiche, e che era stata
oggetto di stanziamenti nei fondi globali nella passata legislatura
e di un apposito capitolo nella passata legislatura, sembra
attualmente essere stata del tutto abbandonata.
Quindi giustamente con quest'interpellanza vogliamo sapere qual
è la reale situazione, perché questa iniziativa era importante da
perseguire, oltre naturalmente alle iniziative che ci sono già, fra
cui i prestiti d'onore, quei contributi dati per le spese che
dimostrano l'attenzione che l'Amministrazione regionale ha nei
confronti degli studenti. Però questa, secondo me, era una
iniziativa da seguire, in quanto con essa si cercava di agevolare
il più possibile gli studenti valdostani che volessero seguire i
corsi universitari.
Quindi noi chiediamo a che punto è questa situazione, se è
possibile riprenderla in mano e riconsiderare questo problema.
Aspettiamo la risposta dell'Assessore, per poi poter
controbattere.
Président La parole à l'Assesseur à l'éducation et à la culture,
Pastoret.
Pastoret (UV) Je vois qu'aujourd'hui l'histoire fait un peu
l'honneur de la première page, parce que nous passons du Théâtre
romain aux problèmes suscités par la circulaire de l'Assesseur, à
une liste historique d'éléments qui avaient été introduits dans le
temps par rapport à une maison des étudiants universitaires à
Turin.
D'après ce que je sais - même si je ne suis pas un chroniqueur
si ponctuel pour ce qui est de l'activité passée du Conseil
régional - des contacts avaient été pris dans le temps avec les
représentants de l'Ordre salésien, mais qui n'ont pas abouti à une
solution possible pour toute une série de raisons, liées surtout à
la disponibilité de ces mêmes personnes. D'autre part, et
d'ailleurs il me paraît que le Conseiller Lanièce vient de
l'évoquer, on a fixé toute une série de contributions en ce qui
concerne les aspects liés à une situation de loyer des étudiants,
en augmentant une série de subventions d'une façon substitutive au
fait qu'il existe une maison de l'étudiant à Turin.
On souligne que dans le programme de majorité il n'y a aucune
citation par rapport à ce problème, il est vrai, et même il n'y a
aucune inscription aux fonds globaux du bilan pour cette
initiative. Pour quelle raison? Pour deux raisons
fondamentales.
La première c'est l'augmentation des subventions, que je viens
de rappeler, en substitution du fait de poursuivre l'achat d'une
maison pour l'étudiant à Turin.
Deuxièmement le fait de placer une maison de l'étudiant à Turin
laisserait dehors tous les étudiants, qui sont en continuelle
augmentation, qui choisissent d'autres facultés dans d'autres
villes. Alors, qu'est-ce qu'on va faire: une maison dans chaque
ville?
Troisième aspect, si l'Administration régionale poursuit - comme
elle est en train de le faire - le fait d'installer au Val d'Aoste
une université, ce sens déjà faible d'une maison universitaire à
Turin face à un quota qui se réduit toujours plus de jeunes qui se
rendent dans cette ville pour étudier chuterait d'une façon
verticale, ce qui ne serait pas une bonne solution du point de vue
d'une bonne gestion du bilan régional et de son budget.
Donc, pour ce qui est enfin de la réponse, je peux dire qu'il
n'y a aucun programme pour la réalisation d'une maison pour
l'étudiant à Turin.
Président La parole au Conseiller Lanièce.
Lanièce (Aut) Prendo atto della risposta dell'Assessore, quindi
non ci sarà più nessuna iniziativa finalizzata alla creazione della
casa dello studente.
Vorrei fare alcune considerazioni. L'Assessore dice che c'è
stato un aumento di contributi, che tale aumento sostituisce le
spese per l'eventualità di una ricostruzione di una casa dello
studente. Questa è poi una cosa che verificheremo e cioè se in
effetti questi contributi sono così elevati da corrispondere a
quelli che sarebbero stati necessari per la costruzione di una casa
dello studente…
(interruzione dell'Assessore Pastoret, fuori microfono)
… ovviamente verificheremo con
un'altra interrogazione, ma questo è da verificare.
L'Assessore diceva che adesso con l'avvio della nuova università
in Valle questo problema viene meno; volevo solo ricordare che la
casa dello studente non prevedeva 1000-2000 posti, ma ne prevedeva
100-150 perché sapevamo che non poteva essere un casermone.
Quindi presumo che comunque, al di là del fatto che prenda avvio
oppure no l'università in Valle, visto che adesso ci sono più di
1000 persone che frequentano l'università fuori Valle, 150 si
recheranno sempre, come minimo, a Torino come in altre sedi
universitarie, di conseguenza avanzare la giustificazione che non
si può più prevedere questo intervento perché ci sarà l'università
in Valle, mi sembra una risposta riduttiva perché il problema è
comunque presente.
È infatti impensabile che in un prossimo futuro quei 1000-1500
giovani che si iscrivono all'università, frequentino tutti
solamente l'università in Valle d'Aosta.
Giustamente noi dobbiamo ragionare su dei dati un po' obiettivi,
per cui non saranno tantissimi ma sarà pur sempre la metà che si
recherà fuori Valle, quindi ipotizzare la creazione di una
struttura di 100-150 posti a Torino non era una cosa così campata
in aria. E comunque noi abbiamo detto anche di verificare nelle
altre città universitarie il numero degli studenti valdostani
iscritti.
Purtroppo dobbiamo prendere atto che questa volontà che era
emersa negli anni '90 con tanto di petizione non sarà più
realizzata e questo ci dispiace, anche perché ritenevamo che la
costruzione di una casa per lo studente potesse essere un'azione
che invogliasse gli stessi giovani a seguire i corsi universitari,
dato che comportava delle agevolazioni importanti.
Sicuramente non pensiamo che i contributi elargiti siano pari al
costo che uno studente sostiene a Torino, perché sappiamo, io lo so
perché ho fatto l'università a Torino, che i costi sono notevoli:
c'è il problema del trasporto, c'è il problema del vitto e
dell'alloggio, ci sono le spese per i libri.
Comunque verificheremo al più presto se quanto ha detto
l'Assessore, in merito ai contributi elargiti, corrisponde al
vero.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK