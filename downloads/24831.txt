Consiglio Regionale della Valle d'Aosta - Oggetto del Consiglio n. 133 del 22 ottobre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 133 del 22 ottobre 2008 - Resoconto
OGGETTO N. 133/XIII - Interrogazione: "Situazione degli
investimenti finanziari effettuati dalla Regione".
Interrogazione
Preso atto della tragica situazione dei mercati finanziari
internazionali, delle pesanti perdite accumulate dai listini delle
borse e dal fallimento di alcune primarie banche d'affari
statunitensi i cui titoli, tra cui i famigerati derivati, sono
stati venduti anche in Italia;
i sottoscritti Consiglieri regionali
Interrogano
l'Assessore competente per sapere:
1) se l'Amministrazione regionale e le Società da essa
controllate hanno investito liquidità in strumenti finanziari a
rischio o comunque contenenti derivati finanziari ed il loro
eventuale ammontare;
2) l'ammontare e la tipologia dei numerosi investimenti in
titoli e polizze vita, in particolare index-linked, effettuati da
società partecipate dalla Regione e se tra essi figurino anche
strumenti finanziari collegati alle banche in crisi;
3) con quale criterio siano stati scelti i titoli o gli altri
strumenti finanziari, attraverso quali intermediari e se siano
state bandite gare per mettere in concorrenza offerte
diversificate.
F.to: Louvin - Chatrian
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- In merito a questa interrogazione,
riferendomi ai due primi quesiti: l'esistenza di investimenti nella
liquidità in strumenti finanziari a rischio o comunque contenenti
derivati finanziari ed il loro eventuale ammontare sia da parte
dell'Amministrazione regionale, sia delle società da essa
controllate e
"l'ammontare e la tipologia dei numerosi
investimenti in titoli e polizze vita, in particolare index-linked,
effettuati da società partecipate dalla Regione..."
, nonché
investimenti in strumenti finanziari collegati alle banche in
crisi, su tali due quesiti cercherò di rispondere coordinando le
risposte in un unico punto. Distinguiamo fra l'Amministrazione
regionale e le società controllate; per quanto attiene la Regione,
essa non ha mai investito la liquidità in strumenti finanziari;
invece, per quanto attiene le seconde, qui le società controllate
sono dirette e indirette... e le partecipate dalla Finaosta. Per
quanto attiene le società controllate direttamente, parliamo di:
Casino de la Vallée S.p.a. 99%, Finaosta S.p.a. 77%, INVA S.p.a.
75%, SISTRASB S.p.a.... Servizi Previdenziali Valle d'Aosta S.p.a.
che ha praticamente il 50% di partecipazione diretta dalla Regione,
50% di partecipazione indiretta tramite la gestione speciale
Finaosta; quindi le società sulle quali andremo a dare le risposte
quindi sono queste come società di partecipazione diretta. Le
società controllate indirettamente sono praticamente le partecipate
da Finaosta in gestione speciale, quindi CVA S.p.a. 100%, Vallée
d'Aoste Structure S.r.l. 100%, STV S.p.a. 100%; Autoporto Valle
d'Aosta S.p.a. 98%, Cervino S.p.a. 94%, Finbard S.p.a. 81%,
Progetto Formazione 77%, Monterosa S.p.a. 74%, Funivie del Piccolo
San Bernardo S.p.a. 63%, Cime Bianche S.p.a. 54% e SISKI S.r.l.
33%. Questi sono i primi due blocchi, il terzo blocco è formato da
società partecipate da Finaosta in gestione ordinaria: Finaosta
Iniziative S.r.l. 100%, Aosta Factor S.p.a. 79%, Pila S.p.a. 72%,
Centro Sviluppo S.p.a. (che è in liquidazione) 52%. Su queste
società abbiamo acquisito le informazioni che gli interroganti
hanno richiesto al Governo. Le informazioni che riportiamo, che si
riferiscono a tali società controllate dalla Regione direttamente o
indirettamente secondo l'articolo 2359 del Codice civile... in
quanto esclusivamente nei confronti delle stesse l'azionista
Regione può orientare la gestione in considerazione del controllo
esercitato dalle medesime, ossia questa differenziazione l'abbiamo
fatta proprio perché sono società dove la Regione può avere una
funzione di controllo... ecco su queste società non sono stati
effettuati da parte delle controllate della Regione, tramite
Finaosta in gestione speciale e in gestione ordinaria, investimenti
della liquidità né in strumenti finanziari a rischio, i derivati,
né in titoli: obbligazioni, azioni e polizze vita. Le società che
non hanno fatto questo tipo di investimenti sono: Finaosta
Iniziative S.r.l. in gestione ordinaria, Pila S.p.a., Aosta Factor
S.p.a., Centro Sviluppo S.p.a., Autoporto Valle d'Aosta S.p.a.,
Vallée d'Aoste Structure S.r.l., Finbard S.p.a., Progetto
Formazione, Monte Rosa S.p.a., Funivie del Piccolo San Bernardo
S.p.a. e Cime Bianche S.p.a.. Sull'elenco di queste società
partecipate... non sono stati fatti investimenti che normalmente
vengono considerati a rischio, derivati oppure titoli e
obbligazioni rischiose. Le società controllate, che andrò adesso ad
elencare, hanno invece fatto i seguenti investimenti nella
liquidità, in obbligazioni, in azioni, polizze assicurative vita,
ma attenzione, non ci sono investimenti
index-linked
, quindi
il "no" importante è davanti alle
index-linked
che sono i
titoli a rischio. Le società che hanno questi investimenti sono:
CVA S.p.a. per 31 milioni, Servizi turistici Valdostani S.p.a. per
4 milioni, SISKI S.r.l. per 273.000 euro e Cervino S.p.a. 2,744
milioni, per un totale di 38.486.398 euro. Infine, per quanto
concerne le società controllate direttamente dalla Regione, le
società che hanno questo tipo di investimenti sono: Casino de la
Vallée S.p.a., che non ha alcun tipo di investimento di tale
genere; Finaosta, che ha 7 milioni in obbligazioni e 116 in polizze
assicurative vita no
index-linked
, quindi sono tutti
investimenti sicuri sia nel rendimento, sia nella disponibilità
della liquidità; INVA S.p.a. non ha investito nulla; SISTRASB
S.p.a. ha investito 6,675 milioni di euro; Servizi Previdenziali
Valle d'Aosta S.p.a. non ha investimenti; il totale è di 130,945
milioni. Sottolineo ancora che, dalla ricognizione che è stata
effettuata sia direttamente dall'Assessorato, sia tramite Finaosta,
nessuna società controllata ha effettuato investimenti sulle
polizze assicurative vita a rischio, quindi le
index-linked
,
tutti gli investimenti sono "no"
index-linked
. Con
riferimento agli enti emittenti di tutti gli strumenti finanziari,
non sono state considerate in crisi le banche per le quali c'è
stato un intervento di ricapitalizzazione da parte degli azionisti
e/o da parte degli Stati sovrani, né tanto meno oggetto di
operazioni di acquisizioni per incorporazione da parte delle altre
banche.
Terzo quesito:
"con quale criterio siano stati scelti i
titoli o gli altri strumenti finanziari..."
, i criteri di
scelta degli strumenti finanziari sono stati individuati sulla base
di principi indicati dal Consiglio di amministrazione, quindi
assenza di rischio, smobilizzo a breve termine, merito di credito
della controparte (il famoso
rating
); secondariamente sulla
base della massima garanzia offerta e sulla valutazione di minimo
di 3 offerte laddove è possibile.
Spero di aver dato una risposta esaustiva, se gli interroganti
lo desiderano, posso far pervenire una fotocopia dei dati che ho
elencato.
Président
- La parole au Conseiller Louvin.
Louvin (VdAV-R)
- Grazie, Presidente. L'Assessore, dopo
averci ricostruito il quadro delle partecipazioni regionali, ci ha
dato due informazioni abbastanza interessanti: la prima è che
abbiamo due casseforti abbastanza robuste nelle controllate
regionali, dirette o indirette, abbiamo 116 milioni di euro in
polizze assicurative vita alla Finaosta e un tesoretto di 31
milioni di euro di investimento da parte di CVA. Non dubitavamo che
fossero dei soggetti abbastanza bene "in carne", quindi non siamo
particolarmente sorpresi, ma è la seconda questione che emerge
dalla risposta dell'Assessore che ci lascia più preoccupati: le
scelte sono fatte in base ai principi indicati dal Consiglio di
amministrazione, che fa una valutazione complessiva del
rating
, della massima garanzia, del miglior rendimento e
decide dove mettere questi 116 milioni da una parte, 31 dall'altra
e poi via via discendendo. Singolare: è singolare che delle
controllate pubbliche non mettano a gara il rendimento dei titoli
che investono a livello di centinaia di milioni di euro.
Personalmente sono sorpreso di apprenderlo, avrei ritenuto
abbastanza normale che si mettessero in concorrenza delle primarie
società, banche, compagnie assicurative o società di
intermediazione finanziaria per sapere dove poter ottenere migliore
rendimento di questo cospicuo capitale. Mentre ci fa piacere sapere
che non abbiamo in questo momento nel patrimonio derivato della
Regione delle esposizioni a rischio, ci lascia molto interdetti
questa assenza di gara nel cercare i migliori risultati e nel
valutare i possibili rendimenti di tali somme. Eravamo stati molto
espliciti nella domanda: quali intermediari e se siano state
bandite gare, la risposta, netta, è stata "no", in questa Regione
non si ritiene utile mettere a gara gli investimenti che sono fatti
dalle società controllate. Abbiamo sentito in Commissione il
Presidente di Finaosta per una prima audizione, sentiremo
sicuramente su questo anche lei, Assessore, chiederemo che sia
sentito in Commissione in ordine a tali questioni, perché riteniamo
assolutamente doveroso per una sana amministrazione farci carico
del problema. Abbiamo avuto modo di discutere in quest'aula fin dal
primo giorno del Consiglio regionale le questioni legate a
potenziali conflitti di interessi anche da parte di consigli di
amministrazione e posizioni varie, riteniamo che qui siamo su un
"nervo" scoperto del quale dobbiamo farci carico.
Forse il collega Chatrian intende aggiungere qualcosa, per
quanto mi riguarda, le sono grato per la precisione nella
risposta.
Président
- La parole au Vice-président Chatrian.
Chatrian (VdAV-R)
- Grazie, Presidente. Per ribadire sul
punto n. 3 la preoccupazione legata ai criteri, alle tipologie e al
modus operandi
che lei ci ha esplicitato. Il 3 novembre
cercheremo di avere delle informazioni in più dal Presidente di
Finaosta, ma soprattutto da Lei almeno per il prosieguo, non tanto
delle pratiche, ma di queste risorse ingenti che sono investite -
parliamo di circa 145 milioni di euro sommando Finaosta e CVA - e
soprattutto per i non criteri, la non trasparenza e probabilmente
la non volontà di mettere in concorrenza e in gara gli investimenti
e i rendimenti della finanza locale. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK