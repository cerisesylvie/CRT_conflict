Consiglio Regionale della Valle d'Aosta - Oggetto del Consiglio n. 620 del 27 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 620 del 27 novembre 1981 - Resoconto
OGGETTO N. 620/81 - DISEGNO DI LEGGE CONCERNENTE: "SECONDO
PROVVEDIMENTO DI VARIAZIONE AL BILANCIO DI PREVISIONE DELLA REGIONE
PER L'ANNO 1981".
Presidente
- Il disegno di legge in oggetto è stato
illustrato nella seduta antimeridiana di ieri con relazione
dell'Assessore alle Finanze Ramera. Dichiaro perciò aperta la
discussione generale. Sono iscritti a parlare i Consiglieri
Mafrica, Nebbia, Lustrissy e Tonino.
Ha la parola il Consigliere Mafrica.
Mafrica (PCI)
- Signor Presidente, Signori Consiglieri,
il nostro Gruppo esprime una particolare soddisfazione per il
riconoscimento, questa volta definitivo, dei diritti autonomistici
della nostra Regione. Il giallo sul messaggio inviato alle Camere
dal Presidente della Repubblica in merito al rinvio della legge per
il riparto si è chiarito, anche se ha denunciato la carenza - di
cui si può far carico alla Giunta ma anche a tutto il Consiglio -
di contatti e di informazioni con la Presidenza della Repubblica:
sarebbe stato opportuno, forse, nell'ultima fase anche
un'iniziativa di questo tipo. Noi siamo particolarmente soddisfatti
perché le notizie di ieri, le interviste rilasciate dai membri
della Giunta alla stampa e alla radio avevano creato particolare
preoccupazione nella popolazione valdostana e avevano messo in
forse non soltanto il definitivo ottenimento del riparto fiscale,
ma anche la linea che bene o male era stata condotta dalla Regione
su questo tema. Ieri sembrava quasi che la messa in discussione del
riparto fosse avvenuta perché qualcuno aveva voluto portare il
riparto da 7/10 a 9/10; ci sono, cioè, state oscillazioni nel
comportamento della Giunta e delle forze politiche in merito a
questo tema, oscillazioni tra la difesa di principi che tutti
riconoscono essere validi, cioè quelli di far ottenere alla Regione
i 9/10 sulle imposte percepite, e l'opportunismo volto a ottenere
subito quanto il Governo era propenso a dare o quanto si può
ottenere in determinate condizioni. Si è verificata questa
oscillazione quando la Giunta regionale ha accettato i 7/10; si è
verificato questa oscillazione quando poi, una volta approvato da
tutti e due i rami del Parlamento un riparto a 9/10 si è cercato di
offuscare il ruolo e l'iniziativa del nostro partito su questo
particolare aspetto: ricordo che tutti i giornali dei diversi
partiti e movimenti sono stati pronti a mettere in secondo piano il
fatto che l'emendamento per ottenere i 9/10 era stato presentato
dal Gruppo Comunista; c'erano state particolari polemiche su questo
punto. Ieri, quando si è avuta la notizia, per fortuna falsa, che
il riparto era stato rinviato, quelle che erano soltanto possibili
responsabilità erano già per "vox populi" da scaricare sul Partito
Comunista. Io quindi ci tengo ad esprimere la mia particolare
soddisfazione, perché noi non vogliamo rivendicare meriti
particolare così come non avremmo voluto assumere responsabilità
particolari, perché abbiamo difeso una linea politica coerente:
quella di fare avere alla Valle d'Aosta quanto era stato
riconosciuto già nel 1971, quanto cioè le toccava in base a
principi che si possono giustificare e documentare.
I soldi quindi arriveranno; anche se il bilancio dell'81 è in
rosso, negli anni prossimi arriveranno quantità rilevanti di
denaro. Si tratta ora di verificare come spenderli, si tratta
quindi di entrare nel merito della variazione di bilancio che la
Giunta ci propone.
Io credo che si possa subito dire che in questo anno non si è
speso bene; ieri il Presidente della Giunta ci ha detto che la
cassa è in rosso di tre miliardi e che esiste per l'81 un disavanzo
di 65-70 miliardi. Questi dati non ci sorprendono perché sono la
conseguenza del metodo seguito in questi ultimi tempi per spendere
le risorse regionali, un metodo che viene riproposto con questa
variazione di bilancio; io cerco di descrivere le fasi salienti di
questo metodo per mettere in evidenza come esso sia pericoloso.
Innanzitutto si iscrivono nel bilancio delle entrate attraverso
la previsione di mutui che non si intendono poi stipulare, quindi
si iscrivono come entrate delle somme che si sa già che non
arriveranno; si usano poi le risorse della cassa per fare le spese
finanziate con quegli stessi mutui che non vengono stipulati; si
considerano poi come nuove entrate i mancati oneri che sarebbero da
prevedere per pagare quei mutui a cui si è fatto riferimento, e
quindi si fanno ulteriori spese sempre sulla cassa. La cassa viene
ovviamente svuotata, la situazione finanziaria viene aggravata.
Questa variazione di bilancio è impostata nello stesso modo; noi
siamo contrari a questa variazione di bilancio perché essa segue
questa logica. Il disegno di legge n. 334 ha appunto
un'impostazione di questo tipo, d'altronde riconosciuta ieri
onestamente - questo credo lo si debba dire - dall'Assessore alle
Finanze quando l'ha presentato. Si iscrivono tra le entrate 5
miliardi e 100 milioni di mutui che dovrebbero essere stipulati a
norma della legge di contabilità entro il 31 dicembre del 1981;
siccome siamo alla fine di novembre e siccome deve passare un
periodo di tempo perché la legge venga approvata dalla Commissione
di Coordinamento, anche volendo, cosa che noi non crediamo, è
impossibile che questi mutui siano stipulati entro il 31 dicembre
1981. Questo è il primo problema.
Secondo problema: si iscrivono come entrate 7 miliardi e 522
milioni provenienti dal Casinò, e questo proprio nell'anno in cui
ci sono state numerose giornate di sciopero e in cui entrate di
questo tipo debbono essere ritenute altamente improbabili, almeno
in queste proporzioni; io non dico che alla fine dell'anno non
potrà esserci qualche miliardo in più rispetto alle previsioni, ma
un'ipotesi di questo tipo, che ci siano 7 miliardi e mezzo in più
perché si sono introdotte nella Casa da Gioco nuove attività, non
mi sembra credibile.
Un altro elemento che rende poco credibile questa variazione di
bilancio è il fatto che si riducono le spese in modo fittizio;
cioè, non solo ci sono delle entrate fittizie ma ci sono anche
delle riduzioni di spese fittizie: quando si calcolano come
riduzione di spesa 2 miliardi e 750 milioni perché non si
pagheranno delle quote-capitale e delle quote-interessi per mutui
che non sono stati contratti, in realtà non si riduce nessuna
spesa. Ecco che allora i 65-70 miliardi di disavanzo di cui parlava
il Presidente della Giunta ieri, si spiegano molto facilmente:
erano state previste in bilancio entrate per 35 miliardi coperte da
mutui che non si sono stipulati; erano state previste 16 miliardi
di entrate nel luglio scorso, con una variazione di bilancio,
calcolando come nuove entrate la mancata accensione negli anni
precedenti di mutui; con questa variazione di bilancio si calcolano
altri 10 miliardi di entrate che non ci sono e così si arriva a 61
miliardi di entrate inesistenti, che in qualche modo bisognerà poi
coprire. Noi crediamo che questo meccanismo di spesa non possa
continuare, è un meccanismo di spesa che è in grado di polverizzare
tutte le entrate, anche quelle rilevanti che ci saranno negli anni
prossimi in seguito all'approvazione del riparto. Noi crediamo che
la Giunta avrebbe dovuto, già nel marzo scorso, presentare un
bilancio non impostato sulla presunzione dell'arrivo, nel periodo
di maggio-giugno, delle somme del nuovo riparto, ma un bilancio
impostato sulle entrate allora effettivamente disponibili, e
crediamo che sarebbe stato opportuno presentare adesso, come
d'altronde prescrive la legge di contabilità, un bilancio regionale
adeguato alle entrate oggi disponibili, un bilancio realistico, un
bilancio veritiero. La legge di contabilità dispone che il bilancio
deve essere presentato in Consiglio entro il primo giorno non
festivo del mese di ottobre: siamo alla fine di novembre e questo
bilancio non è stato ancora presentato; noi possiamo comprendere
che si sia rimasti in attesa di avere notizie certe per valutazioni
definitive in merito alle entrate del riparto fiscale, però
crediamo che nel frattempo sarebbe stato opportuno non presentare
una variazione di bilancio fittizia, ma una effettiva elencazione
delle entrate e delle spese disponibili per il periodo che
intercorre tra il momento in cui il riparto viene approvato e il
momento in cui le somme sono versate direttamente alla Regione. Si
tratta quindi, poiché dopo questo supplizio di Tantalo siamo di
nuovo ritornati in possesso delle risorse di cui avevamo parlato
nelle settimane scorse, di cambiare definitivamente i metodi di
spesa della Regione. Si tratta di procedere attraverso il metodo
della programmazione, si tratta di andare avanti con il metodo del
decentramento. Se non si farà in questo modo, sulla base di calcoli
che potremo anche discutere in seguito, con la percentuale di
incremento medio degli ultimi 10 anni delle spese regionali, nei
prossimi 5 anni arriveranno risorse enormi che però saranno
insufficienti al 6° anno: se non cambia la dinamica delle spese
regionali, noi siamo in grado come Regione Valle d'Aosta di
incamerare risorse che oggi raddoppiano le entrate effettive, che
le aumenteranno ancora nel 1983, ma che ci lasceranno nel 1987 di
nuovo con il bilancio in rosso! Occorre cambiare i metodi di spesa;
continuare così significa superare per qualche periodo la
situazione in cui oggi ci troviamo e poi ritrovarsela in tempo
breve.
Abbiamo quindi, come partito, elaborato un programma
straordinario di spesa che abbiamo esposto nelle sue linee
principali a tutte le forze politiche; abbiamo chiesto che su
questo programma, con l'intendimento di cambiare i metodi di
governo, si costruisca una nuova maggioranza regionale. Io credo
che hanno capito male quelli che hanno inteso l'iniziativa del
nostro partito come una riproposta di un patto di fine legislatura;
noi abbiamo espresso in modo chiaro le osservazioni che facciamo
rispetto ai metodi di governo oggi in vigore, abbiamo detto che
volevamo una nuova maggioranza ed un nuovo esecutivo e che non
volevamo entrare in questa maggioranza: volevamo, e vogliamo, che
cambi nell'interesse della popolazione valdostana il modo di
programmare e spendere le risorse regionali. Questo continua ad
essere il nostro obiettivo e su questo penso che ci sarà ancora
modo di discutere; per quel che riguarda quindi la variazione di
bilancio, credo sia chiaro da quanto ho detto che la nostra
posizione è contraria.
Presidente
- Colleghi Consiglieri, è iscritto a parlare
il Consigliere Lustrissy. Prima di dargli la parola, a
completamento di quanto ho comunicato prima, e anche se credo non
ci siano dubbi su quanto comunicato in precedenza dalla Presidenza
della Repubblica alla Presidenza della Giunta, vi do lettura del
comunicato Ansa in data 27 novembre 1981.
"Pertini promulga la legge per la Valle d'Aosta. Il
Servizio-stampa della Presidenza della Repubblica comunica: il
Presidente della Repubblica ha promulgato la legge sull'ordinamento
finanziario della Regione Valle d'Aosta. Risulta pertanto non
confermato il messaggio di rinvio alle Camere".
Questa è la conferma scritta che è arrivata, via telex, da parte
della Presidenza della Repubblica.
La parola al Consigliere Lustrissy.
Lustrissy (DP)
- Prendiamo atto con soddisfazione delle
dichiarazioni finali del Presidente del Consiglio su questa vicenda
che ha tenuto in ansia i Consiglieri e la Giunta regionale in
queste ultime ventiquattro ore; ciò non di meno, dobbiamo
sottolineare questo fatto, che rappresenta un esempio tipico di
come viene gestita l'informazione nel nostro Paese e dei meccanismi
che interagiscono in sede governativa nei confronti dei problemi
reali del Paese. Perciò, occorre ancora - e speriamo che sia fatto
- chiarire la responsabilità politica di questi atti, e non abbiamo
dubbi che il Presidente della Repubblica per l'alto posto di
responsabilità che occupa sappia, come già ha dimostrato di sapere
fare, individuare i responsabili di questa azione delittuosa, sul
pino politico; soprattutto dopo un atto di tale importanza per la
Valle d'Aosta che era stato approvato alla quasi unanimità dai rami
del Parlamento: un atto doveroso, un atto giusto. E non si poteva
pensare che qualcuno in qualche modo potesse in ultima istanza
stornare o fuorviare la volontà politica espressa così
solennemente, per dei bassi giochi di potere.
Ciò detto, possiamo affrontare oggi con più tranquillità questa
proposta di variazioni di bilancio, anche se dobbiamo riconoscere
che le acrobazie compiute dall'Assessorato e dall'Assessore alle
Finanze per fare quadrare in qualche modo il nostro documento
contabile dovevano pur essere messe in moto; pensiamo che questo
sia l'ultimo atto di un bilancio assai travagliato sia
nell'impostazione sia nella concreta attuazione. Avremo davanti a
noi la possibilità ed il tempo, in questi mesi che ci separano
dalla presentazione del prossimo bilancio, per dimostrare come il
Consiglio regionale della Valle d'Aosta saprà bene utilizzare le
risorse del nuovo riparto finanziario in collaborazione o anche in
dialettica continua con tutte le forze politiche presenti in
Consiglio, in modo da raggiungere il risultato di bene amministrare
e di bene utilizzare i fondi e le risorse che abbiamo a
disposizione per dare una soluzione concreta ai bisogni e alle
necessità della nostra collettività che sta attraversando un
momento particolarmente difficile a causa della crisi che ci
troviamo a vivere in questo momento.
Presidente
- È iscritto a parlare il Consigliere De
Grandis; ne ha facoltà.
De Grandis (PRI)
- Certamente questo documento di
variazioni di bilancio suscita delle perplessità. Quanto ha
affermato il Consigliere Mafrica è sostanzialmente vero, però sul
piano puramente teorico e su un piano contabile strettamente
legittimista; ma la realtà di fronte alla quale ci troviamo è
tutt'altra cosa. Innanzitutto, non va dimenticato che un
provvedimento recente del Governo ha tagliato i fondi della Regione
per 3 miliardi e mezzo: altro fulmine a ciel sereno che ha colpito
la nostra possibilità di operare e che in qualche modo doveva
essere affrontato. Se poi teniamo conto delle difficoltà che
abbiamo avuto nel corso dell'anno per avere certezza delle entrate
mentre si stava discutendo la questione, oggi finalmente risolta
del nostro riparto fiscale, evidentemente ci rendiamo conto delle
difficoltà di agire da parte dell'Assessorato alle Finanze.
Ma c'è di più: se noi esaminiamo i bilanci della Regione in
questi ultimi anni e facciamo un confronto tra le spese correnti e
le spese d'investimento, riusciamo a rilevare che siamo una delle
Regioni che ha investito di più. Se l'Assessorato alle Finanze
avesse adottato un metodo di azione strettamente connesso a quelle
che erano le disponibilità, evidentemente non potendosi bloccare le
spese correnti obbligatorie, il blocco avrebbe agito esclusivamente
sulle spese di investimento. E bloccare le spese di investimento
che cosa significa? Significa recessione, significa bloccare lo
sviluppo economico della nostra Regione, significa creare
disoccupazione. Stiamo attenti allora alle conseguenze che possono
venire da uno stretto attenersi alle norme di contabilità intese in
modo legittimista e a volte anche teorico! Ci sono problemi reali
che vanno affrontati a volte anche con azioni coraggiose o con
azioni che possono essere discutibili sotto certi aspetti. È ben
vero che il mutuo che si indica di voler contrarre in questa
variazione di bilancio non verrà contratto; d'altra parte la
scadenza del 31 dicembre, che è una scadenza di legge, ne rende
chiara e palese l'impossibilità; però è altrettanto vero che se noi
non ricorressimo a questi sistemi - che ripeto, possono essere
anche discutibili, ma vorrei che qualcuno me ne suggerisse di
migliori - noi dovremmo bloccare tutta una serie di iniziative che
già sono state assunte dal governo regionale, creando delle
situazioni di disagio con ripercussioni di cui non riusciamo
nemmeno a intravedere quali sarebbero gli sbocchi finali; riusciamo
solo a capire con estrema certezza che sarebbero sbocchi finali
estremamente negativi proprio per i settori economici più deboli,
soprattutto per i lavoratori dipendenti che si troverebbero di
fronte a imprese in difficoltà e costrette poi a ricorrere alla
cassa integrazione o a chiudere i battenti.
Allora, quale è la situazione? C'è da dire che il nuovo
ordinamento finanziario di cui - ce ne ha dato notizia il
Presidente del Consiglio - è avvenuta la promulgazione da parte del
Presidente della Repubblica, ci attribuisce delle quote che
riguardano l'anno 1981. Quel famoso disavanzo di cui ha parlato il
Presidente della Giunta in televisione ieri sera e che oscilla sui
65/70 miliardi riguarda l'anno 1981 e trova la sua copertura
proprio nell'ordinamento finanziario. Quindi non abbiamo ipotecato
l'anno 1982 con un comportamento da cicale anziché da formiche; il
comportamento da formiche c'è stato, da parte della Giunta: molti
rubinetti sono stati chiusi, molte spese sono state evitate, sono
stati fatti tentativi di contenere anche le piccole spese proprio
per cercare di ottenere risparmi ed economie in tutti i settori
dove questo era possibile; si è fatto tanto ridere da parte degli
impiegati dell'Amministrazione perché si davano due matite anziché
le tre che erano richieste, si è riso anche sui piccoli risparmi
che invece hanno un loro preciso significato e stanno a dimostrare
una reale volontà di voler affrontare determinati problemi con una
certa correttezza e serietà. Bisogna anche dare atto che in questi
settori non è facile operare e rivoluzionare il tutto dalla sera
alla mattina; sono necessarie piuttosto una volontà reale di
affrontare questi problemi nel modo corretto, riconoscendo che
occorre una certa gradualità per arrivare a determinati obiettivi:
non ci si arriva dall'oggi al domani, così con un colpo di
bacchetta magica.
Ecco perché, nonostante io abbia notevoli perplessità per quel
che riguarda il metodo, riconosco che la situazione reale in cui ci
troviamo ci obbliga ad agire in questa maniera, proprio perché si
tratta di affrontare una situazione del tutto anomala - anomalia
che l'Assessore alle Finanze aveva riscontrato presentando il
bilancio: aveva parlato di bilancio anomalo in una situazione
anomala - e l'anomalia è perdurata fino a questo momento. Adesso,
l'approvazione del riparto rimette ovviamente in equilibrio le
situazioni, e il grosso impegno politico che dovrà essere
affrontato dalla Giunta in primo luogo e dal Consiglio sarà quello
di trovare il miglior modo di investire i fondi che ci sono stati
giustamente attribuiti.
Presidente
- È iscritto a parlare il Consigliere Tonino;
ne ha facoltà.
Tonino (PCI)
- Io credo che debba essere sottolineato un
aspetto dell'intervento del Consigliere Mafrica, che è
indirettamente anche una risposta alle preoccupazioni del
Consigliere De Grandis, ed è la nostra avversità a fare i bilanci
in modo sempre più artificioso e in modo che siano sempre meno
rispondenti alla reale situazione.
Io riprendo un concetto che avevamo espresso durante la
discussione sul bilancio: si era detto in quell'occasione che molte
spese erano sottostimate e gli esempi clamorosi erano quelli del
personale, della pulizia, spese che erano naturalmente portate ad
un aumento; questa sottostima delle spese in realtà non metteva in
evidenza la difficile situazione finanziaria della Regione quale
essa era, e quella era una manovra che noi abbiamo sempre definito
incomprensibile e inutile; inutile ed ingiustificabile da un punto
di vista tecnico perché in quel momento, anche alla luce degli
eventi di queste ultime ore, era indispensabile fare in modo che
tutti sapessero con precisione quale era il deficit, il disavanzo
della Regione a causa di entrate inadeguate. E la variazione di
bilancio che oggi esaminiamo non è altro che il risultato di quella
impostazione sbagliata. Secondo noi sarebbe stato molto più
opportuno e più giusto fare il bilancio sempre con le risorse
reali, avere anche il coraggio di sospendere alcuni interventi
della Regione in modo che ci fosse in tutti la consapevolezza di
quello che significa per una Regione come la nostra avere delle
risorse finanziarie inadeguate; e poteva anche essere una buona
occasione, che ancora una volta abbiamo perso, per rivedere il modo
di spendere della Regione.
Il Consigliere De Grandis faceva un'affermazione che
probabilmente risponde al vero, anzi sicuramente risponde al vero:
siamo forse la Regione che ha la più alta percentuale di spese
d'investimento; ebbene, avremo occasione, se andrà avanti il
discorso della revisione della legge di spesa che ha proposto il
Consigliere De Grandis, di constatare che una grossa parte di
queste spese d'investimento sono proprio quei contributi che molto
spesso noi tutti critichiamo; i contributi che vengono dati dai
diversi Assessorati sono classificati nelle spese d'investimento.
C'era perciò l'occasione per riflettere su come spendiamo, e questa
occasione non è stata colta, anzi siamo andati avanti con il solito
metodo; anche le spese di investimento debbono essere
razionalizzate; non tutte le spese di investimento secondo noi sono
produttive, e quella poteva essere l'occasione per ripensare a
tutto questo. Queste erano le osservazioni fatte allora, che sono
valide anche oggi, e devo anch'io dare atto della correttezza
dell'Assessore alle Finanze Ramera nell'aver impostato la
presentazione di questo disegno di legge dicendo che in sostanza si
tratta di un artificio, ma che in realtà la variazione di bilancio
non poggia su delle base reali.
Un interrogativo che comunque bisognerebbe chiarire è anche
questo: dice il Presidente della Giunta che la cassa è in rosso per
3 miliardi; oggi con degli artifici teorici noi inventiamo in
sostanza delle entrate per pagare delle spese, che se voi guardate
con attenzione, sono delle spese correnti: la domanda è questa: i
soldi dove li prendete?
Probabilmente la risposta è una: con delle anticipazioni di
cassa le quali ci costano però, probabilmente, molto più della
contrazione di mutui che avremo potuto fare subito all'inizio
dell'anno quando abbiamo approvato il bilancio.
Credo che sia anche questa la dimostrazione che i bilanci sono
dei momenti di verità e debbono essere fatti sulla base della
situazione reale della Regione; questa è un'impostazione che la
Giunta e la maggioranza non hanno seguito in questa occasione, noi
non condividiamo la loro posizione e con il voto contrario di oggi
confermiamo questa nostra tesi diversa.
Presidente
- Signori Consiglieri, non c'è più nessuno
iscritto a parlare. Qualcuno chiede la parola?
La parola al Consigliere Carlassare.
Carlassare (DPROL)
- Dico subito che io voterò contro
questo provvedimento; provvedimento che è stato presentato
dall'Assessore - correttamente da questo punto di vista - come un
artificio finanziario per far quadrare un bilancio che risulta
essere fasullo, e la dimostrazione di quanto sia fasullo la si è
avuta quando la Giunta e penso gran parte dei Consiglieri, per non
dire tutti, e dei funzionari dei vari Assessorati sono stati presi
letteralmente dal panico nell'apprendere che non ci sarebbe stato
quello che sembra essere la panacea che risolve tutti i mali, il
nuovo riparto fiscale. Indubbiamente il nuovo riparto fiscale è un
discorso importantissimo, secondo me fondamentale per definire
quello che sarà lo sviluppo e, a mio avviso, anche il non sviluppo
della Valle d'Aosta. Io mi immagino come debbano amministrare
quegli Amministratori degli Enti locali, dei Comuni, delle Regioni,
che si trovano ad avere nelle migliori delle ipotesi una situazione
come quella che noi consideriamo drammatica e non risolvibile,
perché la stragrande maggioranza degli amministratori italiani,
anche nelle Regioni più ricche, anche nelle Regioni più floride, si
trovano a dover operare in condizioni che non sono migliori
rispetto a quelle della Valle d'Aosta oggi, non domani quando
arriverà il riparto fiscale. Comunque, o questi fanno i miracoli
oppure, non so, adottano altri criteri.
Quindi, io voterò contro questa variazione di bilancio, però
vorrei far riflettere su quella che è la situazione reale che noi
andiamo ad affrontare. Tralascio quelle riflessioni, da farsi
ugualmente, che però sono legate all'ipotesi che fosse stata
confermata la notizia di ieri sera; vorrei però fare ugualmente un
breve sopralluogo per vedere che situazione ci troviamo ad avere in
Valle. Abbiamo un milione e trecentomila ore di cassa integrazione,
e questo, non so se qualcuno lo ha fatto rilevare, significa avere
più del doppio della media nazionale di ore di cassa integrazione
in una situazione di crisi gravissima denunciata da tutti, al
limite del tracollo, a livello nazionale; noi qui il doppio delle
ore di cassa integrazione. Abbiamo una situazione in agricoltura
che non si sblocca nonostante innumerevoli interventi, decennali
interventi; l'agricoltura valdostana continua a non essere né
competitiva, né concorrenziale, né si riesce a intravedere un
possibile reale sviluppo che gli consenta di reggere il mercato.
Abbiamo una situazione drammatica, denunciata per esempio l'anno
scorso da tutti, per quanto riguarda la grossa viabilità; anche
qui, la risoluzione del problema dipendeva dal fatto che lo Stato
stanziasse una cifra enorme, 300-400-500 miliardi, che ci
consentivano di aprire un'arteria ex-novo da Aosta al Traforo: in
mancanza di questo finanziamento non è stato fatto nessun
intervento, di nessun genere, neanche quelli che potrebbero costare
decisamente pochi quattrini cercando di creare e di facilitare
l'utilizzo di strade secondarie che in molti casi ci sono e
cercando di ottenere sia attraverso la collaborazione con gli enti
preposti sia attraverso un intervento specifico un miglioramento
dell'assetto viario; non è stato fatto assolutamente niente,
nonostante dicessimo tutti che lì ci scappano un mucchio di morti e
bisognava fare qualcosa. Una volta che lo Stato non ci ha dato i
400 miliardi per fare l'autostrada non si è fatto assolutamente più
niente. Abbiamo una situazione pesante anche nel settore che pare
essere l'unico che tira, l'unico in grado di risolvere i nostri
problemi per il futuro, quello del turismo; abbiamo visto la
preoccupazione dell'Assessore competente Pollicini: non nevica, ci
salta Pila, ci salta l'inverno, l'anno scorso è stata una mezza
catastrofe. E io vorrei far riflettere su un'altra cosa: non so se
i Consiglieri sono mai stati a Pila nel mese di luglio; è deserto,
non c'è un cane, e questo significa che noi abbiamo dato un tipo di
sviluppo turistico legato al fatto che nevichi nei giorni giusti;
uno spreco colossale di miliardi lasciati lì immobilizzati per
nove, dieci mesi l'anno; nel mese di luglio a Pila non c'è un
cane!
Questo spreco di denaro! La Regione non ha fatto niente per
impostare un tipo di sviluppo sociale, economico che non fosse
questo. Legato allo sviluppo turistico, abbiamo quello che è in
effetti l'unico settore che tira in Valle d'Aosta, che però secondo
me non è ricchezza ma povertà per la società valdostana, il settore
speculativo; perché l'unico vero settore che tira, non dà però
occupazione, non arricchisce i valdostani se non quelli che hanno
la fortuna di possedere quelle proprietà che sono inserite in
questo processo speculativo, è quello delle speculazioni; perché è
chiaro, un alloggio che triplica il suo valore nel giro di 3 o 4
anni a Courmayeur o a Cervinia, per il proprietario dell'alloggio è
ricchezza. Però io sono convinto che i 4 milioni, 4 milioni e mezzo
di valore degli alloggi a Courmayeur siano povertà per tutto il
resto della Regione, perché il processo inflazionistico che mettono
in piedi, per la lievitazione del costo della vita, si riflette
sulla realtà esistenziale di tutti gli altri valdostani.
Ecco, io vorrei far riflettere anche sul fatto che noi
rivendichiamo dallo Stato comunque una sempre maggiore autonomia;
però c'è una notevole incapacità di applicare nella totalità, ad
esempio le norme di attuazione dello Statuto Speciale che
riguardano il trasferimento delle deleghe di funzioni
amministrative; queste non sono ancora applicate totalmente; e
questi sono strumenti che potrebbero anche procurare quattrini,
perché si possono applicare all'interno dello Statuto tutta una
serie di capacità impositive che potrebbero consentirci di avere
effettivamente una maggiore autonomia dallo Stato, perché sono
risorse che ci procuriamo direttamente, in loco, senza dipendere da
quella che è la volontà espressa dal Parlamento.
Noi abbiamo questa situazione, e mi associo totalmente a quanto
detto dal Consigliere Tonino perché è vero che la Regione Valle
d'Aosta è quella che investe di più, però è altrettanto vero che
probabilmente è la Regione che investe peggio, proprio perché manca
un piano organico di sviluppo noi abbiamo tutta una serie di
investimenti estremamente frammentari che intervengono per
tamponare delle situazioni. Ho sottomano un esempio: la
rubinetteria di Cogne. Quanto è venuta a costare, il Consiglio l'ha
discusso poco tempo fa, ma io vorrei portare in questo senso anche
un altro esempio: per questa società è stata fatta una
facilitazione che consente a questi signori di utilizzare per
l'anno 1981 mi pare 420-430 miliardi dei fondi della CEE per i
corsi di formazione. Ora, a differenza delle altre aziende che
anticipano loro i quattrini, per questa azienda la Regione Valle
d'Aosta ha anticipato i fondi di cui rientrerà in possesso quando
arriveranno dalla CEE; non so se e quanti ne siano arrivati, però
questo mi pare sia un esempio di investimento tutto distorto, tutto
da rivedere.
La mia preoccupazione è che con il nuovo riparto fiscale si
adottino gli stessi metodi che sono stati adoperati sinora, e io
non ho fatto i calcoli del Consigliere Mafrica che dicono che
questi nuovi proventi per la Regione sarebbero annullati di fatto
nel giro di 4-5 anni, ma sono convinto che questo sia un calcolo
esatto, e se dovesse verificarsi questo noi ci troveremo di fronte
non ad un arricchimento della Regione - arricchimento nel senso
complessivo del termine, quindi non solo economico, ma sociale e
culturale della Regione - ma ci troveremo di fronte ad un
impoverimento reale, perché questi fondi finirebbero per
disperdersi in mille rivoli e finirebbero immancabilmente, da una
parte, per continuare a garantire clientele di vario genere e,
dall'altra, per continuare a facilitare quel processo speculativo
che sta diventando, sempre più caratteristico della Regione.
Presidente
- Altri intendono prendere la parola? Possiamo
considerare chiusa la discussione generale? L'Assessore alle
Finanze intende prendere la parola? Ne ha facoltà.
Ramera (DC)
- Dirò subito che non intendo soffermarmi sul
giallo accaduto, che è stato sottolineato con termini diversi ma
che pur giallo rimane, e quindi passo subito al provvedimento.
Naturalmente sono lieto come tutti, anzi forse più di tutti, che
il riparto sia passato, e mi sembra di essere stato onesto ieri
nella presentazione di questo documento perché se effettivamente la
promulgazione fosse avvenuta poco prima molto probabilmente questa
variazione di bilancio sarebbe stata presentata diversamente; e non
ripeterò quanto ha detto giustamente, forse perché più freddo di me
in questo momento, il Consigliere De Grandis, che ha difeso
l'Assessore alle Finanze a spada tratta, ma ritengo che simili
marchingegni siano purtroppo in questo Paese, con la legislazione
che c'è, l'unico modo anche per le altre amministrazioni di tutto
il Paese per poter provvedere a fine anno a mettere a punto una
situazione che è quella che è; si è parlato del buco, naturalmente
il buco esiste, esisteva in partenza quando io dissi che questo era
un bilancio anomalo in una situazione anomala, che speravamo di
portare a termine l'operazione riparto fiscale in tempi brevi;
purtroppo oggi siamo al 27 di novembre e prima che la legge sia
pubblicata passerà ancora qualche giorno; il buco che era di 34
miliardi iniziali con previsione di accensione di bilancio è oggi
di circa 50: esattamente sono 50,6 però potrebbe esserci anche
qualche differenza in meno. Naturalmente come Assessorato ci siamo
preoccupati di questa situazione perché, immaginate un po', ieri
sera di fronte alla notizia che ci ha colpiti tutti eravamo
preoccupati di come avremmo potuto addirittura pagare il personale
il prossimo mese, se non ricorrendo ad una altro marchingegno
fabbricato all'ultimo momento; perché noi ci siamo permessi, come
Assessorato alle Finanze, di chiedere un'anticipazione, e voi
sapete come sia difficile in questo periodo, con i provvedimenti
fatti dalla Banca d'Italia, avere un'anticipazione di cassa di 10
miliardi per poter giungere al 31dicembre; mi si potrà dire che è
tutto sbagliato, però l'Assessore alle Finanze ha il dovere di
garantire la funzionalità dell'Amministrazione, altrimenti allora
aboliamo l'Assessorato alle Finanze, ciascun Assessorato amministri
i propri soldi, ma sarebbe una situazione piuttosto confusa e
anomala anche questa.
Io capisco le motivazioni che hanno avanzato i Consiglieri
Mafrica e Tonino, li ringrazio di avermi dato atto della
correttezza, però la correttezza non ha per niente modificato il
loro pensiero sul voto; mi spiace questo, perché naturalmente io
pensavo che fosse capito da tutti che questo era un provvedimento
indispensabile per giungere al 31 dicembre. Naturalmente condivido
in pieno che per il futuro si debbano cambiare metodi, sistemi,
programmi, tutto quello che volete, per una più corretta
amministrazione e per un più corretto programma che porti veramente
dei segni nella Valla d'Aosta, però altro non potevo dire né posso
aggiungere adesso se non richiamare i Consiglieri - e non è che
faccia la mozione degli affetti - a condividere con l'Assessore
alle Finanze la responsabilità che egli si prende attraverso questo
documento pur sapendo, come voi avete sottolineato, che era l'unico
modo per giungere ad una soluzione dell'esercizio finanziario in
corso.
Dopodiché saremo pronti a qualunque confronto sul riparto per
fare quanto dite, per una programmazione, per un piano di sviluppo
che dia dei segni; però in questo momento datemi atto che era
l'ultimo modo di agire. Quindi io spero in un ripensamento, perché
ho detto che non era un fatto politico questo, era un fatto di
numeri, quindi ad un certo momento venire a dicembre a contestare
tutta la politica del bilancio mi sembra un po' affrettato e forse
anche sbagliato.
Presidente
- Colleghi Consiglieri, prima di passare
all'esame dell'articolato, siccome da ieri ho tenuto informato il
Consiglio di ora in ora delle notizie buone e cattive che si
accavallavano e vi ho dato lettura di tutti i comunicati che
venivano recepiti qui ad Aosta e delle notizie che ci pervenivano
telefonicamente, vi do lettura di un ultimo comunicato, - penso e
spero che sia l'ultimo e definitivo - pervenuto alcuni momenti fa:
"Roma, 27 novembre - Si è appreso negli Uffici competenti, al
Quirinale, che il comunicato con il quale era stato annunciato ieri
il rinvio della legge al Parlamento, era stato "anticipato", sulla
base dell'assenso di massima del Presidente della Repubblica.
Stamane tuttavia il Presidente ha nuovamente vagliato,
personalmente, il messaggio già predisposto dagli organi tecnici
competenti e ha deciso di rinunciare al rinvio. Pertini ha quindi
firmato il decreto di promulgazione della legge". Questo è l'ultimo
comunicato Ansa pervenuto alcuni momenti fa.
Passiamo all'esame dell'articolato.
Do lettura dell'art. 1:
Art. 1
È autorizzata la contrazione con uno o più Istituti di
Credito, di uno o più mutui per complessive L. 5.100 milioni (cap.
11150 Entrata) per il finanziamento di spese di investimento, ad un
tasso massimo del 23% per un periodo di ammortamento a decorrere
dall'esercizio 1982 di 15 anni.
L'onere annuo di L. 1.219.553.780 derivante a carico della
Regione per l'ammortamento del mutuo passivo di cui al comma
precedente (L. 1.170.323.157 per quota interesse e L. 49.230.621
per quota capitale), trova copertura per gli anni 1982/1983, con il
previsto incremento delle quote fisse di ripartizione delle entrate
erariali di cui alla legge 6 dicembre 1971, n. 1065.
Per gli anni 1982 e successivi l'onere sarà iscritto con le
leggi di approvazione dei relativi bilanci di previsione.
Presidente
- Sull'art. 1 ha chiesto di parlare il
Consigliere Nebbia; ne ha facoltà.
Nebbia (PSI)
- Brevemente; più che sull'art. 1, vorrei
fare un intervento che vale anche come dichiarazione di voto che
non farò quindi successivamente.
Non sto a valutare quanto è avvenuto tra ieri e oggi perché
direi che una valutazione di questo tipo dovrà essere fatta con
maggiore conoscenza di causa e anche con mente un po' più fredda.
Vorrei solo esprimere la nostra posizione circa il disegno di legge
presentato, dicendo che è una posizione che più che su valutazioni
di ordine numerico contabile alle quali si è riferito l'Assessore
alle Finanze un momento fa, si basa su valutazioni di ordine
politico più generale, nel senso che già in relazione al bilancio
preventivo per il 1981 e alla prima variazione di bilancio avevamo
assunto un atteggiamento di attesa nei confronti di una definizione
del riparto fiscale. Questa seconda variazione di bilancio cade
proprio un momento prima che il riparto fiscale venga definito e
quindi ha seguito la stessa logica e gli stessi criteri del
bilancio preventivo e della prima variazione. Il nostro
atteggiamento, di conseguenza, sarà analogo, nel senso che ancora
su questo provvedimento esprimiamo una posizione di astensione, che
evidentemente dovrà essere chiarita e definita nei confronti del
prossimo bilancio preventivo, e noi ci auguriamo che sia chiarita
in senso positivo.
Quindi noi ci asterremo sia sugli articoli che sul provvedimento
in generale, salvo che per permettere una maggior velocità di
attuazione del provvedimento, sull'art. 8, relativo alla
dichiarazione di urgenza della legge, per il quale ci esprimeremo a
favore sulla base di una valutazione di ordine tecnico.
Presidente
- Altri chiedono la parola?
La parola al Consigliere Mafrica, per dichiarazione di voto.
Mafrica (PCI)
- Per dichiarazione di voto. Le valutazioni
che abbiamo fatto in sede di bilancio e le valutazioni che abbiamo
fatto prima non ci consentono di cambiare opinione sul
provvedimento; però per evitare che si verifichi quello che è
successo ieri quando sulla legge per incamerare i nuovi fondi per i
trasporti l'urgenza non è stata approvata, il nostro Gruppo voterà
a favore dell'art. 8 che prescrive l'urgenza.
Presidente
- Vi sono altri che chiedono di intervenire
sull'art. 1?
Metto in approvazione l'art. 1.
Esito della votazione:
Presenti: 27
Votanti: 25
Astenuti: 2 (Gruppo Socialista)
Maggioranza: 14
Favorevoli: 18
Contrari: 7
Il Consiglio approva.
Presidente
- Do lettura dell'art. 2:
Art. 2
Ai sensi del D.L. 26.9.1981, n. 539, è applicata la riduzione
della somma di L. 3.500 milioni sulle entrate sostitutive delle
quote fisse di ripartizione delle entrate erariali previste dalla
legge 6.12.1971, n. 1065 relative all'esercizio 1981 (cap. 01600
Entrata).
Presidente
- Nessuno chiede la parola? Vi sono
dichiarazioni di voto?
Metto in approvazione l'art. 2.
Esito della votazione:
Presenti: 27
Votanti: 25
Astenuti: 2 (Gruppo Socialista)
Maggioranza: 14
Favorevoli: 18
Contrari: 7
Il Consiglio approva.
Presidente
- Do lettura dell'art. 3:
Art. 3
È approvata la maggiore entrata di Lire 7.522 milioni sui
proventi derivanti alla Regione dalla concessione della Casa da
Gioco di Saint-Vincent in relazione anche ai maggiori introiti
accertati per effetto del contratto stipulato in esecuzione alla
deliberazione del Consiglio regionale n. 341 del 29.7.1981 (cap.
00300 Entrata).
Presidente
- Nessuno chiede la parola? Vi sono
dichiarazioni di voto?
Metto in approvazione l'art. 3.
Esito della votazione:
Presenti: 27
Votanti: 25
Astenuti: 2 (Gruppo Socialista)
Maggioranza: 14
Favorevoli: 18
Contrari: 7
Il Consiglio approva.
Presidente
- Do lettura dell'art. 4:
Art. 4
Al bilancio di previsione della Regione per l'esercizio 1981
sono apportate le seguenti variazioni:
Parte Entrata (Allegato A)
Variazioni in aumento
Cap. 00300
"Tassa di concessione della Casa da Gioco di
Saint-Vincent
7.522.000.000
Cap. 05800
"Fondo per il finanziamento del programma regionale di
sviluppo"
- L. 16.5.1970, n° 281 art. 9
- L. 10.5.1976, n° 356 art. 2 lett. a) e b)
- L. 9.5.1975, n° 153
- L. 5.8.1975, n° 412
- L. 10.5.1976, n° 352
- L. 1.7.1977, n° 403
- L. 27.12.1977, n° 984
695.000.000
Cap. 11150
"Contrazione di mutui per spese di investimento"
5.100.000.000
TOTALE
13.317.000.000
Variazioni in diminuzione
Cap. 01600
"Entrate sostitutive delle quote fisse di ripartizione delle
entrate erariali previste dalla legge 6.12.1971, n° 1065 D.P.R.
26.10.1972, n° 638 art. 8"
3.500.000.000
Parte Spesa (Allegato B)
Variazioni in aumento
20350
Spese di rappresentanza della Giunta regionale e spese per il
cerimoniale
21.000.000
20400
Fondo a disposizione del Presidente della Giunta regionale
per sussidi di assistenza e per altri interventi urgenti a favore
di associazioni, enti e privati
5.000.000
20900
Spese per il personale addetto ai servizi della Regione.
Stipendi, altri assegni fissi e contributi diversi a carico
dell'Ente
1.900.000.000
21000
Indennità di trasferta e rimborso spese per missioni
250.000.000
21250
Spese per la corresponsione di premi di anzianità - L.R.
28.7.1956, n. 3 art. 184
15.000.000
21750
Spese per lo svolgimento delle attività correnti negli
uffici:
01 pulizia
02 postali e telegrafiche
03 telefoniche
04 acquisto cancelleria
05 acquisto carta, stampanti e modulistica
06 gestioni mobili, macchine ed attrezzature
07 gestione Centro Stampa
08 varie d'ufficio
165.000.000
21800
Spese per acquisto di mobili, macchine ed attrezzature
d'ufficio
2.000.000
21900
Spese su immobili destinati ad ufficio e servizi:
01 canoni di locazione
02 oneri condominiali
03 illuminazione
04 rifiuti solidi urbani ed acqua
05 riscaldamento
06 manutenzioni ordinarie e gestione impianti
27.000.000
22300
Spese di gestione e manutenzione delle funivie
Buisson-Chamois
3.000.000
23100
Contributi ad enti ed associazioni per partecipazione a
mostre e manifestazioni diverse
1.000.000
23200
Spese per lavori di sistemazione e di manutenzione
straordinaria a beni immobili di proprietà ed alle aree attigue
agli stabili di proprietà regionale
45.000.000
23250
Spese per l'acquisto e costruzione di beni
patrimoniali
660.000.000
23300
Spese per studi, perizie, progettazioni e compensi vari a
tecnici estranei alla Amministrazione regionale
165.000.000
23310
Spese per direzione e contabilizzazione di lavori a carico
della Regione
400.000.000
25000
Spese per studi, consulenze, rilievi e documentazioni in
genere nel settore della pianificazione territoriale
193.000.000
26000
Spese per opere stradali di interesse regionale eseguite a
carico della Regione - L.R. 22.6.1964, n°8
830.000.000
26150
Spese per lavori di ripristino e manutenzione straordinaria
di opere stradali di interesse regionale - L.R. 22.6.1964. n°
8
30.000.000
26400
Spese per la costruzione di opere stradali e di altre opere a
mezzo di cantieri di lavoro - L.R. 22.6.1964, n°8
60.000.000
26450
Spese per la manutenzione delle strade regionali, per
sgombero neve e spese accessorie
180.000.000
26500
Spese per la manutenzione delle strade comunali e
consorziali
10.000.000
26550
Spese per l'acquisto, la riparazopme e la manutenzione di
strumenti tecnici, di macchine e di attrezzi stradali
42.000.000
27150
Spese per il ripristino di opere danneggiate da frane,
valanghe, alluvioni ed altre calamità e per la loro prevenzione
L.R. 22.6.1964 n° 8; L. 3.1.1978 n° 2 art. 7; L. 19.1.1979 n° 17
art. 14
470.000.000
27900
Contributi e sovvenzioni per l'impianto di linee elettriche e
telefoniche di allacciamento - L.R. 22.6.1964, n° 8
10.000.000
27950
Spese e contributi ad enti per l'acquisto, la costruzione e
la sistemazione straordinaria di edifici pubblici L.R. 22.6.1964 n°
8; L.R. 20.3.1970 n° 10
60.000.000
28250
Spese per l'esecuzione di opere di sistemazione
idraulico-forestale e di difesa da valanghe
915.000.000
28700
Spese per la lotta contro le malattie e parassiti delle
piante
5.000.000
28750
Spese per interventi intesi alla conservazione ed
all'incremento del patrimonio boschivo - L. 27.12.1977, N°
984
350.000.000
29050
Retribuzioni al personale addetto alla manutenzione dei vivai
forestali (contratti nazionali collettivi di lavoro)
108.000.000
29500
Spese per la costruzione e sistemazione di acquedotti - L.R.
22.6.1964, n° 8
50.000.000
29550
Contributi ad enti e consorzi per la costruzione di
acquedotti - L.R. 22.6.1964 n° 8; L.R. 20.3.1970 n° 10
35.000.000
29900
Spese per la costruzione di cimiteri L.R. 22.6.1964, n°
8
46.000.000
29950
Contributi per la costruzione di cimiteri - L.R. 22.6.1964,
n° 8
20.000.000
31950
Spese, contributi e sussidi per l'incremento delle macchine e
delle attrezzature agricole
250.000.000
32100
Contributi per la costruzione e sistemazione di fabbricati
rurali ed annesse abitazioni
90.000.000
33450
Spese per attività sperimentali e dimostrative e per la
preparazione tecnico-professionale degli agricoltori (corsi e
concorsi) nonché spese per il funzionamento del Laboratorio
caseario regionale
30.000.000
36150
Spese per l'organizzazione e la partecipazione a mostre,
fiere, convegni ed esposizioni di carattere economico
80.000.000
37100
Spese per propaganda turistica, azioni promozionali e per
partecipazione a mostre e fiere
60.000.000
37150
Spese per iniziative turistiche
460.000.000
41950
Spese e contributi per assistenza minori presso colonie
estive, marine e montane
15.000.000
43000
Personale ispettivo, direttivo, docente ed educativo delle
scuole ed istituzioni educative della Regione. Stipendi, altri
assegni fisse e contributi diversi a carico dell'Ente
01 Scuola materna
02 scuola elementare
03 scuola media 1° grado
04 scuola media 2° grado
05 Convitto F. Chabod
2.500.000.000
43150
Personale non docente; stipendi, altri assegni fissi e
contributi diverse a carico dell'Ente
580.000.000
43350
Personale dei Convitti regionali istituiti per gli alunni
soggetti all'obbligo scolastico; stipendi, indennità ed assegni
fissi e contributi diversi a carico dell'Ente - L.R. 26.6.1972, n°
11; L.R. 7.3.1973, n° 8
30.000.000
43400
Stipendi, indennità e competenze fisse al personale non
docente del Convitto regionale "F. Chabod" (art. 31 L. 16.5.1978 n°
196 e L.R. 27.12.1979 n° 81)
35.000.000
43700
Spese per immobili destinati ad uso scolastico:
01 riscaldamento
02 acqua e illuminazione
03 canoni di locazione e relativi oneri condominiali
04 manutenzione
154.000.000
44300
Spese per il trasporto degli alunni delle scuole regionali -
L. 31.10.1966, n° 942 art. 14
40.000.000
44400
Spese per le mense per studenti
30.000.000
45050
Spese per la costruzione, sistemazione e adattamento di
edifici per la pubblica istruzione - L.R. 22.6.1964, n° 8
630.000.000
45150
Contributi e sussidi per l'acquisto di arredamenti ed
attrezzature scolastiche
30.000.000
45200
Spese per l'arredamento e l'attrezzatura di edifici adibiti
ad uso scolastico
15.000.000
45450
Contributi a Comuni, Enti e privati per la gestione di scuole
materne ed altre attività scolastiche
110.000.000
45500
Contributi e sussidi per il funzionamento di scuole
elementari e secondarie di 1° e 2° grado legalmente
riconosciute
120.000.000
46100
Spese per manifestazioni ed iniziative culturali e
scientifiche scolastiche L.R. 28.7.1956, n° 3 art. 49
10.000.000
46150
Spese per le sperimentazione e le ricerche educative nelle
scuole - D.P.R. 31.5.1974, n° 419
5.000.000
46200
Spese per l'acquisto e la stampa di riviste e monografie
aventi carattere culturale
75.000.000
46250
Contributi ad istituzioni ed associazioni culturali
10.000.000
46350
Spese per manifestazioni ed iniziative culturali e
scientifiche
10.000.000
46360
Contributi per manifestazioni ed iniziative culturali e
scientifiche
10.000.000
46750
Spese per restauri di monumenti e di edifici di interesse
artistico e storico
52.000.000
49100
Corsi formativi finanziati in tutto o in parte dalla
Regione
295.000.000
50750
Fondo di riserva per le spese obbligatorie
200.000.000
50800
Fondo di riserva per le spese impreviste
300.000.000
50950
Spese per indennità e canoni relativi a servitù su beni
immobili di terzi
1.000.000
TOTALE IN AUMENTO
13.350.000.000
Variazioni in diminuzione
27380
Contributi ad enti e privati per la ricostruzione e
sistemazione e di fabbricati e terreni danneggiati da calamità
naturali ed incendi
74.000.000
28300
Spese per studi e ricerche nell'ambito dell'assetto ed uso
del territorio
68.000.000
28850
Contributi per rimboschimenti - L.R. 28.9.1951, n° 3; L.R.
20.6.1978, n° 41
15.000.000
31800
Spese per lavori relativi a fabbricati destinati alla
raccolta, conservazione, manipolazione e trasformazione di prodotti
agricoli in genere, e sistemazione e manutenzione degli
stessi
30.000.000
32600
Spese per il miglioramento e l'incremento delle produzioni
agricole pregiate e per la diffusione di sementi selezionate L.R.
25.2.1964 n° 2; L.R. 23.5.1973 n° 24 e L. 27.12.1977 n° 984
70.000.000
40700
Spese per interventi nel settore della sicurezza sociale -
D.P.R. 11.2.1961 n° 264, D.P.R. 22.12.1967 n° 1518, D.P.R.
11.2.1961 n° 249
15.000.000
43800
Spese per la gestione dei Convitti regionali
50.000.000
43850
Spese per l'organizzazione e lo svolgimento di corsi serali e
professionali
30.000.000
47400
Spese per le attività nelle scuole di ogni ordine e
grado
10.000.000
47450
Spese per palestre ginniche scolastiche
25.000.000
50650
Quota interessi per ammortamento di mutui da
contrarre
2.520.000.000
50700
Quota capitale per ammortamento di mutui da contrarre
230.000.000
TOTALE IN DIMINUZIONE
3.137.000.000
Presidente
- Nessuno chiede la parola? Vi sono
dichiarazioni di voto?
Metto in approvazione l'art. 4.
Esito della votazione:
Presenti: 27
Votanti: 25
Astenuti: 2 (Gruppo Socialista)
Maggioranza: 14
Favorevoli: 18
Contrari: 7
Il Consiglio approva
Presidente
- Do lettura dell'art. 5:
Art. 5
È approvata l'istituzione dei seguenti nuovi capitoli dello
stato di previsione dell'Entrata del bilancio preventivo della
Regione per l'esercizio 1981.
TITOLO II
Entrate derivanti da contributi ad assegnazioni dello Stato
ed in genere da trasferimenti di fondi dal bilancio statale, anche
in rapporto all'esercizio di funzioni delegate
Categoria 4°
- Assegnazioni e trasferimenti di fondi dal bilancio dello
Stato per funzioni proprie
Cap. 0600
Fondo per interventi a favore dei pubblici servizi
automobilistici locali
L. 16.5.1980, n° 177
L. 146.000.000
Titolo IV
Entrate derivanti da alienazione di beni patrimoniali, da
trasferimenti di capitale e da rimborso crediti
Categoria 16°
- Riscossione di crediti
Cap. 10500
- Rimborsi di titoli del debito pubblico e di titoli
azionari
L. 250.000.000
L. 396.000.000
Presidente
- Nessuno chiede la parola? Ci sono
dichiarazioni di voto?
Metto in approvazione l'art. 5.
Esito della votazione:
Presenti: 27
Votanti: 25
Astenuti: 2 (Gruppo Socialista)
Maggioranza: 14
Favorevoli: 18
Contrari: 7
Il Consiglio approva.
Presidente
- Do lettura dell'art. 6:
Art. 6
Al bilancio pluriennale 1981-1983, per gli anni 1982-1983,
sono apportate le seguenti variazioni:
Parte Entrata
Variazione in aumento
TITOLO I
- Entrate derivanti da tributi propri della Regione, dal
gettito di tributi erariali o di quote di esso devolute alla
Regione
Categoria 2°
Compartecipazione di tributi erariali
Anno 1982 L. 1.219.553.780
Anno 1983 L. 1.219.553.780
TOTALE
L. 2.439.107.560
Parte Spesa
Variazione in aumento
3.
Oneri non ripartibili
3.2.
Altri oneri non ripartibili
anno 1982
L. 1.219.553.780
anno 1983
L. 1.219.553.780
TOTALE
L. 2.439.107.560
Presidente
- Nessuno chiede la parola? Ci sono
dichiarazioni di voto?
Metto in approvazione l'art. 6.
Esito della votazione:
Presenti: 27
Votanti: 25
Astenuti: 2 (Gruppo Socialista)
Maggioranza: 14
Favorevoli: 18
Contrari: 7
Il Consiglio approva.
Presidente
- Do lettura dell'art. 7:
Art. 7
Al fine del pareggio di bilancio, l'avanzo di amministrazione
dell'esercizio 1980 applicato con l'art. 3 della legge regionale
11.8.1981, n. 56, al bilancio di previsione per l'esercizio 1981, è
ridotto da L. 15.164.438.695 a L. 15.163.493.330.
Presidente
- Nessuno chiede la parola? Ci sono
dichiarazioni di voto?
Metto in approvazione l'art. 7.
Esito della votazione:
Presenti: 27
Votanti: 25
Astenuti: 2 (Gruppo Socialista)
Maggioranza: 14
Favorevoli: 18
Contrari: 7
Il Consiglio approva.
Presidente
- Do lettura dell'art. 8:
Art. 8
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Nessuno chiede la parola? Ci sono
dichiarazioni di voto?
Metto in approvazione l'art. 8.
Esito della votazione:
Presenti: 27
Votanti: 26
Astenuti: 1 (Consigliere Carlassare)
Maggioranza: 18
Favorevoli: 26
Il Consiglio approva.
Presidente
- Se non vi sono altre dichiarazioni di voto,
passiamo alla votazione per scrutinio segreto sul complesso della
legge.
Sono scrutatori i Consiglieri Bajocco, Lanièce e Rolando.
Votazione segreta
Résultat du vote:
Présents: 27
Votants: 25
Abstentions: 2 (Le Groupe Socialiste)
Majorité: 14
Avis favorables: 17
Avis contraires: 8
Le Conseil approuve.
Esito della votazione:
Presenti: 27
Votanti: 25
Astenuti: 2 (Il Gruppo Socialista)
Maggioranza: 14
Favorevoli: 17
Contrari: 8
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK