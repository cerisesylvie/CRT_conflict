Consiglio Regionale della Valle d'Aosta - Oggetto del Consiglio n. 490 del 28 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 490 del 28 ottobre 1981 - Resoconto
OGGETTO N. 490/81 - ISTITUZIONE, DA PARTE DELL'ASSESSORATO
REGIONALE ALLA PUBBLICA ISTRUZIONE, DI UNA COMMISSIONE CONSULTIVA
PER INIZIATIVE CULTURALI CONCERNENTI LA COMUNITÀ VALDOSTANA.
(Interrogazione)
Presidente
- Do lettura dell'interrogazione presentata
dal Consigliere Viberti:
INTERROGAZIONE
VISTA la deliberazione di Giunta n. 4505 del 21 settembre
1981 avente per oggetto: "Istituzione di una Commissione
consultiva" (dell'Assessore alla Pubblica Istruzione) per
"iniziative culturali concernenti la comunità valdostana";
CONSTATATA la totale assenza all'interno della suddetta
Commissione di persone legate, o con voce in capitolo presso il
partito di maggioranza relativa nella nostra Regione;
PREOCCUPATO che l'operato dell'Assessore possa essere
rallentato o, peggio, deviato dai binari della difesa e
riaffermazione dei valori tipici della valdostanità (a causa di
detta Commissione); si
INTERROGA
l'Assessore alla Pubblica Istruzione per conoscere se non
ritenga opportuno affiancare agli attuali Commissari (Pier LEXERT,
Alexis Bétemps, Eva Daudry, Joseph Rivolin e Guy Corniolo) altri,
che possano garantire anche per una più giusta e democratica
rappresentatività, un apporto concreto dell'Union Valdôtaine ai
lavori di questa "indispensabile" Commissione.
Presidente
- Ha chiesto di parlare l'Assessore alla
Pubblica Istruzione, Viglino, ne ha facoltà.
Viglino (UV)
- J'ai beaucoup apprécié l'humour de cette
interrogation et je veux simplement rappeler au Conseiller Viberti
qu'il s'agit d'une Commission technique et que l'Assesseur a le
droit d'appeler les personnes en qui il a confiance pour pouvoir
développer un certain secteur.
Presidente
- Ha chiesto di parlare il Consigliere Viberti
per la replica, ne ha facoltà.
Viberti (DPROL)
- Prima di replicare intendo fare una
precisazione senza ricorrere di nuovo all'art. 57 circa
l'interpretazione che è stata data prima su un'interrogazione; mi
pare che non ci fosse, senza previa approvazione del Consiglio, la
possibilità di discutere insieme alla mozione l'interrogazione,
anche se questo è stato fatto più volte. L'art. 94 dice all'ultimo
comma: "previa approvazione del Consiglio, interrogazioni ed
interpellanze relative a fatti ed argomenti identici possono essere
raggruppate e trattate contemporaneamente". L'art. 101 dice che per
lo "svolgimento contemporaneo di più interpellanze o di
interpellanze e mozioni", sempre "previa approvazione del Consiglio
le interpellanze relative a fatti od argomenti identici o
strettamente connessi possono essere raggruppati e trattate
contemporaneamente".
Non voglio mettere in dubbio che la procedura seguita abbia una
sua logica e possa essere condivisa, ma sarebbe stato forse più
opportuno chiedere un pronunciamento del Consiglio in merito.
Chiusa questa questione molto formale, mi permetto di dire che
concordo con quanto ha detto l'Assessore alla Pubblica Istruzione
che nessuno vuole togliere il diritto di scegliere le persone che
sono di sua fiducia. Certo è che in quanto Assessore di un
Movimento regionalista qual è l'Union Valdôtaine, avrebbe fatto
meglio a scegliere delle persone un po' più vicine a questo
movimento altrimenti si potrebbe pensare che questa Commissione
possa deviare l'attività finora molto proficua dell'Assessore alla
Pubblica Istruzione non dal Mao Tse Tung pensiero ma dal pensiero
della valdostanità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK