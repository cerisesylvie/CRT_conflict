Consiglio Regionale della Valle d'Aosta - Oggetto del Consiglio n. 212 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 212 del 27 ottobre 1993 - Resoconto
OGGETTO N. 212/X - Attività del gruppo di lavoro per il
coordinamento delle definizioni di aree boscate.
(Interrogazione)
Interrogazione - Vista la delibera di Giunta n.7734 del 10
settembre 1993 avente per oggetto la costituzione di un gruppo di
lavoro per il coordi­namento delle definizioni di aree boscate;
Tenuto conto della attualità del problema e quindi della
neces­sità di un intervento chiarificatore che ponga fine alle
dubbie interpretazioni in materia;
i sottoscritti consiglieri regionali
Interrogano
l'Assessore competente per conoscere:
1) se si è già riunito il gruppo di lavoro nominato con la
delibe­razione di cui sopra;
2) se sono già state fornite delle indicazioni per dare una
solu­zione al problema.
F.to: André Lanièce - Emilio Rini
Presidente -
La parola all'Assessore
dell'ambiente, territorio e trasporti Ric­carand.
Riccarand (VA) -
La Giunta regionale con
deliberazione del 10 settembre 1993 ha istituito un gruppo di
lavoro per coordinare meglio le defi­nizioni di aree boscate
derivanti dalla legge regionale 14 del 1978 e da quanto previsto
dalla cosiddetta legge Galasso. Que­sto gruppo di lavoro è composto
dall'architetto Perinetti, in rappresentanza della Sovrintendenza,
da Annalisa Béthaz per l'ufficio urbanistica e da Alberto Cerise
per quanto riguarda il servizio silvicultura. Compito di questo
gruppo di lavoro è quello di affrontare due aspetti essenziali: da
una parte la de­finizione coordinata di aree boscate in modo che
sia più univoca l'interpretazione e dall'altra la definizione di
criteri attraverso i quali arrivare a realizzare quella
perimetrazione su base cata­stale delle aree boscate che è prevista
dalla legge del 1978, ma che pochi comuni hanno realizzato,
perimetrazione che darebbe sicurezza alla gestione delle aree
boscate perché si saprebbe con precisione che cosa va intesa come
tale, superando quei problemi, anche di carattere giudiziario,
emersi recentemente.
Il gruppo di lavoro nel corso del mese di ottobre si è riunito
tre volte e ha iniziato ad approfondire l'argomento sentendo gli
ar­chitetti e i funzionari che avevano a suo tempo elaborato la
leg­ge regionale del 1978 e avevano dato quel tipo di definizione
delle aree boscate; ha anche preso in esame la documentazione, la
cartografia delle aree boscate che è già in possesso
dell'Am­ministrazione che è stata redatta per le esigenze del Piano
Territoriale Paesistico e sta approfondendo ancora alcuni aspetti
legati anche alle soluzioni che in altre regioni sono state date al
problema analogo delle aree boscate. Questo gruppo di lavoro entro
la fine del mese di novembre dovrebbe essere in grado di dare delle
indicazioni operative precise per quanto ri­guarda le eventuali
modifiche di carattere legislativo che po­trebbero essere apportate
alla legge regionale. I tempi sono più o meno gli stessi per quanto
riguarda la definizione dei criteri per la realizzazione delle
cartografie su base catastale mentre per la realizzazione vera e
propria della cartografia catastale il lavoro sarà lungo,
richiederà almeno un anno e forse più per essere realizzato perché
si tratta di mettere mano su circa 3400 mappe della regione. Questo
è l'unico lavoro che una volta rea­lizzato permetterà di avere una
certezza di interpretazione e ci sembra che sia dunque un lavoro da
fare, utilizzando la carto­grafia che già esiste per il Piano
Paesaggistico e andando a ricondurla su base catastale in modo che
non ci siano dubbi.
Presidente -
La parola al Consigliere Lanièce.
Lanièce (DC) -
Ringrazio l'Assessore per la
risposta per la quale mi ritengo soddisfatto poiché penso che il
problema, proprio per le conse­guenze giudiziarie che ha avuto, sia
da risolvere al più presto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK