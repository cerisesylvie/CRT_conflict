Consiglio Regionale della Valle d'Aosta - Oggetto del Consiglio n. 1390 del 23 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1390 del 23 marzo 2022 - Resoconto
OGGETTO N. 1390/XVI - Interrogazione: "Intervento normativo
volto a calmierare l'aumento del costo dell'energia e le
conseguenti ricadute sul tessuto sociale ed economico
valdostano".
Bertin (Presidente) -
Punto n. 13. Ha chiesto la parola
l'assessore Bertschy per la risposta.
Bertschy (AV-VdA Unie) -
Il clima si è surriscaldato...
ci dà ancora più energia...
L'interrogazione pone tre quesiti, il primo è: "quante siano le
risorse necessarie per mettere in atto un intervento che abbia come
obiettivo quello di calmierare l'aumento dei costi delle bollette
energetiche". Citerò alcuni dati che già sono conosciuti sapendo
bene che, da quando abbiamo affrontato quest'argomento in
Commissione, da quando abbiamo deciso poi sulla base della mozione
che era stata proposta dal gruppo Lega di dare continuità in IV
Commissione al lavoro, le cose sono ancora cambiate di molto,
purtroppo è scoppiata anche una guerra che ha peggiorato ancora la
situazione che già era una situazione molto grave.
I costi e le notizie in nostra disponibilità sono in particolare
quelle relative all'energia elettrica, come avevamo detto nel corso
dell'audizione, purtroppo, su gas e altre fonti di maggiori costi
rispetto all'energia non abbiamo notizie così dirette come possiamo
avere rispetto a questi argomenti, però, come tutti sappiamo,
l'energia è aumentata dai 20,06 centesimi/kw nel primo trimestre
2021 a 46,03 e tutto questo ha determinato un costo importante in
questa prima fase. Attraverso delle valutazioni che sono sempre al
lordo dei contratti che ogni famiglia ha, determinano, rispetto a
dei consumi tipo, aumenti per circa 700 euro di costi all'anno
semplicemente per il costo dell'energia elettrica e un ammontare
stimato di circa 40 milioni di euro solo per l'energia elettrica
delle famiglie.
Per quanto riguarda le imprese, anche qui prendendo a campione
una serie di dati di riferimento che ci sono stati dati dalla Deval
per utenze in bassa tensione competenza anche superiore ai 16,5
kilowatt, abbiamo circa 23 mila utenze per un aumento che porta
quasi a 45 milioni di euro, un aumento medio importante per tutte
le imprese. In quella tensione... poi c'è tutto il discorso
dell'alta tensione. A questi costi vanno messi quelli per l'aumento
del gas e poi per gli utenti del teleriscaldamento, quelli del
teleriscaldamento. Rispetto a questo, è peggiorata ancora la
situazione rispetto a tutto il discorso del trasporto, dei costi
relativi al trasporto pubblico e al trasporto privato, quindi
definire in maniera precisa l'aumento dei costi è, per i dati a
nostra disposizione, abbastanza difficile.
Come ci siamo detti, in merito a questi temi, ci sono tre
livelli di intervento: quello europeo, quello nazionale e poi ci
sarà, per le possibilità che avremo a disposizione, quello
regionale. Su quello europeo e su quello nazionale il Governo
nazionale ha fatto una serie di interventi, non ultimo quello di
venerdì scorso e c'è una discussione importante a livello europeo,
come sappiamo, per mettere un tetto massimo e cercare di avere un
tetto massimo sui costi di riferimento per quanto riguarda in
particolare la produzione del gas. Più in generale c'è una grossa
attività che riguarda tutti i livelli di governo per cercare di
trasformare il più rapidamente possibile dei progetti che sono in
fase di valutazione in progetti concreti per la realizzazione di
interventi che ci portino ad avere una maggiore autonomia nella
produzione energetica soprattutto per quello che riguarda quella
delle energie rinnovabili.
Per quanto riguarda la seconda domanda, sì, ci sono delle
interlocuzioni su questo tema avviate con il Governo centrale, le
interlocuzioni avvengono per il Governo, sia per il Presidente che
per gli Assessori attraverso la Conferenza delle Regioni o le
Commissioni competenti. Per quello che mi riguarda, partecipo alla
Commissione Sviluppo economico e all'interno di quella Commissione
abbiamo prodotto in questi giorni un emendamento sul DL n. 17 che
riguarda la richiesta di portare l'aliquota IVA al 5 percento anche
per gli impianti di teleriscaldamento come per gli impianti di
energia e del gas. L'interlocuzione ovviamente avviene poi su tutta
una discussione più ambia che riguarda i costi di produzione delle
nostre imprese e la Commissione e gli Assessori regionali hanno
proposto al Governo e al Ministro competente una serie di punti di
discussione per cercare di intervenire sul tema dei costi di
produzione e poi - lo vedremo anche in un'interpellanza successiva
- sugli aiuti rispetto all'occupazione delle imprese.
Rispetto invece all'ultima domanda: "entro quale termine il
Governo proporrà un disegno di legge per far fronte a queste
problematiche", come ci siamo detti, nell'impegno politico che ha
portato al ritiro della mozione che era stata presentata ci si era
detti che si sarebbe lavorato all'interno della IV Commissione, si
sarebbe dato continuità a quel lavoro. Il Presidente di Commissione
immagino con il calendario che avrà a disposizione insieme a tutti
gli altri interventi ci metterà in condizioni di lavorare su questo
argomento. È ovvio che, per fare un intervento legislativo, bisogna
avere delle risorse a disposizione, tante, se vogliamo fare
un'attività che dia una risposta. Queste risorse in questo momento
noi le possiamo intravedere nell'utilizzo di una parte
dell'assestamento ed eventualmente in alcuni risparmi che potremo
cercare di fare sul bilancio, sapendo bene che le risorse oggi sono
allocate per progetti che sono in essere e impegnati.
Il Governo nell'ultimo decreto ha definito anche una soglia ISEE
alla quale riferire il bonus energia: la soglia ISEE è di 12 mila
euro, noi abbiamo in Valle d'Aosta sotto la soglia ISEE di 13 mila
euro più di ottomila famiglie. Rispetto a questo, quindi dovremo
decidere, mentre lavoreremo in Commissione su questo argomento, su
dove posizionare la nostra iniziativa, su come organizzarla per le
famiglie.
Come detto in precedenti incontri, è ovvio che l'obiettivo, per
quello che ci riguarda, è anche di mettere in condizioni in
particolare le imprese di poter fare investimenti, che, rispetto a
una prospettiva futura, vadano a ridurre i consumi aumentando le
produzioni di energie rinnovabili ed è per questo che stiamo
lavorando anche a un disegno di legge sulle comunità energetiche e
ad altri progetti, che in termini strategici ci mettano nella
nostra condizione di territorio in linea con i piani strategici che
si stanno sviluppando a livello nazionale e a livello europeo.
Presidente -
Per la replica, ha chiesto la parola il
consigliere Carrel.
Carrel (PA) -
Grazie Assessore per la risposta. Questa
nostra interrogazione aveva l'obiettivo di capire a che punto
eravamo, perché capisco bene che ci sono dei lavori che devono
svolgere le Commissioni, ma dall'altra parte chi cerca e trova le
risorse è il Governo regionale, quindi dobbiamo capire quante
risorse abbiamo da destinare a questo tipo di interventi, perché la
IV Commissione è intervenuta con un'audizione il 17 febbraio ma
ovviamente non possiamo esprimerci e iniziare a lavorare su un
disegno di legge di questa portata e di quest'urgenza senza capire
quanti soldi possiamo destinare a quest'emergenza, perché sennò è
tutto un rimpallarsi le responsabilità tra Giunta e Commissione, ma
non ne usciamo e non troviamo una soluzione. Credo che la gente
abbia assolutamente bisogno di avere delle risposte.
Come gruppo consiliare, già da fine novembre-inizio dicembre
avevamo affrontato questo tema, abbiamo presentato una risoluzione
con i colleghi dell'opposizione, che poi non è mai stata discussa
perché non iscritta all'ordine del giorno, abbiamo ripresentato la
mozione e abbiamo audito i vertici di CVA e di DEVAL in IV
Commissione, che ci hanno espresso esattamente e rappresentato i
dati che ci ha presentato lei all'inizio di questa risposta, ma il
17 febbraio è passato da un mese e qualche giorno e volevamo capire
a che punto eravamo. Quante risorse vogliamo destinarci? Dobbiamo
aspettare l'assestamento, quindi il mese di maggio e giugno prima
di provvedere a un disegno di legge mirato per risolvere questo
problema? Quali sono le soluzioni politiche e quali sono gli
accordi, oltre la Conferenza Stato-Regione, oltre le Commissioni,
che il Governo regionale sta ottenendo con il Governo nazionale?
Perché sappiamo bene che ci sono vari livelli, sappiamo bene quali
sono le risposte che stanno programmando a livello europeo e a
livello nazionale, ma non sappiamo cosa sta succedendo a livello
regionale. Questa nostra interrogazione voleva proprio chiedere
cosa stavamo facendo noi come Regione. Capiamo e conosciamo i
lavori della IV Commissione ma vogliamo capire quante risorse avete
come Governo da mettere a disposizione alla IV Commissione per
poter lavorare su un disegno di questa portata? Con quali criteri
vogliamo agire? Ovviamente le linee deve dettarle il Governo, il
tempo stringe e credo che assolutamente le risposte ad oggi non ci
siano ma i Valdostani le stanno aspettando da tempo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK