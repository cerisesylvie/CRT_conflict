Consiglio Regionale della Valle d'Aosta - Oggetto del Consiglio n. 2774 del 6 giugno 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2774 del 6 giugno 2017 - Resoconto
OGGETTO N. 2774/XIV - Interrogazione: "Tempistica per la
presentazione di un disegno di legge riguardante la
regolamentazione delle derivazioni d'acqua ad uso
idroelettrico".
Rosset (Presidente) -
Punto n. 5 dell'ordine del giorno.
Per la risposta, chiede la parola l'Assessore Borrello, ne ha
facoltà.
Borrello (SA) -
Il collega Cognetta più volte ha posto
all'attenzione di quest'aula questa tematica, quindi non entrerò
nel merito di quelle che possono essere le argomentazioni, le
suddivisioni specifiche per quanto riguarda il piano tutela delle
acque e per quanto riguarda un disegno di legge sulle sanzioni. Io
penso che questo per lei sia un
rappel
che vuole fare al
Governo regionale e al sottoscritto, allora io le confermo quanto
già detto nei precedenti Consigli: mi impegno a portare nei
prossimi giorni nella commissione consiliare una bozza di disegno
di legge, che in questo momento è all'attenzione anche del
Dipartimento legislativo e legale.
Detto questo, per quanto riguarda invece il punto n. 2, in
merito ai dati relativi al superamento delle portate medie annue
del prelievo idrico del 2016, le rispondo che si fa presente che
l'Ufficio gestione demanio idrico ha acquisito le informazioni
relative alla produzione di energia degli impianti idroelettrici
presenti sul territorio sia da parte di TERNA S.p.A. sia dai
derivatori stessi. I dati di TERNA sono stati inseriti nel
programma messo a punto dall'ufficio per il calcolo delle portate
derivate e tali informazioni sono già state elaborate. I dati
forniti dai derivatori, invece, sono ancora in fase di caricamento
per quella parte relativa agli impianti che sono entrati in
produzione solo nel corso dell'anno 2016. Una volta provveduto al
caricamento dei dati e all'elaborazione degli stessi, si procederà
all'incrocio dei risultati derivanti dalle informazioni di TERNA e
dei dati dei derivatori. Il tutto presumibilmente verrà fatto entro
il mese di luglio 2017 e sarà poi mia cura fornire le
risultanze.
Presidente -
Per la replica, chiede la parola il collega
Cognetta, ne ha facoltà.
Cognetta (M5S) -
Vede, Assessore, è un
rappel
perché è anni che si aspetta la normativa. Visto quindi che aveva
annunciato a quest'aula, sia il suo predecessore che lei, che
sostanzialmente la legge doveva essere già stata presentata e non
l'ho ancora vista, le rinnovo a questo punto formalmente...perché,
vede, lei non ha letto i dati, ma comunque abbiamo canoni e
sovracanoni per circa mezzo milione di euro più o meno non ancora
riscossi, ma poi c'è tutta la questione della gestione. Nel
frattempo però avete autorizzato altre - non ricordo esattamente se
quattro o sei - concessioni nell'ultima riunione della Giunta.
Mentre quindi, da un lato, si continua ad autorizzare derivazioni e
quindi ad andare avanti nella gestione del nostro oro blu, senza
un'adeguata normativa, dall'altro, non si fa una normativa di
controllo. Era una cosa che rimproveravo spesso al precedente
Governo, mi sembra che il Governo attuale faccia esattamente la
stessa cosa e quindi credo che sia giunto il momento di darvi una
regolata. Sono davvero curioso di vedere come gestirete poi la
parte dell'arretrato rispetto alle sanzioni visto che lì c'è più di
1 milione di euro che non sappiamo come andrà gestito. Aspettiamo
con ansia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK