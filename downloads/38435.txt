Consiglio Regionale della Valle d'Aosta - Oggetto del Consiglio n. 1963 del 5 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1963 del 5 aprile 2016 - Resoconto
OGGETTO N. 1963/XIV - Interrogazione: "Risultati degli
approfondimenti svolti per lo sviluppo di iniziative
imprenditoriali nel settore della produzione e commercializzazione
di sementi locali".
Viérin M. (Presidente) -
Punto n. 14 dell'ordine del
giorno. La parola all'Assessore Testolin.
Testolin (UV) -
Grazie Presidente.
In riferimento al quesito posto dall'interrogante, e cioè:
"quali sono i risultati degli approfondimenti sul tema dello
sviluppo di iniziative imprenditoriali nel settore della produzione
e commercializzazione di sementi locali", evidenziamo come gli
approfondimenti in merito alla tematica delle sementi locali siano
stati già avviati sin dai primi mesi dello scorso anno con il
coinvolgimento
in primis
dell'Institut agricole e delle
strutture regionali competenti.
Per quanto attiene alla commercializzazione, si sottolinea come
ulteriori recenti contatti con i referenti del Ministero e del
CRA-SCS, Ente di certificazione a cui è demandata la competenza in
merito alla certificazione delle sementi a livello nazionale in
osservanza di un decreto legislativo del 2012, abbiano confermato
quanto già emerso durante i confronti dei mesi scorsi, ovvero che
la procedura di autorizzazione alla commercializzazione delle
miscele di sementi di piante foraggere destinate ad essere
utilizzate per la preservazione dell'ambiente naturale debba
partire con la richiesta da parte di un produttore. Il decreto
legislativo sopracitato prevede infatti che dopo l'individuazione
della zona fonte ad opera dell'autorità regionale sia lo stesso
produttore richiedente l'autorizzazione al commercio, nell'istanza
da presentarsi al CRA-SCS, ad identificare la zona di origine
all'interno della quale si trova la zona fonte. A tal proposito, si
evidenzia altresì che sempre detto decreto non abbia di fatto
ancora trovato una concreta attuazione, poiché nessuna richiesta di
autorizzazione al commercio di tali miscele è finora stata
presentata all'Ente di certificazione nazionale e, come sia il
Mipaaf, sia lo stesso CRA stiano procedendo ad un'analisi
approfondita delle questioni non del tutto definite. Si sottolinea
pertanto come un'eventuale richiesta da parte di produttori
valdostani farebbe da apripista a livello nazionale nell'ambito
della commercializzazione delle sementi locali. A tal proposito,
come peraltro già esplicitato nella risposta all'interpellanza
dello scorso 8 aprile 2015, e come già manifestato nel corso dei
mesi successivi all'Institut agricole, ai tecnici che hanno
collaborato con l'istituto, rinnoviamo la nostra disponibilità a
sostenere, nelle forme e nelle sedi opportune, le eventuali
iniziative di aziende o associazioni già operanti o che vogliano
operare nel settore, in particolare quelle che hanno partecipato
alla sperimentazione curata dallo IAR, e già attualmente dotate
delle attrezzature necessarie a tali attività, per le quali lo
sviluppo di una filiera commerciale per la produzione e
commercializzazione di sementi rappresenterebbe un'ulteriore
possibilità di integrazione al reddito.
Segnaliamo infine come nella proposta progettuale Restalp,
presentata dalla Regione tramite l'Assessorato all'agricoltura e
l'Institut agricole régional lo scorso 15 febbraio al bando ALCOTRA
Italia-Francia, sia stata inserita una specifica azione volta a
sviluppare un prototipo di macchina agricola per la raccolta di
miscele di preservazione a testimonianza dell'attenzione al
miglioramento delle competenze e conoscenze acquisite dei
precedenti progetti e nell'interesse sempre alto sul fronte della
sperimentazione e della ricerca. Rinnoviamo con forza la
disponibilità a collaborare con le aziende private che vogliano
perseguire questo obiettivo; senza di loro, nessun tipo di azione
ha un senso logico. Grazie.
Presidente -
La parola al collega Roscio.
Roscio (ALPE) -
Grazie Presidente e grazie Assessore per
questa messa a punto sullo stato dell'arte di questa iniziativa,
che ha un valore di nicchia e che comunque ritenevamo
importante.
Poco fa la mia collega Morelli ha presentato un'altra iniziativa
inerente agli OGM, dove noi abbiamo sempre a cuore l'interesse
della vita in montagna. In questo caso anche lei, Assessore, ha
ricordato che la possibilità di arrivare alla commercializzazione
delle sementi locali potrebbe costituire un'integrazione al reddito
e ci ha garantito la disponibilità dell'Assessorato a seguire la
questione, evidenziando però la criticità che manca un produttore
che possa fare domanda, e quindi da apripista in questo senso. Però
mi ricordo che quando c'è stato il convegno in cui si era
presentata tale questione si era detto che il produttore non fa il
primo passo perché non ha a supporto una normativa di riferimento
ben specifica come invece la Regione potrebbe invece mettere in
campo. In questo caso, quindi, si crea un cortocircuito: il
produttore non agisce perché non ha un supporto adeguato e di
conseguenza non si chiude il cerchio, per cui alla fine manca
un'opportunità. Ben venga questa disponibilità, ma - come è già
stato ricordato prima dalla collega - se vogliamo avere maggiori
ricadute bisogna provare a dare più concretezza a chi è poi sul
campo. Se il produttore in questo momento non se la sente creiamo
le condizioni perché possa arrivare a presentare questa domanda che
faccia da apripista anche agli altri che sono interessati. Questo
noi chiediamo, senza ricordare in questa sede tutte le questioni
forse più interessanti già dette prima, la questione del marchio,
del fatto che alla fine il fatto di avere sementi locali consente
anche di utilizzare meno prodotti antiparassitari, per esempio là
dove vengono impiegati, e consentano anche poi di dare veramente
quella riconoscibilità della qualità autentica dei prodotti di
montagna. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK