Consiglio Regionale della Valle d'Aosta - Oggetto del Consiglio n. 2001 del 26 giugno 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 2001 del 26 giugno 1996 - Resoconto
SEDUTA ANTIMERIDIANA DEL 26 GIUGNO 1996
OGGETTO N. 2001/X Presa d'atto della mancata accettazione da
parte della signora Nocera Saveria e sua sostituzione quale
rappresentante della Regione in seno al Consiglio di
amministrazione dell'Asilo infantile "Luisa Proment" di
Courmayeur.
Presidente Si tratta di prendere atto della mancata accettazione
da parte della sig.ra Nocera della carica di rappresentante della
Regione in seno al Consiglio di amministrazione dell'Asilo
infantile "Luisa Proment" di Courmayeur.
Si prende atto e si passa alla sua sostituzione.
Ha chiesto la parola il Consigliere Perron.
Perron (UV) Simplement pour proposer à cette charge M. Colombati
Ludovico.
Presidente Si procede alla votazione:
- Consiglieri presenti: 33
- Consiglieri votanti: 32
- Astenuti: 1 (Chiarello)
- Schede nulle: 1
- Schede valide: 27
- Schede bianche: 4
Hanno riportato voti:
- Colombati Ludovico: 27
Presidente In base all'esito della votazione risulta designato
alla carica di rappresentante della Regione in seno al Consiglio di
amministrazione dell'Asilo Infantile "Luisa Proment di Courmayeur
il Signor Colombati Ludovico, residente in Courmayeur, Via Roma 83,
per il quadriennio in corso che scadrà il 16 ottobre 1999.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- l'articolo 9 dello Statuto dell'Asilo Infantile "Luisa
Proment" di Courmayeur stabilisce che il Consiglio di
amministrazione è composto anche da un membro designato dalla
Regione;
- con provvedimento n. 1781/X in data 24 gennaio 1996 il
Consiglio regionale ha designato quale rappresentante della Regione
in seno al Consiglio di amministrazione del predetto Asilo
Infantile, per il quadriennio 1996/1999, la Signora Nocera
Saveria;
Considerato che la Signora Nocera Saveria non ha provveduto a
comunicare, ai sensi di quanto previsto dall'articolo 8, comma due,
della legge regionale 27 marzo 1991, n. 12, la propria accettazione
dell'incarico di rappresentante della Regione in seno al Consiglio
di amministrazione dell'Asilo Infantile "Luisa Proment" di
Courmayeur;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
1) Colombati Ludovico, 2) Ferriani Corrado.
Ritenuto necessario prendere atto della mancata accettazione da
parte della Signora Nocera Saveria della designazione alla carica
di rappresentante della Regione in seno al Consiglio di
amministrazione dell'Asilo Infantile "Luisa Proment" di Courmayeur
e provvedere alla designazione di un altro rappresentante in sua
sostituzione, per il quadriennio in corso che scadrà il 16 ottobre
1999;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamata la legge regionale 27 marzo 1991, n. 12;
Preso atto della mancata accettazione della carica da parte
della sig.ra Nocera Saveria;
Delibera
1) di prendere atto della mancata accettazione da parte della
Signora Nocera Saveria della designazione alla carica di
rappresentante della Regione in seno al Consiglio di
amministrazione dell'Asilo Infantile "Luisa Proment di Courmayeur e
di provvedere alla designazione del Signor Colombati Ludovico,
residente in Courmayeur, Via Roma 83, in sua sostituzione, per il
quadriennio in corso che scadrà il 16 ottobre 1999;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK