Consiglio Regionale della Valle d'Aosta - Oggetto del Consiglio n. 2273 del 7 marzo 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2273 del 7 marzo 2012 - Resoconto
OGGETTO N. 2273/XIII - Interpellanza: "Ipotesi di
razionalizzazione del servizio di autobus notturno a chiamata
denominato "Allô Nuit"".
Interpellanza
Venuti a conoscenza della deliberazione con cui
l'Amministrazione regionale ha deciso di prorogare fino al 30
giugno prossimo il servizio di autobus notturno a chiamata
denominato "
Allô Nuit
";
Appreso della volontà dell'Assessorato dei Trasporti di
"razionalizzare" il servizio dopo tale data, puntando ad una
riduzione degli orari attuali;
Considerato che il servizio "
Allô Nuit
",
operativo dal 2008, si è rivelato un servizio di trasporto pubblico
efficace e importantissimo per chi lavora o deve spostarsi in
orario di tarda serata o nelle prime ore del giorno, ma anche per
garantire modalità di trasporto con maggiore sicurezza sulla strada
in orari notturni;
Valutata negativamente ogni ipotesi di ridimensionamento di
tale servizio, che anzi andrebbe esteso nella sua diffusione
territoriale alle zone dell'alta e della bassa Valle, per garantire
maggiore sicurezza sulle strade valdostane e prevenire incidenti
dovuti alla guida notturna sotto l'effetto di alcol o sostanze
stupefacenti;
i sottoscritti Consiglieri regionali
Interpellano
la Giunta regionale per conoscere:
1) le intenzioni dell'Amministrazione regionale circa il
futuro del servizio di autobus notturno a chiamata "
Allô
Nuit
", in particolare sulle ipotesi di razionalizzazione
degli orari di funzionamento;
2) i costi di tale servizio a carico dell'Amministrazione
regionale e del Comune di Aosta;
3) i dati relativi agli incidenti stradali in orario notturno
sulle strade della Valle d'Aosta registrati a partire dall'avvio
della sperimentazione del servizio "
Allô Nuit
" e
confrontati con i dati degli anni precedenti.
F.to: Carmela Fontana - Rigo
Presidente
- La parola alla Consigliera Carmela
Fontana.
Fontana (PD)
- Grazie Presidente.
Nelle scorse settimane l'Amministrazione regionale ha deciso di
prorogare fino al 30 giugno prossimo il servizio di autobus
notturno a chiamata denominato "Allô Nuit". Valutiamo con favore
tale scelta, anche se dobbiamo sottolineare la preoccupazione per
la volontà espressa dall'Assessore di razionalizzare il servizio
dopo tale data, puntando ad una riduzione degli orari attuali. Il
servizio "Allô Nuit", operativo dal 2008, si è rivelato un servizio
di trasporto pubblico efficace ed importantissimo per chi lavora o
deve spostarsi in orario di tarda serata o nelle prime ore del
giorno, ma anche per garantire modalità di trasporto con maggiore
sicurezza sulle strade valdostane in orari notturni. Per queste
ragioni il Partito Democratico valuta negativamente ogni ipotesi di
ridimensionamento di tale servizio, che anzi andrebbe esteso nella
sua diffusione territoriale alle zone dell'Alta e della Bassa
Valle, per garantire maggiore sicurezza sulle strade valdostane e
prevenire incidenti dovuti alla guida notturna sotto l'effetto di
alcol o sostanze stupefacenti.
Il senso di questa interpellanza è allora quello di conoscere
anzitutto le intenzioni dell'Amministrazione regionale circa il
futuro del servizio di autobus notturno a chiamata dal primo luglio
in poi, in particolare circa le ipotesi di razionalizzazione degli
orari di funzionamento e circa i costi di tale servizio a carico
dell'Amministrazione regionale e del Comune di Aosta. Abbiamo poi
anche chiesto i dati relativi agli incidenti stradali in orario
notturno sulle strade della Valle d'Aosta, registrati a partire
dall'avvio della sperimentazione del servizio "Allô Nuit" e
confrontati con i dati degli anni precedenti. Siamo sicuri che
proprio a partire da tali dati si dovrà riflettere sulla grande
attualità di "Allô Nuit" e sull'interesse a mantenere ed ampliare
il servizio di autobus a chiamata diurno e notturno su tutto il
territorio regionale, perché riteniamo che la sicurezza sulle
strade e la vita dei giovani valdostani non abbiano prezzo.
Grazie.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
Sicuramente il servizio "Allô Nuit" è considerato, così come
viene considerato dalla collega Fontana, un servizio decisamente
positivo, ed è per questo che è stato prorogato fino al 30 giugno,
perché quella è la data di concessione del servizio di trasporto
pubblico, sperando per quella data di poter aggiudicare con il
nuovo appalto i servizi. Quindi è per questo che c'è la proroga
fino al 30 giugno. All'interno del
Conseil de la Plaine
sono
state fatte una serie di riunioni, per capire e condividere i vari
dati, quindi rispetto a questo tema sono state messe sul tavolo
tutte le valutazioni possibili, sia le fasce orarie, sia i prezzi,
sia l'estensione del servizio, quindi tutti i Comuni e la Regione
compresa - poi vedremo perché - hanno fatto delle valutazioni.
Sulla base di queste valutazioni abbiamo preso atto delle nuove
istanze che ci arrivano, ma rispetto a questo stiamo facendo una
valutazione dei costi; come ben sapete, proprio in questa logica di
ampliamento, nella Valdigne è stato introdotto il servizio "Allô
Nuit" nell'ambito del progetto Interreg, quindi andiamo esattamente
in questa direzione. È chiaro che le condizioni che ci sono in
Valdigne sono molto più costose rispetto a quelle che ci sono nel
Centro Valle, perché è un'utenza molto più contenuta e le distanze
sono molto più importanti e complicate poiché c'è un grosso
dislivello. A fronte di questo non c'era nessuna intenzione di
ridurre il servizio, ma di analizzare correttamente i costi per
capire come poteva essere organizzato nell'ambito delle risorse
che, come ben sapete, non sono particolarmente importanti. Quindi
non c'è nessuna intenzione di ridurre, ma semplicemente di capire
là dove possono esserci delle economie, se ci sono, ma se non ci
sono, senza andare a compromettere il servizio.
Questa è l'istanza che proviene da noi e che proviene dai Comuni
perché, rispondendo alla seconda domanda, come Regione, io non so
se tutti hanno presente come funziona il servizio, ma a titolo di
condivisione noi abbiamo un costo orario che è un costo vuoto per
pieno, quindi tutti coloro che fanno questo servizio percepiscono
un compenso orario a prescindere dal fatto che trasportino o non
trasportino persone. Questo costo orario è di 22 euro ed è la parte
che è a carico della componente pubblica. Questo costo orario è 16
euro in capo alla Regione, che è grosso modo il 72 percento, 2 euro
(il 9 percento) a carico del Comune di Aosta, e 4 euro a carico di
tutti gli altri 16 Comuni che appartengono alla
Plaine
di
Aosta con l'estensione a Villeneuve, che è circa il 18 percento.
Per riepilogare, di 22 euro 16 li mette la Regione, 4 tutti gli
altri Comuni e 2 il Comune di Aosta, e questo è il compenso che va
all'ora per ogni mezzo messo a disposizione durante la settimana.
Poi voi dovete sapere che non sono sempre identici i mezzi: il
mercoledì, il venerdì e il sabato ce ne sono di più e gli altri
giorni ce ne sono di meno. A carico dell'utenza c'è un costo che è
variabile a seconda della distanza e del numero di trasportati, ma
è un costo molto contenuto ed è un'altra delle valutazioni che
abbiamo fatto all'interno del
Conseil de la Plaine
. Ad oggi
non è stato modificato nulla, ma il costo dell'utenza è minimo 3
euro e massimo 6 euro, per avere un servizio molto puntuale e con
un'estensione...per darvi una concretezza: se uno parte da Fénis e
va fino a Villeneuve da solo, paga al massimo 6 euro. Quindi un
servizio importante, ma a dei prezzi molto contenuti, anche questa
è un'altra di quelle analisi che sono state fatte; può essere una
scelta continuare così, come creare un maggior onere in capo
all'utenza. Sono valutazioni, ma il tavolo è aperto.
Sulla terza domanda, gli incidenti, nell'anno in cui è stato
introdotto "Allô Nuit" c'è stata una diminuzione degli incidenti;
purtroppo negli anni successivi c'è stato un aumento, qua abbiamo
avuto modo di prendere i dati dalla Polizia. In realtà, se
dovessimo essere molto precisi, non possiamo oggi dire che con
"Allô Nuit" gli incidenti sono diminuiti; sono diminuiti nel 2008,
ma nel 2009 e nel 2010 poi c'è stato un aumento, ma qua mi sono
fatto dare i dati...le lascio il grafico per le analisi del
caso.
Presidente
- La parola alla Consigliera Carmela
Fontana.
Fontana (PD)
- Grazie Presidente.
Volevo ringraziare l'Assessore per le motivazioni che mi ha
fornito. Da quello che avevo letto sui giornali, mi dava l'idea che
c'era la volontà, sulla questione delle riduzioni...che non c'erano
abbastanza risorse...e magari lui mi ha tolto questo dubbio. Ho
visto, anzi, che c'è la buona volontà di fare confronti, di
migliorare e portare avanti il servizio: per questi motivi mi
ritengo soddisfatta. So che mettere delle risorse per i servizi non
è facile, ma ritengo questo servizio molto importante, anche perché
sappiamo che non abbiamo servizi di pullman serali e questo aiuta
chi non ha l'auto o non abita in città, e gli dà l'opportunità di
poterne usufruire.
Ringrazio l'Assessore, sono contenta perché questo servizio non
viene tolto. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK