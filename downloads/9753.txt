Consiglio Regionale della Valle d'Aosta - Oggetto del Consiglio n. 874 del 22 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 874 del 22 novembre 1989 - Resoconto
OGGETTO N. 874/IX - Esame da parte delle Commissioni
consiliare competenti della bozza di convenzione per la gestione
del canile di proprietà regionale (Approvazione di
mozione).
Presidente - Do lettura della mozione presentata dai Consiglieri
Mafrica, Tonino, Chenuil e Dolchi:
MOZIONE
In data 14 luglio 1989, con deliberazione n. 6512, la Giunta
regionale ha approvato una bozza di convenzione da stipulare con
l'Association Valdôtaine pour la Protection des Animaux (AVAPA) per
la gestione del canile di proprietà regionale.
Nel testo della convenzione si afferma che l'AVAPA è
rappresentata dal sig. Renato COLLOMB, in qualità di Presidente
protempore.
Poichè è pervenuta a tutti i gruppi consiliari copia di una
lettera con cui cinque componenti del Consiglio direttivo
dell'AVAPA diffidano il Presidente protempore dal dare corso ad una
convenzione con la Regione, sostenendo che il "Presidente non è un
organo decisionale dell'Associazione, bensì organo esecutivo delle
decisioni assunte dagli organi previsti dallo Statuto", allo scopo
di consentire una valutazione delle possibili conseguenze della
nuova situazione di conflitto venutasi a creare in seno alla
società che gestisce il canile regionale.
Il Consiglio regionale della Valle d'Aosta delibera
1) di sospendere l'emanazione dei provvedimenti attuativi della
predetta convenzione;
2) di sottoporre la materia in modo documentato all'esame delle
Commissioni consiliari competenti.
Presidente
- Ha chiesto di illustrare la mozione il
Consigliere Mafrica, ne ha facoltà.
Mafrica (PCI)
- Questa mozione ha lo scopo di rendere
possibile il riesame di un problema che è stato già discusso
lungamente in Commissione, ma evidentemente non è stato discusso
abbastanza: mi riferisco al problema della gestione del canile
regionale.
Voglio ricordare i precedenti. Nel novembre 1988 la Giunta aveva
presentato il disegno di legge. n. 13, che era stato poi rinviato
perchè si era reso indispensabile un incontro con l'ENPA e l'AVAPA,
per chiarire dei conflitti che erano insorti fra le due
associazioni rispetto alla gestione del canile.
C'è stata poi nel mese di marzo 1989 la presentazione da parte
della Giunta di una convenzione, che è stata rinviata dalle
Commissioni, perchè si trattava di proporre delle modifiche. Voglio
ricordare che questa convenzione prevedeva inizialmente una durata
di nove anni, mentre in Commissione si è proposto che la
convenzione stessa fosse relativa ad un periodo più breve. Di
questa convenzione si è preso atto in Commissione, in attesa che la
Giunta ripresentasse il disegno di legge.
Il disegno di legge 68 del maggio '89 prevedeva direttamente nel
testo il fatto che la gestione del canile fosse affidata all'AVAPA.
In Commissione si chiese di modificare questo disegno di legge, di
modo che la legge prevedesse l'affidamento della gestione ad una
associazione senza precisare a quale, e il disegno di legge venne
quindi approvato il 21 giugno '89.
Il 14 luglio '89 la Giunta regionale approva una convenzione con
la quale si affida all'AVAPA la gestione del canile per un
corrispettivo di 125 milioni, somma che era prevista nel disegno di
legge.
Voglio fare un primo ragionamento sulla procedura seguita e
sulla sua validità. Abbiamo approvato come Consiglio un atto con il
quale precisiamo quali sono gli atti amministrativi che devono
essere sottoposti in sede referente alle Commissioni permanenti,
per poi andare al Consiglio. Fra gli atti sui quali le Commissioni
devono dare un parere per la trasmissione al Consiglio sono
comprese le convenzioni; la sede referente è appunto quella in cui
si dà un parere prima dell'invio all'organo che è competente
all'approvazione. Per quello che mi risulta, la deliberazione di
Giunta relativa alla convenzione, approvata il 14 luglio '89, non è
ancora giunta in Consiglio e, a mio giudizio, deve essere approvata
dal Consiglio per essere convalidata, altrimenti non ha compiuto il
suo iter.
Rispetto al merito del problema, devo dire che la situazione è
stata evidenziata al nostro Gruppo da una lettera del 20 settembre
1989 inviata da cinque componenti del Consiglio direttivo
dell'AVAPA. Allegata a questa lettera si trovava un'altra lettera,
con la quale le stesse persone firmatarie, componenti del comitato
direttivo dell'AVAPA, avevano diffidato il Presidente protempore
dal firmare la convenzione, dicendo che determinate decisioni erano
di competenza del comitato direttivo e non soltanto del Presidente.
Nella lettera stessa, oltre ad una serie di osservazioni fatte
rispetto al modo con cui viene condotta l'AVAPA, c'è una frase che
a mio avviso va tenuta particolarmente presente:
"Il
volontariato è stato volutamente accantonato, le persone che da
anni eseguivano, ed eseguono tuttora a proprie spese personali, la
maggior parte degli interventi sul territorio, intimidite prima con
richieste finanziarie fuori dalla loro portata ed estromesse poi
senza logica alcuna, se non quella del potere fine a sè stesso.
L'immagine della associazione è compromessa sin dal suo nascere, si
pensi a quali risposte potranno essere date ai circa 400 soci, i
costi di gestione non più qualificabili e destinati a rappresentare
l'elemento portante e condizionante di ogni attività futura, stante
la mancanza totale di personale volontario"
.
Qui si sottolinea un fatto che a mio giudizio deve essere tenuto
nella massima considerazione dal Consiglio. La Regione ha speso
delle somme importanti per costruire questo canile, ha deciso con
una propria legge di affidarlo ad una associazione, ha deciso di
stanziare dei fondi per la gestione di questa struttura. Ha fatto
questo proprio perchè riteneva opportuno coinvolgere nella gestione
del canile delle associazioni, delle persone che potessero
volontariamente portare il loro contributo, altrimenti sarebbe
stato non impossibile per la Regione prevedere di assumere il
personale a suo carico e provvedere direttamente alla gestione di
questa struttura.
A mio giudizio, non possiamo dire di essere oggi soddisfatti di
come vanno le cose. Indubbiamente già nel passato si erano
presentati dei problemi, al punto che era stata fatta in
Commissione una discussione convocando i rappresentanti dell'ENPA e
dell'AVAPA. Oggi abbiamo una parte del comitato direttivo, che a
suo dire è maggioranza dello stesso, che contesta le decisioni
della nuova associazione sorta in contrapposizione all'ENPA. Mi
pare che se vogliamo dare a questo problema, che riguarda un fatto
di principio, un fatto di attività volontaria, una soluzione
ottimale, non possiamo far finta di nulla e dire che tutto sta
andando nel migliore dei modi.
Evidentemente esistono dei problemi, delle incomprensioni, dei
conflitti, esiste una situazione da regolarizzare per ciò che
concerne la convenzione rispetto al Consiglio; è opportuno, senza
entrare nel merito di polemiche che sono state anche accese e che
sollevano passioni nelle persone interessate, riprendere la
discussione in un ambito in cui le cose possono essere
approfondite, che è la sede della Commissione.
Con questa mozione chiediamo alla Giunta regionale di portare
nuovamente all'esame delle Commissioni la convenzione, di sentire
in Commissione tutte le associazioni e tutte le componenti delle
associazioni interessate a questo problema, per trovare una
soluzione che permetta a quelli che si occupano di queste cose, che
amano gli animali, che vogliono magari portarli a passeggio e non
lasciarli sempre chiusi nel canile, di fare quanto ritengono di
fare spontaneamente e di trovare un accordo che rispetti lo spirito
e le finalità della legge. Non abbiamo bisogno di una gestione che
sia di tipo manageriale, non abbiamo in questa Regione problemi
così rilevanti nel contenimento dei costi; abbiamo la necessità che
ci sia serenità, spirito di collaborazione, che il volontariato
trovi impulso, che l'amore e l'attenzione per gli animali possano
diffondersi e non creare invece conflitti e contrapposizioni.
Credo che una discussione serena, che tenga conto delle
posizioni che ognuno vorrà esprimere, potrà dare un contributo ad
una soluzione equa e ragionevole di questa vicenda. Se invece non
si va in questa direzione, riteniamo che gli animi si scalderanno
sempre più, che la questione diventerà sempre più personalizzata e
difficilmente se ne potrà uscire, se non con la decisione di
portare tutto direttamente alla gestione regionale.
Facciamo un invito: non vogliamo fare polemiche con nessuno, ma
vogliamo evidenziare l'esistenza di certi problemi, quindi
chiediamo alla maggioranza e alla Giunta di prendere in
considerazione questa proposta.
Presidente
- E' aperta la discussione generale sulla
mozione.
Ha chiesto di parlare il Consigliere Riccarand, ne ha
facoltà.
Riccarand (NS)
- Il Consiglio aveva avuto occasione di
occuparsi di questa questione del canile regionale, dell'ENPA e
dell'AVAPA, già alla fine dell'anno scorso e già allora,
soprattutto dai banchi dell'opposizione, era venuta una
sollecitazione alla Giunta perchè esaminasse con maggiore
attenzione la situazione e valutasse l'opportunità di intensificare
i rapporti di collaborazione con determinati personaggi.
Questi elementi che erano venuti fuori dal Consiglio e dalle
Commissioni in cui si era discusso, evidentemente non sono stati
tenuti in grande considerazione da parte della Giunta, visto che il
rapporto con l'AVAPA, in particolare con il sig. Collomb, si è
sostanzialmente consolidato nel tempo ed ha dato luogo ad una
situazione che a nostro avviso è inaccettabile.
Abbiamo discusso nello scorso Consiglio lungamente della vicenda
della Centrale del Latte del sig. Polchi; qui ci troviamo di fronte
ad una vicenda che per certi versi è analoga, anche se di
dimensioni molto più piccole, in cui nuovamente l'interlocutore che
la Giunta si è scelto e si è tenuto come partner è completamente
inaffidabile.
Noi lo avevamo già detto ed era emerso molto chiaramente in
Commissione l'anno scorso; questo sig. Collomb, che poi è il
Presidente di questa associazione - ma il problema non è l'AVAPA,
il problema è chi gestisce questa società e il modo in cui tiene i
rapporti -, lo avevamo già detto ed era già emerso nelle audizioni
che aveva fatto la Commissione, è sostanzialmente per quello che
riguarda il settore degli animali del canile un personaggio che si
può definire un grande sfasciatore di associazioni, in questo caso
di associazioni per la protezione degli animali.
La vicenda, anche se molti la conoscono, va raccontata, perchè è
talmente grossa che è bene che nessuno possa dire di non
conoscerla. L'attuale Presidente protempore dell'AVAPA, o comunque
colui che decide tutto anche a nome dei soci dell'AVAPA, nel marzo
1987 era stato nominato Presidente della sezione valdostana
dell'ENPA, una sezione che allora contava 178 soci, gestiva il
canile, aveva un finanziamento con legge regionale, aveva dei mezzi
che gestiva come ENPA, delle automobili, un furgoncino che usava
per le sue attività; era, cioè, una struttura che funzionava, che
attingeva volontariato, che sollecitava una partecipazione, ecc..
Nel giro di pochi mesi, diventato Presidente di questa
associazione, il sig. Collomb ha distrutto tutto. Nel corso del
1988 non ha più fatto una tessera all'ENPA: da 178 si è passati a
zero. Non ha neanche più ritirato le tessere per consegnarle agli
associati. Non solo, ma ha trasferito, all'insaputa di tutti i soci
dell'ENPA, illecitamente la gestione del canile dall'ENPA ad una
società OASIS, che era presieduta da un suo capo cantiere, insieme
ai beni che erano di proprietà dell'ENPA (furgoncino, ecc.). Poi ha
convinto un gruppo, che era il nuovo direttivo dell'ENPA, ad
abbandonare l'associazione per crearne una nuova che si è, appunto,
chiamata AVAPA, innalzando motivazioni autonomistiche che bisognava
fare una cosa a livello locale, non dipendere dai commissari romani
e cose di questo genere.
Ha, quindi, totalmente disintegrato nel giro di un anno l'ENPA,
di cui fra l'altro era Presidente, fino a che ad un certo punto è
intervenuto l'ENPA nazionale ed ha commissariato la sezione della
Valle d'Aosta perchè non poteva fare diversamente. Ma non solo,
costituita questa nuova associazione valdostana per la protezione
degli animali, cercato un finanziamento dalla Regione - diceva
prima il Consigliere Mafrica che l'ipotesi era addirittura di
trasformare una legge di finanziamento all'ENPA in una legge di
finanziamento all'AVAPA, cosa che poi è stata modificata in
Consiglio - o comunque ottenuta in qualche modo una nuova legge
regionale che finanzia chi gestisce il canile ed aumenta il
finanziamento a 125 milioni, il sig. Collomb ha liquidato anche i
soci fondatori della nuova associazione AVAPA. In pratica, se
andate a vedere chi sono i soci fondatori dell'AVAPA, vedete che
sono rimasti il sig. Collomb, la moglie ed il suo capo cantiere, e
tutti gli altri soci fondatori non ci sono più. La cosa emerge
molto chiaramente dalla lettera che è stata mandata dai soci
fondatori dell'AVAPA, da un gruppo maggioritario, e da altre
persone. Questo è stato il tipo di gestione a cui la Giunta
regionale con il suo comportamento ha dato il suo appoggio; è
arrivata a stipulare una convenzione senza neppure portarla alla
discussione ed al voto del Consiglio ed è andata avanti su questa
strada.
La situazione che si è creata è giudicata molto negativamente da
tutti quelli che in questi anni hanno lavorato al canile, che hanno
dato la loro prestazione lavorativa a titolo gratuito e volontario,
e che ci dicono che oggi la situazione è inaccettabile. I cani, da
quanto ci viene detto (e non ho motivo per non credere a quanto ci
viene detto), non vengono mai fatti uscire dalle loro gabbie, pur
essendoci all'interno del canile un'area che è fatta proprio per
fare uscire i cani dalle gabbie per certi periodi della giornata.
C'è molta difficoltà a far sì che qualcuno del canile vada in giro
a raccogliere i cani ammalati o abbandonati dietro chiamata; ma non
solo: quando ci si presenta al canile si ha persino difficoltà a
far accettare un cane da parte di chi gestisce il canile. Non c'è
un adeguato controllo veterinario, assolutamente.
E poi c'è il fatto gravissimo che non si fanno più entrare da
diversi mesi i volontari, che andavano sempre tutte le settimane ad
accompagnare i cani a fare la passeggiata. Volontari che non devono
più mettere piede perchè ci deve essere un controllo, non si
capisce di che tipo, da parte del sig. Collomb o da parte di chi
collabora con lui, che non ammette che altri occhi si posino sulla
gestione interna del suo canile. Credo che questa sia una
situazione inaccettabile sotto tutti i punti di vista.
Poi ci sarebbero molte altre cose da dire. Avevamo già discusso
in passato su questi strani lavori fatti su un canile nuovo per
decine e decine di milioni, fatture che sono state pagate in modo
strano con un intreccio di rapporti fra ENPA, OASIS, AVAPA, che
risultava quasi inestricabile; ci sono pendenze giudiziarie:
sappiamo che il Commissario dell'ENPA ha citato in giudizio davanti
al tribunale il sig. Collomb; ci sono quindi pendenze giudiziarie
anche di questo tipo.
Credo che non sia questo lo spirito con cui deve funzionare
un'associazione per la protezione degli animali, a cui si deve
affidare la gestione di un canile regionale che è costato diversi
soldi all'Amministrazione.
Quindi, dò il voto favorevole alla mozione presentata dal
Partito comunista e ritengo che sia urgente un riesame approfondito
della situazione del canile regionale in Commissione e che sia
opportuno studiare i mezzi migliori per uscire da questa
situazione, togliendo la gestione del canile ad una associazione, o
comunque a delle persone che non hanno dimostrato di operare
correttamente.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Non sono notoriamente un caudatario
delle tesi avanzate dal PCI o da Nuova Sinistra, devo però dire
oggettivamente che in questa circostanza e su questo argomento la
relazione del Consigliere Mafrica, se ha peccato, è per difetto.
Devo invece compiacermi con il Consigliere Riccarand che è stato
più vivace nella illustrazione ed ha aggiunto qualche elemento in
più, perchè in realtà questa è una vicenda tutto sommato squallida,
perchè gli interessi in gioco sono piccoli e c'è solo la ricerca di
un protagonismo a tutti i costi, di un piccolo protagonismo, che si
vuole fare naturalmente a spese della Regione, come succede sovente
nelle associazioni che sono finanziate in qualche modo dall'ente
pubblico.
Qualcuno ha già fatto una ricostruzione meticolosa dei fatti,
anzi degli antefatti; per quello che mi riguarda la sottoscrivo
pienamente. C'è forse da aggiungere qualcosa.
Quando alcuni membri dell'ENPA decisero di costituire l'AVAPA,
non lo fecero già con l'intenzione di seguire il sig. Collomb, ma
perchè esistevano delle condizioni di conflittualità con la
direzione nazionale dell'ENPA, ingenerate da un dissidio tra il
sig. Collomb e un altro signore, il sig. Governale per intenderci.
Già in quella sede vennero commesse una serie di irregolarità
gravissime, perchè a quello che mi consta sono stati fatti dei
verbali completamente falsi delle riunioni dell'associazione. Falsi
nel senso che sono stati fatti a posteriori e non sono stati fatti
approvare da nessuno; evidentemente, se poi le cose si fanno in
famiglia, se, cioè, il marito è Presidente e la moglie fa da
segretario, si possono fare tutti i verbali di questo mondo, anche
a distanza di anni luce. Su questo indubbiamente in altre sedi ci
sarà qualcosa da dire.
Si costituì l'AVAPA per evitare indebite intromissioni dell'ENPA
nelle vicende regionali. Quindi, l'ottica era quella di costituire
una associazione per la difesa e la protezione degli animali,
avente sede nella nostra Regione, regionalistica diciamo così,
tant'è che si chiamò Association Valdôtaine pour la protection des
animaux.
Le finalità sono quelle dello statuto; c'era uno statuto, c'era
un atto costitutivo, depositato, approvato. Ecco che però, non
appena messa in funzione questa associazione, i difetti
caratteriali che in qualche modo si erano riscontrati in precedenza
- in questo caso senza più la motivazione di dover difendere la
patria dall'assalto dello straniero, perchè questa era una
associazione costituita nella nostra Regione con cittadini
valdostani e finalità regionali - i problemi si sono riproposti
negli stessi termini, cioè: disprezzo più assoluto delle regole
democratiche, disprezzo dello statuto dell'associazione, dell'atto
costitutivo. Perciò ad un certo punto si è tentato quello che si
potrebbe definire, evidentemente con un eufemismo, perchè non si
tratta di massimi sistemi, un "golpe". Si è fatto in modo che con
metodi capziosi (e se non fossimo in presenza di cognomi locali
direi che qui c'è l'attitudine alla sceneggiata napoletana), si
sono messe in atto una serie di iniziative e di procedure che hanno
fatto sì che la maggioranza dell'associazione venisse estromessa e
che il rapporto con l'autorità pubblica venisse tenuto dal
Presidente, peraltro sfiduciato con una lettera che è stata inviata
all'Assessore in data 9 maggio '89.
Le cose sono chiare. L'Amministrazione regionale queste cose in
qualche modo le conosce. Qui non si tratta di fare il processo a
nessuno; questa però è una questione dove, come hanno giustamente
ricordato i Consiglieri Mafrica e Riccarand, bisogna far leva sul
volontariato in modo particolare, dove occorre disponibilità,
altruismo, mentre qui si vuole managerializzare. Ma
managerializzare che cosa? Si presenta un preventivo assolutamente
inattendibile per aggiudicarsi la gestione; è inattendibile, perchè
con 125 milioni, come hanno ricordato in qualche modo in questa
lettera, non si può ragionevolmente gestire in tutte le sue
attività il canile. Ma certamente questa offerta con questa cifra
abbastanza bassa era stata fatta a fronte di una discussione
all'interno dell'associazione, dove il sig. Collomb aveva chiesto
ai soci di quotarsi per quattro o cinque milioni a testa per
coprire il deficit dell'associazione. Evidentemente di fronte a
questa proposta che era un po' discutibile (si deve gestirlo un
servizio, si deve gestire sulla base del volontariato e quelli che
danno il volontariato devono tirare fuori dei soldi, oltre a quelli
che tirano già fuori in qualche modo, e oltre al tempo che danno
gratuitamente), i soci, che poi sono cinque o sei donne casalinghe
o che hanno altre attività, ma che non possono disporre di cifre
così grandi perchè magari i mariti "tirano loro le orecchie" perchè
già danno troppo tempo all'attività dell'associazione, si tirano un
po' indietro. Attenzione, si tirano un po' indietro ma dicono che
su quella cifra non si riesce a far quadrare i conti del bilancio.
Ciò nonostante il sig. Collomb firma la convenzione. Non vorrei che
l'avesse firmata con la riserva mentale di fare una perizia
suppletiva, perchè la tecnica è questa: prima si prende una
convenzione e poi si dice che manca questo, manca quello, manca
quell'altro e per far quadrare i conti alla fine si presenta la
parcella.
Lo so, è un piccolo problema, però è un problema di giustizia;
non è logico che in questa nostra Regione chi vuole fare del
protagonismo lo faccia a spese dell'ente regionale. Sono state
violate le norme dell'atto costitutivo, dello statuto della
società. Questo fatto è stato denunciato e non è stato preso nella
minima considerazione. Mi sembra una cosa discutibile quanto meno e
comunque certamente riprovevole.
Non mi si venga a dire adesso che tutto questo non lo sapevamo:
lo si sapeva benissimo, perchè era stato detto in più circostanze,
nelle Commissioni, e poi era stato anche annunciato con una
lettera.
Ora non penso che si possa dire che non è successo niente e che
tutto va bene, perchè conosco la tecnica di certi personaggi: sono
umili e scodinzolanti con i potenti, vengono, raccontano la loro
versione dei fatti, evitano sempre il confronto con gli altri e
ringhiano poi nei confronti di quelli che non sono potenti. Questo
fatto va denunciato al Consiglio; poi la Giunta faccia quello che
crede, ma secondo me è opportuno che questa vicenda possa venire
acclarata in Commissione in tutti gli aspetti (ce ne sono anche
altri che non voglio dire questa sera in Consiglio).
Non sono il presentatore della mozione, però mi sento di
invitare l'Assessore e la Giunta a prendere in considerazione le
cose che questa sera sono state dette qui per semplice amore di
verità e non per polemica.
Presidente
- Ha chiesto di parlare l'Assessore
all'Agricoltura, Foreste e Ambiente Naturale Perrin, ne ha
facoltà.
Perrin (UV)
- Avant de répondre et d'entrer dans le mérite
de la question, je voudrais ici rappeler M. Kaisermann, qui
malheureusement après un fâcheux accident a disparu la semaine
dernière. M. Kaisermann a été pendant des années Président de
l'ENPA et je crois que malgré son caractère qui n'avait rien de
fougueux ni de combatif, il avait su pendant ces années gérer cette
association et faire face aux problèmes que la Vallée d'Aoste
posait en répondant aux buts de l'association même. Malheureusement
déjà à son époque l'ENPA avait été pour une première fois mise sous
commissariat.
L'Administration régionale n'a jamais été mise au courant ni des
raisons pour lesquelles il y avait eu ce commissariat, ni des
résultats de l'enquête qui alors avait été conduite.
Successivement, après la formation du nouveau directif de l'ENPA,
il y avait eu des rapports avec l'Administration régionale qui
avaient conduit à une loi pour pouvoir gérer le chenil
régional.
La Région avait conçu la création de ce chenil justement pour
faire face à un problème qui existe et qui est celui de l'abandon
trop fréquent des animaux et de façon particulière des chiens.
Je crois pouvoir dire que tout au début les choses marchaient
suffisamment bien; il y avait un directif de l'ENPA qui
travaillait, qui répondait aux buts de l'association d'un côté et
aux buts aussi que l'Administration régionale s'était posée en
bâtissant ce chenil même. Et puis, à un moment donné il y a eu
senteur, on ne sait pas pour quelle raison, qu'il y aurait eu de
nouveau une action de commissariat de l'ENPA. C'est à ce moment-là
que les personnes qui constituaient le directif de l'ENPA ont voulu
constituer une nouvelle association qui puisse être détachée
justement de la section romaine de l'ENPA même, pour pouvoir se
gérer autonomement et pouvoir autonomement remplir les buts que
l'ENPA s'était posée: d'un côté défense des animaux, de l'autre
côté gestion du chenil.
Comme je disais tout au début ce conseil d'administration de
l'ENPA avait travaillé; le conseil même, se rendant compte avec
toute probabilité de ce qui arrivait et de cette nouvelle
possibilité d'être écarté, avait constitué l'association.
Justement vers le mois de juin de l'année dernière, il y a eu un
Commissaire qui est venu gérer l'ENPA, section de la Vallée
d'Aoste. Il y a eu toute une série des rencontres avec le
Commissaire, de rencontres avec les membres de la direction de
l'AVAPA; les choses traînaient, nous étions arrivés à la fin de
l'année et il fallait d'une façon ou de l'autre gérer justement le
chenil.
Il y avait eu entretemps une lettre envoyée par l'alors
Président de l'ENPA, qui renonçait à la convention qui avait été
faite entre l'Administration régionale et ENPA même. Donc cette
convention étant tombée, il fallait arriver à une nouvelle
convention avec l'ENPA, ou bien avec une autre association telle
que l'AVAPA.
Je ne vous cache pas que mes désirs étaient de faire une
convention avec l'AVAPA, parce que je voyais ce danger d'envoi
continuel de commissaires en Vallée d'Aoste et donc le fait de
pouvoir travailler avec une association valdôtaine donnait l'espoir
qu'avec la non intromission d'éléments étrangers on aurait pu
travailler et gérer convenablement le chenil.
Le temps pressait, parce qu'on était arrivé à la nouvelle année
sans qu'il y ait une solution des problèmes entre M. Collomb, en
tel qu'ancien directeur de l'ENPA, et le Commissaire - dénonciation
de la part de l'un, contre dénonciation de la part de l'autre -.
Donc pour ne pas rester avec une structure sans gérant, au mois de
janvier 1989, après avoir parlé en Junte, j'avais fait un appel
d'offres pour la gestion du chenil même, en invitant l'AVAPA d'un
côté et l'ENPA de l'autre.
L'AVAPA a répondu à cet appel d'offres, dont le montant je
crois, M.Milanesio, on ne peut pas considérer qu'il était
invraisemblable, parce que le montant qui avait été requis à
l'Administration régionale n'était pas le budget à travers lequel
l'association comptait de pouvoir gérer le chenil, mais c'était la
contribution que l'on demandait à l'Administration régionale, en se
servant d'autres conventions qui devraient être faites avec la
Commune d'Aoste, et avec d'autres Communes, à travers les
contributions volontaires d'associations de privés etc. Comme je
disais, l'AVAPA répond à cet appel d'offres; au contraire à la date
du 8 février l'ENPA a répondu qu'il ne voulait pas participer à
l'appel d'offres, considérant la dissolution de la convention
nulle. Or, préalablement j'avais demandé au bureau légal de
l'Administration régionale de me dire si la lettre que M.Collomb,
en tel que Président, avait envoyé à l'Assessorat pour annuler la
convention faite, était valable ou non. Le bureau légal m'a répondu
que cette lettre est valable, puisque l'une des deux parties avait
renoncé volontairement à la convention même.
Sur la base de cela, nous avons procédé à consigner
provisoirement d'abord le chenil à l'AVAPA, à prévoir une nouvelle
loi de financement à cette association et nous en avons discuté
soit en Commission soit à ce Conseil.
Moi-même, ici au Conseil j'avais retiré à un moment donné la loi
qui entretemps, pour
decorrenza di termini
était parvenue au
Conseil, pour permettre à la Commission de discuter en même temps
la loi et le texte de la convention, parce qu'évidemment c'était
beaucoup plus important établir le texte de la convention que non
la loi qui est une simple loi de financement.
A la date du 23 mai la Commission compétente a examiné la loi,
qui entretemps avait été modifiée: financement à une association de
protection des animaux, et non plus donc expressément pour
l'association AVAPA. On a aussi reformulé le texte de la convention
et suggéré tout une série de modifications qui ont été faites
propres de la part de l'Assessorat par rapport à la convention que
ensuite nous avons proposée (le 14 du mois de juillet) et que la
Junte justement a approuvée.
Cette délibération de la Junte a fait son cours; M.Mafrica parle
de la nécessité que la convention aurait dû venir au Conseil: à cet
égard je prendrai toutes les informations légales et rien n'empêche
que, si c'est ainsi, l'on revient au Conseil.
Mais je crois que justement il faut sortir de cette impasse; il
faut que cette association puisse travailler de plein accord entre
les membres actuels et les anciens membres. Et donc personnellement
j'ai déjà convoqué les jours passés d'un côté M.Collomb, en tel que
Président de l'association, pour discuter avec lui de certains
problèmes, pour avoir de lui toute la documentation nécessaire. Par
exemple, pour ce qui concerne M.Collomb, je conviens avec M.
Mafrica qu'une association, surtout une association de protection,
doit vivre de volontariat. J'ai eu des rencontres avec
l'association ENPA, qui entretemps a eu un nouveau directif, et je
me suis dit prêt à faire l'intermédiaire entre AVAPA et ENPA, pour
que les nouveaux sociétaires de l'ENPA puissent être utiles aussi à
la gestion du chenil. J'ai conseillé cela à M.Collomb et j'ai
pretendu qu'il y ait du volontariat à l'intérieur du chenil. C'est
sur cette requête que M.Collomb a envoyé à toutes les associés de
l'AVAPA une lettre dans laquelle il demande de se rendre disponible
pour du volontariat, évidemment volontariat qui doit être tant soit
peu réglé pour être utile à l'association même.
J'ai eu d'autre part, puisqu'il faut essayer d'entendre les
différentes cloches, une première rencontre avec M.me Milanesio, en
tant que représentant d'un groupe des anciens fondateurs de
l'AVAPA; nous avons longuement discuté, elle a promis toute une
série de documents qu'elle me fournira assez bientôt. J'ai même dit
qu'on continuera dans ces réunions, jusqu'à arriver à une
confrontation entre les parties intéressées, M.Collomb et le
nouveau directif de l'AVAPA, d'un côté, les membres de l'ancien
directif de l'autre et évidemment le soussigné et des responsables
du service compétent de l'Assessorat. Tout cela dans le but de
sortir de cette impasse, d'éclaircir toutes les choses, parce qu'il
est vrai qu'au mois de mai j'ai reçu une lettre d'une partie des
sociétaires qui allait dans un sens, mais en même temps j'ai reç,u
des lettres et des procès-verbaux qui allaient en sens contraire,
et c'est justement pour cela que je prétends maintenant d'avoir
toute la documentation de l'AVAPA et donc le livre des
procès-verbaux, de discuter ceci d'un côté avec le directif, de
l'autre côté avec M.me Milanesio et les autres membres qui ne font
plus partie du directif, justement pour arriver à une confrontation
et connaître la vérité. Sur les bases de cette connaissance nous
pourrons établir une gestion qui soit solide du chenil même.
C'est pour cela que j'accepte cette confrontation et j'accepte
en partie, en demandant de pouvoir la modifier, la motion qui est
présentée, parce que, face à cette situation, je crois que c'est
juste de se confronter et de pouvoir prendre, face à la Commission
compétente, des décisions qui soient équitables et j'espère aussi
définitives.
Je propose de modifier la partie de cette motion qui dit
"a
sospendere l'emanazione dei provvedimenti attuativi della predetta
convenzione"
, parce qu'au point de vue du financement, comme il
y avait une convention signée, l'argent a été versé, aussi parce
qu'il fallait quand même que l'association puisse gérer le chenil.
Suspendre le tout maintenant signifierait avoir le vide et donc un
moment d'abandon des animaux qui sont à l'intérieur du chenil
même.
Donc je demanderais aux Conseillers qui ont proposé cette motion
de transformer la motion dans ce sens:
"Delibera di impegnare
l'Assessore all'Agricoltura, Foreste ed Ambiente Naturale:
1) a condurre un approfondito esame sul fatto di cui in premessa
e sulla conduzione del canile regionale;
2) a sottoporre entro 60 giorni alle Commissioni competenti i
risultati dell'esame stesso per le determinazioni del caso".
Ceci donc dans le but, à travers le service compétent et le
membre de l'Assessorat qui est à l'intérieur non du comité de
direction mais comme réviseur des comptes, de pouvoir examiner
toute la documentation des uns et des autres, de faire les
confrontations nécessaires, de porter face aux Commissions un
premier examen, donc de faciliter la tâche des Commissions. Après
l'examen de la relation que l'Assessorat posera à l'attention des
Commissions, ces dernières pourront décider pour l'avenir de la
convention et du chenil lui-même.
Si ceux qui ont proposé la motion sont d'accord d'accepter cette
modification, nous voterons en faveur de la motion.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Très brièvement. Je voudrais m'associer
aux paroles de M.Perrin et exprimer mon profond regret pour la
disparition de M.Kaisermann.
J'en profite pour préciser quelques données du temps passé,
parce que M.Kaisermann, M.lle Viglino et moi-même avons longtemps
collaboré et l'épisode auquel l'Assesseur a fait allusion a été une
petite dispute intérieure, une espèce de "Blitzkrieg", qui a mis
l'ancienne direction de l'ENPA en minorité. Cela n'a pas été
supporté, il y a eu reconvocation par le Commissaire des comices
électoraux intéressés et la situation a été renversée.
A l'époque les chiens ne donnaient pas beaucoup d'ennui, parce
qu'il fallait construire le chenil; il y a eu par contre quelques
problemes avec les vaches, qui étaient cruellement marquées.
M.Rollandin à l'époque avec beaucoup de doigté a obtenu en quelques
heures que les vaches puissent continuer d'être marquées.
Le rapport que nous avons eu a été assez continu et nous avons
bien collaboré avec M.Kaisermann. C'est pourquoi j'ai voulu le
rappeler ce soir.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Non sono il proponente della mozione,
però, se devo essere sincero, come è mio costume, devo dire che la
risposta dell'Assessore non mi ha soddisfatto. Non è una
interpellanza questa: ci sono dei fatti che sono stati portati
all'attenzione di questo Consiglio sui quali si è bellamente
sorvolato. Ci siamo sentiti fare tutta una ricostruzione che
conosciamo benissimo, nessuno ha detto che il tipo di gara fosse
irregolare o che non sia andata a finire nel modo più corretto
possibile; il problema è un altro. Ho detto e ribadisco che ad un
certo momento la maggioranza del consiglio direttivo dell'AVAPA ha
mandato una lettera all'Assessore rappresentando una certa
situazione, e questo succedeva il nove maggio. L'Assessore non ha
sentito l'interesse di riparlare con queste persone, ha invece
sentito il piacere di parlare con il sig. Collomb e di iscriversi
all'associazione golpista di Collomb. E' vero che non è la P2,
parliamoci chiaro: non è certamente un rimprovero che posso fare
all'Assessore, ma da quello che mi risulta l'Assessore appartiene
alla nuova AVAPA. Ripeto, non è appartenere alla P2, sia ben
chiaro, però quel ruolo di
super partes
che l'Assessore
vuole assumere in questa vicenda mi sembra che non sia tanto
proponibile.
Con questo, non ne voglio fare una questione politica, ho detto
solo che ne volevo fare una questione di verità. Penso che sarebbe
bene per tutti, per evitare malintesi, che questa vicenda venisse
demandata alla Commissione competente e venisse approfondita in
quella sede, presente l'Assessore come parte, insieme a tutti gli
altri, altrimenti qui c'è qualcuno che scrive una lettera e non
viene preso in considerazione, altri che arrivano e dicono che va
tutto bene e vengono presi in considerazione. Ho l'impressione che
questo non sia il modo più logico di funzionare, però, ripeto, non
voglio fare polemiche, avevo solo da dire delle cose.
Preciso che la sig.ra Milanesio, citata dall'Assessore, è mia
sorella, è la sig.ra Primerano; questi problemi li conosco perchè
ne ho sentito parlare tanto, non ne ho mai fatto oggetto di una
iniziativa personale, perchè ritenevo di cattivo gusto farlo, però,
visto che sono un Consigliere regionale non posso sottrarmi, in
presenza di una mozione, a dire le cose che penso.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- L'illustrazione che ho fatto della
mozione aveva lo scopo di portare il maggior numero possibile di
consensi al voto della stessa e questo è ancora l'obiettivo che noi
ci proponiamo, cioè quello di poter approfondire e risolvere questo
problema.
Se la questione è sul punto 1, cioè se la sospensione dei
provvedimenti attuativi può creare dei problemi, siamo disposti a
rinunciare al punto 1, anche se ribadisco che a nostro giudizio gli
atti per cui è richiesta la sede referente in Commissione sono atti
che poi devono venire all'approvazione del Consiglio.
Chiedo anche al Presidente del Consiglio di inviare al
Presidente della Commissione di Coordinamento ed alla Commissione
stessa copia di quel provvedimento che abbiamo preso a modifica del
regolamento, con cui si elencavano gli atti che secondo questo
Consiglio devono essere sottoposti alla sede referente dello
stesso. Non so se la Commissione di Coordinamento, il Presidente
della Commissione di Coordinamento hanno sempre presente questo
elenco; gradirei che fosse ben presente e sono convinto che questa
procedura non è stata ancora completata. L'Assessore faccia tutte
le verifiche del caso, ma un voto del Consiglio che stabilisce
quali sono gli atti che devono essere visti e votati dal Consiglio
non può essere disatteso neppure dalla Commissione di Coordinamento
o dal Presidente della Commissione di Coordinamento.
Per quel che riguarda il punto 2 della mozione, credo che le
osservazioni fatte dal Consigliere Milanesio debbano essere tenute
presenti, per cui questa procedura proposta dall'Assessore di
sentire le parti separatamente e poi riferire sui suoi accertamenti
in Consiglio probabilmente non soddisfa la possibilità per le
Commissioni di conoscere direttamente, magari in un confronto fra
gli interessati, quale effettivamente è la verità delle cose.
Quindi, chiedo alla Giunta se può essere approvato il punto 2 così
come era stato formulato:
"a sottoporre la materia in modo
documentato all'esame delle Commissioni consiliari competenti"
,
perchè le stesse poi decidano chi sentire e come proseguire nel
lavoro.
Non mi pare che ci sia una volontà preconcetta nei confronti di
nessuno, c'è solo la volontà di chiarire le cose, di dare una
soluzione ad un problema che appassiona centinaia di persone in
questa Regione, che hanno questo sentimento e questa volontà di
occuparsi degli animali.
Presidente
- Ha chiesto di parlare il Consigliere
Riccarand, ne ha facoltà.
Riccarand (NS)
- Molto rapidamente, dichiaro di non
essere assolutamente soddisfatto del tipo di risposta che
l'Assessore ha dato alle argomentazioni che sono state presentate
sulla discussione di questo argomento. Mi sembra che ancora una
volta si sia voluto scantonare da una serie di problemi gravi che
ci sono. In particolare, credo che i colloqui di cui ha parlato
l'Assessore con Collomb non mi pare che abbiamo scaturito in questo
periodo delle decisioni positive.
Per quanto riguarda la questione del volontariato, l'Assessore è
a conoscenza di una lettera in data 31 ottobre 1989, con cui il
sig. Collomb fa sì formalmente una apertura al volontariato, ma in
realtà si rivolge alle associazioni protezionistiche, alle persone
disponibili, per informarle che il volontariato, se proprio
vogliono farlo, può consistere soltanto in lavori umili, in
somministrazione di cibo, recupero per le strade di animali
randagi, lavori manuali, ecc., cioè proprio le attività che
normalmente non fanno i volontari, che si occupano soprattutto di
accompagnare fuori i cani.
Quando da un punto di vista formale sembra che si voglia
cambiare rotta, in realtà si mantengono e si ripropongono le
vecchie situazioni. Quindi ritengo che sia necessario che su questo
argomento la discussione in Commissione vada fatta rapidamente, in
tempi brevi, e che sia la più aperta possibile, in modo che sia la
Commissione stessa a poter sentire tutte le persone e tutti i
soggetti che sono interessati e che sono in causa in questa
vicenda.
L'ultima osservazione che volevo fare è questa: ero stato
informato che in questa associazione ultimamente erano entrati dei
funzionari regionali, però (non so se ho capito bene quello che
diceva il Consigliere Milanesio) sembra che lo stesso Assessore si
è iscritto a questa associazione. Su questo vorrò avere dei
chiarimenti, perchè se questo è vero, mi sembra un fatto di una
inopportunità totale. Non riesco a capire come possa esserci un
Assessore che è parte in causa all'interno di una associazione a
cui viene affidato in gestione un servizio dall'Amministrazione. Su
questo vorrei avere un chiarimento.
Presidente
- Al Consigliere Mafrica, quale uno dei
Consiglieri proponenti della mozione, faccio presente che siamo in
presenza della fattispecie dell'art. 105, punto 2, dove è detto
che, nel caso di presentazione di emendamenti sostitutivi, il
proponente può chiedere che sia votato il testo della mozione.
Ritengo che a questo punto il Consigliere debba fare una scelta: se
accettare l'emendamento proposto dall'Assessore, oppure mantenere
il testo.
Ha chiesto di parlare il Consigliere Mafrica, ne ha facoltà.
Mafrica (PCI)
- Chiedo che sia possibile fare una piccola
sospensione, per concordare un testo nella riunione dei Capigruppo
con la Giunta.
Presidente
- Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
Perrin (UV)
- Ce que j'avais proposé, si on enlève le
point n° 1 de la motion du parti communiste, équivaut grosso modo à
la même chose.
Pour pouvoir présenter à la Commission, il faudra qu'il y ait un
examen préalable de la part de l'Assessorat, ce qui était mon point
n° 1. Le point n° 2 de la motion et ce que j'avais indiqué disent
plus ou moins la même chose, et donc en modifiant ultérieurement:
"a sottoporre la materia in modo documentato all'esame delle
Commissioni entro 60 giorni".
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Rimarrebbe quindi:
"Delibera
di
impegnare l'Assessore all'Agricoltura, Foreste ed Ambiente Naturale
a sottoporre la materia in modo documentato all'esame delle
Commissioni consiliari competenti entro 60 giorni".
Ritiro la proposta di sospensione, credo che si possa accettare
questo testo, essendo inteso che le Commissioni stabiliranno, dopo
la presentazione da parte dell'Assessore, come procedere nell'esame
della materia.
Presidente
- Pongo in votazione la mozione nel testo così
modificato:
.
MOZIONE
In data 14 luglio 1989, con deliberazione n. 6512, la Giunta
regionale ha approvato una bozza di convenzione da stipulare con
l'Association Valdôtaine pour la Protection des Animaux (AVAPA) per
la gestione del canile di proprietà regionale.
Nel testo della convenzione si afferma che l'AVAPA è
rappresentata dal sig. Renato COLLOMB, in qualità di Presidente
protempore.
Poichè è pervenuta a tutti i gruppi consiliari copia di una
lettera con cui cinque componenti del Consiglio direttivo
dell'AVAPA diffidano il Presidente protempore dal dare corso ad una
convenzione con la Regione, sostenendo che il "Presidente non è un
organo decisionale dell'Associazione, bensì organo esecutivo delle
decisioni assunte dagli organi previsti dallo Statuto", allo scopo
di consentire una valutazione delle possibili conseguenze della
nuova situazione di conflitto venutasi a creare in seno alla
società che gestisce il canile regionale.
Il Consiglio della Valle d'Aosta delibera
di impegnare l'Assessore all'Agricoltura, Foreste ed Ambiente
Naturale a sottoporre la materia in modo documentato all'esame
delle Commissioni consiliari competenti entro 60 giorni.
Esito della votazione:
Votanti, presenti e favorevoli: 28
Il Consiglio approva all'unanimità.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK