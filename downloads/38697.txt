Consiglio Regionale della Valle d'Aosta - Oggetto del Consiglio n. 2191 del 8 giugno 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2191 del 8 giugno 2016 - Resoconto
OGGETTO N. 2191/XIV - Disegno di legge: "Disposizioni in
materia di promozione degli investimenti".
Rosset (Presidente) -
Punto all'ordine del giorno n.
31.02. Ha chiesto la parola il Consigliere Farcoz, ne ha
facoltà.
Farcoz (UV) -
Souvent, dans ce Conseil, on a rappelé
comme il n'existe pas une vraie autonomie institutionnelle sans
l'existence d'une forte autonomie financière.
Le décalage des ressources qui a subi le bilan régional dans ces
dernières années est dû à l'addition de trois facteurs de
dérivation étatique. Le premier est le pacte de stabilité, en tant
que limite de dépense, qui est établi par des contraintes
européennes ; le deuxième est la contribution à l'État italien pour
sa période de forte difficulté identifiée avec des critères qui
nous avons toujours dénoncé et, enfin, les sentences de la Cour
Constitutionnelle, qui vont dans la direction de reconnaître à
l'État des entrées qu'autrefois étaient reconnues à la Région.
Tout cela, en plus, est réglé par des accords fiscaux, qui ne
sont pas respectés par l'État italien. Facteurs, qui, heureusement,
après le travail du Gouvernement, des parlementaires et du Conseil
régional, sont en train d'être dépassés et l'équilibre du budget en
est la démonstration la plus claire.
Ce préambule simplement pour rappeler que notre autonomie
financière se base sur un pacte, lequel sur la carte permet à la
Vallée d'Aoste de percevoir les dix dixièmes de la plupart des
impôts perçues dans notre Région, ce qui nous met dans la condition
d'employer nos finances presque à plein titre, et par conséquent
ressort la nécessité de promouvoir des actions qui puissent
augmenter les entrées dans le bilan valdôtain.
Le but, donc, de ce dessein de loi résulte celui d'augmenter les
investissements en Vallée d'Aoste pour augmenter d'un côté les
revenus régionaux et de l'autre l'occupation. En particulier,
certains secteurs de production sont en train de travailler
fortement dans le marketing afin de donner une image perçue
d'entreprise qui respecte certains paramètres, qui sont
particulièrement appréciés et à la une ; la Vallée d'Aoste est à
même d'offrir ses caractéristiques qui pourraient être ainsi
synthétisées : smart (petit), green (vert) et soutenable.
Dessin de loi, ce que je vais vous présenter aujourd'hui, qui
ensemble à une diminution de la bureaucratie et par conséquent des
réponses efficaces de la part de l'administration publique et à une
nouvelle fiscalité, comme celle liée à la zone franche, permet à la
Vallée d'Aoste de devenir un lieu où les entreprises peuvent
trouver les moyens nécessaires pour développer leurs réseaux et
leurs productions.
In dettaglio, la Regione intende sostenere grandi progetti di
investimenti produttivi, attività di ricerca, innovazione,
qualificazione, riqualificazione professionale delle risorse umane;
intende inoltre rafforzare lo strumento delle reti d'impresa
consentendo così di valorizzare il contributo alla qualificazione
dell'apparato produttivo e all'incremento dell'occupazione fornito
dalle imprese industriali, artigianali e cooperative. Infine
incentiva la politica della promozione della regione sui mercati
esteri e la politica di attrazione degli investimenti, favorendo lo
sviluppo del territorio.
Il presente disegno di legge si compone in sette articoli.
L'articolo 1 reca le finalità dell'intervento normativo, che
intende promuovere in particolare il rafforzamento delle imprese,
valorizzare i loro progetti di investimento e favorire l'afflusso
di investimenti nel territorio regionale.
L'articolo 2 introduce lo strumento degli accordi per
l'insediamento e lo sviluppo che possono essere stipulati tra la
Regione e medie e grandi imprese industriali per il finanziamento
di progetti di crescita delle imprese esistenti e programmi di
riconversione produttiva aventi per oggetto nuovi insediamenti
produttivi che si caratterizzino per l'elevato valore degli
investimenti; l'accrescimento della capacità competitiva; i
significativi livelli di ricerca, sviluppo tecnologico e capacità
di innovazione; la formazione; la qualificazione e la
riqualificazione professionale delle risorse umane; la
sostenibilità ambientale e sociale; gli effetti positivi
sull'occupazione. La Regione sostiene i progetti di investimento
delle imprese mediante agevolazioni, ai sensi e nei limiti
stabiliti dalla normativa europea vigente in materia di aiuti di
Stato e nei limiti della dotazione di risorse finanziarie assegnate
alle leggi regionali di settore. Il comma 4 stabilisce che per
garantire parità di condizioni e trasparenza nell'accesso agli
accordi, la Giunta regionale approvi con propria deliberazione un
apposito bando finalizzato all'acquisizione di manifestazioni di
interesse per la definizione e la stipulazione degli accordi. Il
bando contiene - come stabilito dal comma 5 - i criteri per
l'individuazione degli investimenti di interesse regionale;
l'individuazione delle risorse finanziarie disponibili e dei
soggetti beneficiari; le modalità di presentazione e di valutazione
delle domande e la tipologia degli investimenti finanziabili;
l'intensità degli aiuti e la modalità di erogazione. Il comma 6
prevede che la Regione favorisca il ricorso agli accordi in
presenza di programmi di chiusura aziendale, di significativa
riduzione dell'attività produttiva o di delocalizzazione
dell'attività.
L'articolo 3 definisce al comma 1 il contenuto degli accordi; al
comma 2 le modalità di approvazione degli stessi.
L'articolo 4 stabilisce che la Regione promuova la formazione di
reti di impresa per valorizzare il contributo delle imprese
industriali, artigianali, cooperative alla qualificazione
dell'apparato produttivo e all'incremento dell'occupazione.
L'articolo 5 stabilisce al comma 1 che la Regione, anche
avvalendosi delle società
in house
regionali e della Camera
valdostana delle imprese e delle professioni, stipuli accordi di
collaborazione con altre Regioni e con istituzioni internazionali
per la promozione sui mercati esteri e di attrazione degli
investimenti; il comma 2 stabilisce che la Regione ricerchi
investitori nazionali ed esteri, promuova a livello internazionale
la sua immagine e le opportunità di investimento nel territorio e
valorizzi le realtà produttive regionali e le aree pubbliche
disponibili per l'insediamento delle imprese.
L'articolo 6 reca le misure di contrasto alle delocalizzazioni
produttive, stabilendo in particolare che le imprese dei
beneficiari dei contributi in conto capitale a valere sulle finanze
regionali in relazione ad un sito incentivato, che entro tre anni
dalla concessione dei medesimi delocalizzino la propria produzione
da un sito presente nel territorio regionale ad uno Stato non
appartenente all'Unione europea con conseguente riduzione del
personale di almeno il 50 per cento, decadono dai benefici e hanno
l'obbligo di restituire i contributi in conto capitale percepiti.
La Giunta regionale stabilisce con propria deliberazione le
modalità e i termini di restituzione. Il comma 2 prevede che per le
aree dismesse, a seguito di delocalizzazione produttiva, non è
possibile modificare la destinazione d'uso per un periodo non
superiore a vent'anni. L'articolo 7, infine, reca le disposizioni
finanziarie.
Presidente -
Non ci sono richieste di intervento, chiudo
la discussione generale.
Ha chiesto la parola l'Assessore Donzel. Ne ha facoltà.
Donzel (PD-SIN.VDA) -
Mi sarebbe piaciuto sentire cosa
dicevano i colleghi, ma nessun problema a presentare questo disegno
di legge. Ringrazio, a nome della maggioranza, il collega Farcoz
per l'ampia ed esaustiva illustrazione, quindi davvero grazie per
l'attenzione che ha prestato a questo documento. Io lo ritengo
estremamente importante, ritengo che sia uno di quei tasselli, di
cui parlavamo prima, che serve a completare il quadro.
Ovviamente gli accordi a cui si fa riferimento in questo tipo di
disegno di legge, riguardano soprattutto grandi e medie
imprese.
La prima cosa che voglio chiarire è che non c'è nessuna
distrazione rispetto alla realtà del piccolo, perché quella avviene
direttamente: i nostri artigiani possono incontrare direttamente
"Finaosta", possono parlare con le nostre strutture. Evidentemente,
quando si parla con dei soggetti di più ampio respiro, è opportuno
che un accordo, un bando, dettagli chiaramente la tipologia
dell'investimento che viene fatto e sia chiaro, pubblico e
trasparente il tipo di intervento che c'è. A supporto di questo c'è
una legge, ci mettiamo al passo e per certi versi spero al più
presto anche in corsa nelle prime posizioni insieme a Regioni come
l'Emilia-Romagna o la Provincia di Trento, che hanno già adottato
strumenti simili, quindi anche noi, in qualche modo, stiamo al
passo con i tempi. Penso che l'approvazione di un disegno di legge
come questo, possa davvero aprire, dare corso.
Quando prima mi si sollecitava a dire che cosa si faccia
concretamente, rispondo che queste sono le azioni necessarie per
tradurre i sogni contenuti nel programma di prima in azioni
concrete, che si manifesteranno anche in tempi molto brevi.
Presidente -
Ha chiesto la parola il Consigliere Chatrian
per dichiarazione di voto. Ne ha facoltà.
Chatrian (ALPE) -
Abbiamo avuto modo diverse volte in
Commissione di confrontarci su questo disegno di legge, ma la
novità per quanto riguarda la nostra legislazione, come Regione
Valle d'Aosta, secondo noi, è l'articolo 2, in cui questo principio
viene sancito con questo disegno di legge, con questa proposta.
In questi giorni abbiamo cercato di confrontarci anche con
colleghi di altre Regioni, anche a Statuto speciale. In altre
Regioni, magari li chiamano con dei nomi diversi, ma il principio,
chiaramente inserito in legge, è che il pubblico deve avere gli
strumenti per creare le condizioni per potenziare i nuovi
insediamenti; questo stesso principio a cui noi prima noi non
facevamo riferimento e che avete deciso di inserire in questo
disegno di legge n. 77.
Come dicevo e dicevamo prima con i colleghi, parlando del piano
votato solo pochi minuti fa, questo è un tassello, un passo che si
fa in avanti per poter creare quelle condizioni che a oggi in Valle
d'Aosta non ci sono ancora. È un passaggio che valutiamo
positivamente; valutiamo positivamente anche l'emendamento
presentato, che porta da 10 a 25 mila euro "la possibilità di",
quindi sono due passaggi di principio che ci vedono favorevoli.
Soprattutto l'articolo 2 crea le condizioni che a oggi non
avevamo ancora. Normale che questo disegno di legge cerchi di dare
delle risposte ad aziende più strutturate, più grandi inserendolo
come principio, poi tutta un'altra cosa ancora è dare corso, dare
gambe a quanto si diceva in Commissione solo nella scorsa
settimana.
Annuncio il nostro voto favorevole a questo tassello, al passo
avanti che viene fatto con questo disegno di legge, sempre
mantenendo la barra non solo diritta, ma più performante. Lo
dicevamo al collega Donzel, anche da parte delle grandi aziende che
sono più strutturate rispetto al semplice artigiano o alla piccola
azienda, comunque ci si aspetta che ci sia veramente un
feedback
e una rapidità non solo temporale, ma anche nelle
risposte, per poter addivenire a dei risultati perché - al di là
del principio che oggi andiamo a sancire e a votare, quindi a
legiferare - la parte importante è che tutto questo serva a creare
posti di lavoro.
Lo dico sempre, lo diciamo sempre come ALPE, il
but
finale, principale, è creare occupazione e posti di lavoro e, se si
riesce a farlo a costo bassissimo, possiamo permetterci, come
pubblico, di andare a investire le risorse risparmiate dove siamo
più deficitari, in settori tipo i trasporti, e quindi colmare
quelle carenze che oggi ci pesano da tutti i punti di vista, sia
per la comunità valdostana, chi ci abita, sia per i turisti e anche
per chi fa impresa e per chi deve avere quei collegamenti.
Quindi noi lo diciamo, come gruppo di ALPE, proprio a voce alta:
al di là delle risorse, la sfida più performante è da una parte
fissare, come pubblico, le condizioni per creare posti di lavoro al
minor costo possibile - se le imprese giustamente devono fare
impresa, stare in piedi - e dall'altra allocare quelle risorse
pubbliche per colmare quel
gap
che patiamo rispetto a
tantissime altre Regioni, a Statuto speciale ma anche ordinario.
Siamo molto indietro, siamo ancora al Far West.
Penso che questa sia un po' la sintesi finale e noi voteremo a
favore di questo disegno di legge.
Presidente -
Ha chiesto la parola il Vicepresidente
Cognetta, ne ha facoltà.
Cognetta (M5S) -
Per confermare il voto dato in
Commissione, che è stato di astensione rispetto a questo
provvedimento. Un provvedimento che sicuramente è un buon punto di
partenza: in Commissione avevamo detto che c'era un problema
finanziario che è stato risolto con l'emendamento che è arrivato,
però c'era e permane un problema di gestione complessiva del
marketing
della Valle d'Aosta.
Purtroppo continuiamo a tenere spezzettate le varie
problematiche, mentre invece dovremmo cercare di fare più squadra,
anche perché siamo un territorio piccolo, anche perché abbiamo
problematiche diverse, ma soprattutto perché, finanziariamente, è
la soluzione migliore.
Questo provvedimento va nella direzione giusta, secondo me, ma,
ancora una volta, tiene divisi gli orti ed è una modalità - anche
secondo i criteri di tipo manageriale, di tipo finanziario -che ci
fa sprecare più risorse.
Quindi, se nell'ambito della promozione dei distretti
industriali e delle possibilità di insediamento ci possono essere
le promozioni di tutto quello che è la Valle d'Aosta, sarebbe
secondo me anche un'economia ulteriore, oltre al fatto di poter
fare interessare il territorio sia di un'iniziativa che dell'altra
e quindi potrebbe darci maggiori sviluppi. Chiaramente è un passo
avanti piccolo, in ritardo - come ha ammesso giustamente lei,
Assessore - però perlomeno è già buono che stiamo cominciando a
farlo.
Quindi il mio sarà un voto di astensione, perché apprezzo la
buona volontà ma siamo ancora all'inizio.
Presidente -
Ha chiesto la parola il Consigliere
Gerandin, ne ha facoltà.
Gerandin (UVP) -
Indubbiamente questa legge va nella
giusta direzione. Sono anni che sosteniamo che se si vuole dare un
minimo di prospettiva al sistema finanziario, soprattutto alla
capacità di autofinanziarsi - visto comunque che il futuro che
aspetta la Valle d'Aosta è quello del pareggio di bilancio - se noi
non saremo in grado di aumentare la parte relativa alle entrate,
difficilmente avremo delle prospettive di carattere economico per i
cittadini valdostani.
Ricordiamoci che oltre il 93 percento del bilancio regionale
deriva dall'imposizione diretta: le tasse o comunque le imposte
pagate sul territorio. Pertanto, non ho alcuna remora di dire che è
un passo molto importante in questa direzione.
I miei dubbi, Assessore, Concernono le disponibilità
finanziarie. Nel UPB 01.11 per il 2016 ci sono 220 mila euro e per
il triennio sono destinati 220 mila euro nei tre anni; è chiaro che
mancheranno le risorse che derivano dai fondi europei, immagino, da
questo bilancio di previsione, però è mia convinzione che anche la
Regione debba metterci qualcosa di suo, perché altrimenti rischiamo
di avere tante idee, anche molto belle, ma non avere poi i mezzi
economici per dargli gambe e corpo. Per cui, con questa
raccomandazione, voterò a favore di questo disegno di legge.
Presidente -
Non ci sono altri interventi, possiamo
procedere con la votazione.
Presenti: 33
Votanti: 32
Favorevoli: 32
Astenuti: 1 (Si è astenuto il Vicepresidente Cognetta).
Il Consiglio approva.
Proseguiamo con l'articolo 2: stesso risultato. Articolo 3.
Dichiaro aperta la votazione.
Presenti: 34
Votanti           
:33
Favorevoli: 33
Astenuti: 1 (Si è astenuto il Vicepresidente Cognetta).
Il Consiglio approva.
Articolo 4 stessa votazione. Articolo 5 stessa votazione.
Articolo 6 stessa votazione.
All'articolo 7 c'è l'emendamento dell'Assessore, in sostituzione
dell'articolo 7 (Disposizioni finanziarie). Se l'Assessore vuole
illustrare, altrimenti metto in votazione l'articolo emendato.
Dichiaro aperta la votazione.
Presenti: 34
Votanti           
: 33
Favorevoli: 33
Astenuti: 1 (Si è astenuto il Vicepresidente Cognetta).
Il Consiglio approva.
Articolo 7 bis con l'emendamento della IV Commissione. Dichiaro
aperta la votazione.
Presenti: 34
Votanti           
: 33
Favorevoli: 33
Astenuti: 1 (Si è astenuto il Vicepresidente Cognetta).
Il Consiglio approva.
Metto in votazione il disegno di legge nel suo complesso.
Dichiaro aperta la votazione.
Presenti: 34
Votanti: 33
Favorevoli: 33
Astenuti: 1 (Si è astenuto il Vicepresidente Cognetta).
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK