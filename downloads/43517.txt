Consiglio Regionale della Valle d'Aosta - Oggetto del Consiglio n. 830 del 22 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 830 del 22 luglio 2021 - Resoconto
OGGETTO N. 830/XVI - Interpellanza: "Stanziamenti del
bilancio regionale a favore di interventi per opere pubbliche di
cui alla legge regionale 80/1990".
Bertin (Presidente) -
Punto n. 34 all'ordine del giorno.
Si è prenotato per l'illustrazione il consigliere Aggravi, ne ha
facoltà.
Aggravi (LEGA VDA) -
La legge regionale 80 del 1990,
denominata "Interventi finanziari per opere pubbliche destinata
all'assistenza delle persone anziane, inabili e handicappate", è
una legge che prevede che la Regione possa intervenire per la
realizzazione di opere pubbliche destinate all'assistenza di
persone anziane, inabili e handicappate, mediante la concessione di
contributi in conto capitale agli enti locali per l'acquisto e la
fornitura di arredi, attrezzature, la progettazione e la
manutenzione straordinaria, la ristrutturazione e l'ampliamento e
la costruzione di stabili, compresa l'acquisizione di aree
destinate all'assistenza delle persone, nonché per la sostituzione
di parti essenziali di impianti e di attrezzature.
Nel corso dell'audizione, se non erro di fine mese scorso, sulla
Casa di riposo Festaz è emerso che, per la natura che oggi ha la
casa di riposo, non possa beneficiare degli interventi di cui a
questa legge. Ovviamente non è che la volontà dell'interpellanza
sia legata specificatamente a questa legge, ma per comprendere
soprattutto se quello che è previsto da questo intervento possa
essere esteso nell'ambito, ad esempio, dell'attività di definizione
del piano della salute regionale. Questo perché? Perché da un lato
cerchiamo di capire; poi sappiamo già che probabilmente in una
prossima Commissione verrà presentata la bozza del piano, da quello
che abbiamo appreso oggi. Ma detto questo, vorremmo capire se possa
esserci questa possibilità, tenuto conto che nel corso delle
audizioni, tra le varie cose, è stato sottolineato il fatto che
oggi la casa di riposo, come anche altre realtà, lo sappiamo, hanno
bisogno soprattutto di forti investimenti dal punto di vista
strutturale, per mettersi ovviamente al passo con i tempi e
soprattutto fornire servizi di qualità.
A fronte di questo chiediamo all'Assessore competente a quanto
ammontino gli stanziamenti a oggi presenti in bilancio a favore
degli interventi di cui alla citata legge e le relative richieste
già formulate dagli enti locali, se ve ne sono, se siano previste e
quali modifiche alla legge 80 nell'ambito o a seguito o anche al di
fuori della prossima definizione del piano della salute e se sia
quindi intenzione, sempre nell'ambito della definizione di questo
piano, permettere a strutture, come la Casa di riposo Festaz, di
beneficiare degli interventi di cui alla legge 80 del1990.
L'obiettivo di questa interpellanza, come ho detto tra le righe,
è anche quello di avere un po' più chiara una visione di quelle che
saranno le prospettive di strutture come quelle della casa di
riposo e soprattutto avere magari contezza di quella che può essere
la linea che il Governo intende definire per quello che riguarda
gli interventi di natura strutturale su questo tipo di strutture.
Poi ovviamente ci sarà il momento di valutarlo più in dettaglio,
nel momento in cui il piano della salute regionale verrà presentato
in Commissione.
Presidente -
Per la risposta l'assessore Barmasse.
Barmasse (UV) -
Per quanto riguarda l'ammontare degli
stanziamenti a oggi presenti in bilancio a favore di interventi di
cui alla legge regionale 80 del 1990 e le relative richieste già
formulate dagli enti locali, lo stanziamento di bilancio è pari a
700 mila euro annui. In sede di assestamento di bilancio è stato
richiesto per il 2021 un incremento pari a 1.480.000 euro, in
relazione alle maggiori richieste di contributo pervenute.
Di seguito sono elencate le domande pervenute per l'ammissione a
contributi per la legge 80 dal riparto 2021: Aosta, 9 mila euro;
Mont Rose, 155.152 euro; Evançon, 234.631 euro; Valdigne, 1655
euro; Mont-Cervin, 73.465 euro; Mont-Emilius, 277.873 euro;
Grand-Paradis, 53.502 euro, per un totale di 805.279 euro. L'Unité
Grand-Paradis ha inoltre richiesto, con nota del 14 giugno 2021, di
integrare il contributo concesso nel 2020, spesa ammessa 2.252.582
euro, contributo concesso 588.000 euro che, prevedendo la
percentuale massima di contributo dell'80 percento, richiederebbe
ulteriori 1.214.000 euro; tale richiesta riguarda le microcomunità
per anziani di Cogne e di Sarre. L'ammontare degli stanziamenti,
700 mila euro più 1.480.000 euro, copre pertanto la somma delle
richieste, cioè 805.279 euro più 1.214.027 euro.
Se siano previste le modifiche alla legge regionale 80
nell'ambito della prossima definizione del piano della salute
regionale, la mia risposta è no, non abbiamo previsto modifiche di
questa legge anche nel piano della salute.
Se sia intenzione, sempre nell'ambito della definizione del
piano della salute regionale permettere a strutture, come la Casa
di riposo GB Festaz, di beneficiare degli interventi di cui alla
legge regionale 80 del 1990, la concessione di contributi a GB
Festaz, che è una istituzione pubblica di assistenza e beneficenza,
è puntualmente disciplinata dalla legge regionale 34 del 2004 e
dalle dgr annuali collegate a essa. Non ravvisiamo in questo
momento dei motivi per modificare tale disciplina, facendo
confluire i contributi al GB Festaz sulla legge 80 1990.
Presidente
- Per la replica il consigliere Aggravi.
Aggravi (LEGA VDA) -
La ringrazio per la risposta alla
prima domanda, sulle altre due sinceramente mi aspettavo un
ragionamento in più, ma forse avrò risposta nel momento in cui
vedremo il piano della salute.
Come ho già detto in presentazione, la volontà non era tanto
quella di capire nel caso specifico cosa si potesse fare o si
volesse fare, posto il fatto che rimango sempre un po' stupido,
come ho già detto in sede di audizione, sulla gestione del rapporto
con la casa di riposo, per cui qui non voglio rientrare sulla parte
delle entrate, però sappiamo che devono essere fatti dei pesanti
investimenti e quindi mi chiedo, a oggi, avendole tolto tra l'altro
una fonte di entrata, come la casa di riposo riuscirà a fare questi
investimenti, posto il fatto che, ricordo, ci sono principalmente
tre enti che non sono di natura privatistica che dovrebbero gestire
la casa di riposo, di cui uno è la Regione che poi è di fatto
quella che contribuisce principalmente. Io mi chiedo poi,
nell'ambito generale della gestione dell'assistenza fornita da
questa struttura, quale sarà il futuro, posto il fatto che lo vedo
molto nebuloso.
Al di là di questo, cercheremo di capire poi nel piano della
salute, al di là degli stanziamenti, al di là della strutturazione
della legge 80, quindi le modalità, quale sarà il futuro di quelle
che venivano chiamate micro, tenuto conto che il costo sicuramente
aumenterà, perché sappiamo che il fabbisogno della nostra
popolazione è ovviamente destinata a un maggior invecchiamento
rispetto al passato, quindi cercheremo di capire e lì speriamo di
avere delle risposte, che siano state fatte delle adeguate
valutazioni in termini di sostenibilità economica sul lungo periodo
e soprattutto che ci siano degli stanziamenti adeguati, ma io direi
soprattutto una gestione complessiva che permetta di evitare in
futuro ulteriori problematiche, come spesso la storia passata ci ha
insegnato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK