Consiglio Regionale della Valle d'Aosta - Oggetto del Consiglio n. 1034 del 25 febbraio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1034 del 25 febbraio 2015 - Resoconto
OGGETTO N. 1034/XIV - Interrogazione: "Informazioni in merito
alla non disponibilità di novità librarie nelle biblioteche
valdostane".
Presidente -
Punto 9 all'ordine del giorno. Per la
risposta la parola all'Assessore Rini.
Rini (UV)
- Grazie Presidente.
Per quanto riguarda la prima domanda, "se conferma la non
disponibilità di novità nelle biblioteche", per l'acquisto di
documenti del Sistema bibliotecario valdostano, il bilancio 2015 ha
stanziato 132.800 euro. Gli uffici competenti stanno predisponendo
gli atti necessari per l'acquisto di abbonamenti a periodici, del
valore pari a 14 mila euro, con una prima tranche di questo
importo. Quindi, no, non confermiamo la non disponibilità.
Per quanto riguarda la seconda
question
, rispetto agli
annunciati 267.250 euro per la gestione del sistema bibliotecario
valdostano - se non erro in una precedente interpellanza, giusto? -
il bilancio 2015 per quegli stessi dettagli di spesa ne assegna
globalmente 223.900, che quindi comprendono l'acquisto di
documenti, il servizio postale per il prestito interbibliotecario,
l'acquisto dei
tag
antitaccheggio, le etichette, le
copertine, le rilegature, il restauro e la valorizzazione del
patrimonio antico, le attività promozionali e di animazione per la
diffusione della lettura, la carta per le fotocopie del pubblico, i
diritti SIAE, le spese per l'aggiudicazione dei contratti,
l'adesione a organismi specializzati di settore, la
digitalizzazione documenti, le innovazioni tecnologiche, le
manutenzioni immobili, l'acquisto di arredi ed altro. Sono
attualmente in corso tutti i procedimenti amministrativi necessari,
volti ad utilizzare tali risorse e a garantire all'utenza
un'adeguata offerta di prodotti e di servizi.
Come già anticipato, per l'acquisizione di documenti, libri, sia
naturalmente in lingua francese che in italiano, gli abbonamenti a
periodici, gli audiovisivi, gli acquisti per l'incremento del fondo
valdostano, i cd e i dvd, i documenti per la biblioteca
dell'ospedale, il bilancio assegna 132.800 euro. Le procedure
amministrative, anche in questo caso, sono in corso e consentiranno
la normale e ordinaria acquisizione dei nuovi documenti.
Grazie.
Presidente
- Per la replica la parola alla collega
Morelli.
Morelli (ALPE)
- Merci Président.
Grazie Assessore per la dovizia di particolari, di cifre, di
poste di bilancio, ma in sintesi sono quattordici mesi che le
nostre biblioteche non possono e non sono nella condizione di poter
acquisire nuovi libri, ad eccezione di qualche piccolissimo
stanziamento che di certo non ha potuto soddisfare le esigenze di
acquisizione, me lo lasci dire. Sono nell'impossibilità di
acquisire dei libri e quindi sono nell'impossibilità di soddisfare
le esigenze minime degli utenti, che quantomeno si aspettano di
trovare sugli scaffali non dico tutto lo scibile che viene
pubblicato in Italia e nel mondo, ma quantomeno l'ultimo libro di
Umberto Eco o il libro di Michel Houellebecq, di cui tanto si è
parlato nelle settimane scorse quando in Francia c'è stato
l'attentato a Charlie Hebdo. Non si aspettano di trovare tutto, ma
sicuramente i titoli di punta quantomeno sì!
Per un sistema bibliotecario che fa 400 mila prestiti e
necessita di 80 mila euro - dico 80 mila euro! - a fronte degli 800
mila della Presidenza del Consiglio per le attività culturali, il
sistema bibliotecario necessita di 80 mila euro per l'acquisto dei
libri, noi troviamo 14 mila euro, finalmente, dopo quattordici mesi
di magra. Quindi, io credo che la sua risposta, ahimè, si commenti
da sola! Noi speriamo che non si voglia far morire per asfissia,
togliendo l'ossigeno ad un sistema che è radicato, che è capillare,
che rende un servizio alla popolazione, che rende la Valle d'Aosta
una regione all'avanguardia dal punto di vista culturale. Noi
speriamo che non si voglia far morire per asfissia, togliendo le
risorse a questo sistema, perché se non ci sono novità librarie,
questi bei contenitori, che sono le nostre biblioteche, si svuotano
piano piano di contenuto. Assessore, noi ci aspettiamo da lei
un'azione performante e puntuale in questo senso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK