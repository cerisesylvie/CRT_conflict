Consiglio Regionale della Valle d'Aosta - Oggetto del Consiglio n. 495 del 26 aprile 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 495 del 26 aprile 1989 - Resoconto
OGGETTO N. 495/IX - DESIGNAZIONE DI TRE COMPONENTI DEL
CONSIGLIO DI AMMINISTRAZIONE DELLA COSTITUENDA DIGRAVA S.P.A. DI
CUI UNO PROPOSTO DALLA MINORANZA CONSILIARE.
PRESIDENTE: Ha chiesto di parlare l'Assessore all'Industria,
Commercio, Artigianato e Trasporti Lanivi, ne ha facoltà.
LANIVI (ADP):
Propongo i nomi della maggioranza, a cui si
aggiungerà quello che la minoranza vorrà proporre.
I nomi proposti dalla maggioranza sono: Quey Cesare e Marzi
Luigi.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (PCI):
Si propone, a nome della minoranza,
Dondeynaz Marcello.
PRESIDENTE:
Ha chiesto di parlare Consigliere Riccarand,
ne ha facoltà.
RICCARAND (NS):
Non ho sentito bene la comunicazione
dell'Assessore; visto che uno dei due dovrà ricoprire la carica di
Presidente, chi è che la Giunta propone come Presidente della
Digrava?
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (ADP):
Viene proposto Cesare Quey.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (NS): Non sono d'accordo sulle proposte fatte dalla
maggioranza, in particolare per quanto riguarda il Presidente di
questa società, nel senso che ancora una volta mi sembra che si
ricada in un discorso di lottizzazione politica. Si vanno a fare
delle scelte che sono funzionali rispetto ad una logica di
spartizione di posti fra forze di maggioranza, prescindendo
completamente da quelle che possono essere necessità relative alla
competenza tecnica in questo settore.
Trattandosi di una società che si deve occupare della messa in
funzione di un sistema di erogazione del metano, sarebbe necessario
designare per la carica di Presidente un tecnico, cioè una persona
che, al di là della sua appartenenza ad uno schieramento politico o
ad un altro abbia una competenza particolare e dia garanzie
rispetto ad una funzione e non solo rispetto ad un ruolo. Diverso
può essere il discorso per gli altri componenti, e in particolare
per il rappresentante della minoranza, che può avere un ruolo più
di controllo amministrativo, ma per quanto riguarda il Presidente
mi rammarico che non ci sia una proposta che vada in questo
senso.
Voterò contro questa proposta di nominativi fatti dalla
maggioranza e chiedo al Presidente del Consiglio che si voti per
scheda, garantendo la segretezza del voto.
Si dà atto che alle ore 19,01 assume la Presidenza il
Vicepresidente Beneforti.
PRESIDENTE:
Si procede alla votazione a schede
segrete:
ESITO DELLA VOTAZIONE
Consiglieri presenti e votanti: trentadue;
Schede valide: trentadue;
Schede bianche: una.
Hanno riportato voti:
- Quey Cesare: ventiquattro;
- Marzi Luigi: venti;
- Dondeynaz Marcello: diciassette;
- Tamietto: tre;
- Tardani: uno;
- Rollandin: uno.
PRESIDENTE:
In base all'esito della votazione risultano
designati:
- Quey Cesare, per la maggioranza;
- Marzi Luigi, per la maggioranza;
- Dondeynaz Marcello, per la minoranza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK