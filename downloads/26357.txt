Consiglio Regionale della Valle d'Aosta - Oggetto del Consiglio n. 53 del 27 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 53 del 27 febbraio 1973 - Resoconto
OGGETTO N. 53/73 - Comunicazioni del Presidente del
Consiglio.
Montesano (P.S.D.I.)
- È giunto ieri un telegramma del
Presidente della Repubblica, Leone, che io vi leggo.
"Lieto per il recente incontro, desidero rinnovare a Lei e ai
Consiglieri tutti il mio cordiale saluto".
Un telegramma del Presidente Colombo del Consiglio regionale
della Regione Lombarda:
"Occasione conferimento Valle d'Aosta medaglia d'oro valore
militare per Resistenza partigiana e per ricorrendo 25°
anniversario promulgazione Statuto aostano Le comunico ideale
adesione ufficio Presidenza Consiglio regionale Lombardo et mia
personale at significativa manifestazione nel ricordo dei caduti
per la libertà, giustizia sociale, sancite Costituzione
Repubblicana che riconosce et esalta principi autonomia
locale".
Altro telegramma del Presidente Willien dell'anti-caccia e
pro-fauna valdostana:
"Assemblea straordinaria anti-caccia e pro-fauna valdostana
auspica nomina suo rappresentante Consiglio Amministrazione Ente
Parco Gran Paradiso".
Comunico al Consiglio che, in seguito alla deliberazione del
Consiglio regionale n. 10 in data 15 gennaio relativa ai libri di
testo, la Commissione si è riunita e all'unanimità ha proposto alla
Giunta di assegnare un sussidio di studio a titolo di rimborso
spese sostenuto per l'acquisto dei libri di testo ai soli studenti
effettivamente residenti in un Comune del Mandamento di Donnaz ed
iscritti per il corrente anno scolastico ad una Scuola secondaria
di 2° grado di Ivrea.
È giunto finalmente, questo lo comunico al Consiglio e
particolarmente ai facenti parte della Commissione per l'esame
della legge n. 865, è giunta finalmente una ponderosa relazione del
Prof. Predieri, che io farò distribuire a tutti i Consiglieri, e
prego ai Commissari di quella Commissione speciale di prenderne
visione per poter riunire al più presto la Commissione stessa.
Quindi io credo che entro la prima quindicina di marzo potremo fare
una riunione, credo che in una settimana, dieci giorni di esame di
questa relazione può essere sufficiente.
C'è poi, questo a titolo informativo, credo che lo conoscono
già, c'è un incontro di sci solito fra le Regioni Alpine che si
svolgerà a Piancavallo presso Aviano, organizzato dalla Regione del
Friuli-Venezia-Giulia. Se c'è qualche Consigliere che vuol
partecipare a questo raduno scriva e prenda contatto col Presidente
del Circolo Ricreativo Ing. Bérard.
Ecco, prima di passare all'esame dell'ordine del giorno, io
giustifico una mia dimenticanza nel comunicare che sono assenti
giustificati per questa seduta il Consigliere Albaney e il
Consigliere Caveri. È giustificato per la seduta antimeridiana
l'Assessore Milanesio, il quale prega che il suo punto primo
all'ordine del giorno venga portato al pomeriggio di oggi per poter
essere presente, ma io vi devo comunicare questo, non ne sono
responsabile, ho avuto questa richiesta di giustificare l'assenza
di questa mattina. Perché non mi dimentichi io giustifico l'assenza
di questo pomeriggio del Consigliere Chanoux, la quale è impegnata
per ragioni di famiglia per partecipazione ad un funerale.
Allora si passa all'esame dell'ordine del giorno col punto
2:
Comunicazioni del Presidente della Giunta.
Nulla, allora si passa all'oggetto n. 3.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK