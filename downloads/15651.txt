Consiglio Regionale della Valle d'Aosta - Oggetto del Consiglio n. 1954 del 29 maggio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula
Oggetto del Consiglio n. 1954 del 29 maggio 1996 - Resoconto
SEDUTA ANTIMERIDIANA DEL 29 MAGGIO 1996
OGGETTO N. 1954/X Ritiro dell'oggetto: Presa d'atto della non
accettazione da parte del prof. Ossola Giovanni, della nomina alla
carica di rappresentante della Regione nel Consiglio di
amministrazione della Banca della Valle d'Aosta e sua
sostituzione.
Deliberazione Il Consiglio
Premesso che:
- la legge regionale 27 marzo 1991, n. 12, disciplina le nomine
e le designazioni di competenza regionale e in particolare
all'articolo 2 - primo comma - stabilisce che le nomine dei
componenti degli organi collegiali di amministrazione, dei sindaci
o revisori dei conti di enti od istituti di diritto pubblico e
privato, aziende, società, fondazioni, comunque spettanti alla
Regione, sono attribuite alla competenza del Consiglio
regionale;
- con legge regionale 12 agosto 1987, n. 78 e successive
modificazioni è stata costituita la Banca della Valle d'Aosta
S.p.A.;
- l'articolo 14 dello Statuto della Banca della Valle d'Aosta
S.p.A. riserva alla Regione, ai sensi dell'articolo 2458 del Codice
Civile, la nomina diretta di un numero di consiglieri proporzionato
alla propria partecipazione al capitale sociale;
- la legge regionale 24 agosto 1992, n. 56 stabilisce che i
membri nominati dalla Regione nel Consiglio di amministrazione
della Banca della Valle d'Aosta devono avere almeno uno dei
seguenti requisiti:
a) laurea in economia e commercio, giurisprudenza o scienze
politiche;
b) almeno tre anni di esperienza di amministrazione di società o
enti del settore creditizio, finanziario o assicurativo;
c) almeno tre anni di attività di insegnamento all'Università o
in scuola media superiore in materie giuridiche ed economiche;
- con provvedimento n. 1927/X in data 8 maggio 1996, il
Consiglio regionale ha nominato, ai sensi dell'articolo 2458 del
Codice Civile, quali rappresentanti della Regione in seno al
Consiglio di amministrazione della Banca della Valle d'Aosta
S.p.A., per il triennio 1995/1998 che scadrà il 31 dicembre 1998, i
Signori: Ferretti Corrado, Garbi Adolfo, Giornetti Antonio,
Marguerettaz Aurelio, Ossola Giovanni, Patacchini Renato e Trussoni
Corrado;
Considerato che il Prof. Ossola Giovanni, con lettera in data 14
maggio 1996, ha comunicato di non poter accettare la nomina alla
carica di rappresentante della Regione in seno al Consiglio di
amministrazione della Banca della Valle d'Aosta S.p.A. in quanto
sarebbe incompatibile con la sua nomina a Sindaco dell'Istituto
bancario ISVEIMER S.p.A.;
Vista la determinazione della Commissione per le nomine che, a
seguito della pubblicazione nel Bollettino Ufficiale della Regione
n. 36 dell'8 agosto 1995 dell'elenco delle nomine in scadenza nel
secondo semestre dell'anno 1995, nella riunione del 27 dicembre
1995 si è espressa sulle seguenti candidature:
1) Aglietta Umberto, 2) Benzo Claudio, 3) Benzo René, 4) Bonjean
Mirta, 5) Bosonin Renzo, 6) Campane Antonia Luisa, 7) Carmassi
Franco, 8) Caveri Alberto, 9) Chuc Remo, 10) Cocchetti Gloria, 11)
Coslovich Roberto, 12) Distasi Carlo Nicola, 13) Dublanc Claudio,
14) Formica Orlando, 15) Frand Genisot Gianni, 16) Genestrone
Pierantonio, 17) Laurencet Silvio, 18) Leonardi Andrea, 19) Leveque
Piercarlo, 20) Montrosset Dario, 21) Moret Riccardo, 22) Piaggio
Giuseppe, 23) Pieropan Jean, 24) Ricci Emilio, 25) Saivetto Marco,
26) Santi Pier Giorgio, 27) Scaletta Gasparino, 28) Sommo Lorenzo,
29) Statti Maurizio, 30) Torrione Gianni, 31) Tousco Franco
Ernesto;
Ritenuto opportuno prendere atto della non accettazione da parte
del Prof. Ossola Giovanni della nomina alla carica di
rappresentante della Regione in seno al Consiglio di
amministrazione della Banca della Valle d'Aosta e procedere alla
nomina di un altro rappresentante in sua sostituzione, per il
triennio 1996/1998 che scadrà il 31 dicembre 1998;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto degli
articoli. 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Richiamate le leggi regionali 12 agosto 1987, n. 78 e successive
modificazioni, 27 marzo 1991, n. 12 e 24 agosto 1992, n. 56;
Delibera
1) di prendere atto della non accettazione da parte del Prof.
Ossola Giovanni della nomina alla carica di rappresentante della
Regione nel Consiglio di amministrazione della Banca della Valle
d'Aosta S.p.A. e di provvedere alla nomina, ai sensi dell'articolo
2458 del Codice Civile, del Signor ________________ in sua
sostituzione, per il triennio 1996/1998 che scadrà il 31 dicembre
1998;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Presidente Do comunicazione al Consiglio che mi è pervenuta una
lettera da parte del Prof. Ossola, che leggo testualmente:
"Con riferimento alla mia del 14 maggio 1996, relativa alla
proposta: "Nomina a Consigliere di amministrazione della Banca
della Valle d'Aosta in rappresentanza della Regione Valle d'Aosta",
le comunico che a seguito dei colloqui intercorsi, avendo
approfondito gli aspetti che mi avevano spinto a ritenere non
compatibile l'incarico propostomi con altro incarico da me
ricoperto, ritengo che allo stato non sussistano i motivi di
incompatibilità rilevati. Ringrazio lei e tutta la Giunta per le
considerazioni riservate alla mia persona, e rimanendo a vostra
disposizione, le invio i miei più distinti saluti".
Sono state ritirate le dimissioni e viene meno il punto 13
all'ordine del giorno.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK