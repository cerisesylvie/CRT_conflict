Consiglio Regionale della Valle d'Aosta - Oggetto del Consiglio n. 270 del 4 maggio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 270 del 4 maggio 1983 - Resoconto
OGGETTO N. 270/VII - PREDISPOSIZONE DEL PIANO SANITARIO
REGIONALE - (Interrogazione).
PRESIDENTE:
Do lettura dell'interrogazione presentata dal
Consigliere Minuzzo.
INTERROGAZIONE
RICORDATA
l'interrogazione con risposta scritta
presentata all'Assessore Rollandin in data 28 febbraio 1983
concernente le notizie di modificazioni da apportare al piano
sanitario regionale;
LETTA
la risposta fornita dall'Assessore in data 22
marzo 1983, prot.n. 2002/5 Ass
CONSIDERATO
che in tale risposta l'Assessore denuncia
"per evidenti motivi procedurali e di correttezza, l'impossibilità
di fornire le notizie richieste non essendo stata ancora presentata
la definitiva proposta di piano socio-sanitario all'approvazione
del Consiglio regionale";
RILEVATO
che si è ormai giunti al termine della
legislatura e che è impensabile che un Consigliere regionale possa
esaminare in modo attento ed approfondito
un piano socio-sanitario di così vasta portata e spessore che
altri è da mesi e mesi che discutono;
INTERROGA
l'Assessore alla Sanità ed Assistenza sociale per sapere:
se ritiene portare all'esame del Consiglio regionale il piano
socio-sanitario prima del
termine di questa legislatura;
se sì come ritiene possano i Consiglieri e le Commissioni
competenti esaminare con cognizione di causa tale piano;
quali sono gli evidenti motivi procedurali e di correttezza
che gli hanno permesso di fornire le notizie richieste;
se risponde a verità che la redazione del piano
socio-sanitario è costato circa 80 milioni;
se sì dettagliatamente come sono stati spesi.
PRESIDENTE:
Ha chiesto di parlare l'Assessore alla Sanità
ed Assistenza Sociale Rollandin, ne ha facoltà.
ROLLANDIN - (U.V.):
Je pense que la réponse soit
justement dans l'ordre du jour du dernier Conseil; j'ai déjà
souligné plusieurs fois qu'à mon avis c'était nécessaire d'avoir
quand même une discussion au Conseil, pour pouvoir éclaircir tous
les problèmes, et sans doute ce serait mieux de pouvoir les
éclaircir en Commission pour pouvoir donner la possibilité à M.
Minuzzo d'avoir des renseignements sur toutes les observations
faites par les différentes Associations sur le premier projet de
plan que le Conseil même avait examiné.
PRESIDENTE:
L'interrogante non ha niente da
replicare.
Prima di passare alla trattazione dell'oggetto n. 4, vi
pregherei di un attimo di attenzione. L'Assessore Pollicini ha
richiesto alla Presidenza la procedura straordinaria ed urgente per
il riesame in adunanza odierna e la riapprovazione ai sensi
dell'art. 31 dello Statuto, della L.R. concernente modifiche ed
integrazioni alla L.R. 21.12.1977 n. 72 "Ordinamento della
professione di maestri di sci e delle scuole di sci in Valle
d'Aosta". La richiesta della presidenza è che nel corso della
seduta odierna il Consiglio si pronunci sull'iscrizione all'ordine
del giorno e prima del termine dell'adunanza, se l'oggetto viene
iscritto, sarà riapprovato.
Vi ricordo che è un articolo unico che non è stato vistato dal
Presidente della Commissione di Coordinamento perchè ritiene il
provvedimento in contrasto con gli artt. 3 e 120 comma 3° della
Costituzione. L'argomento viene ripresentato al Consiglio in via
straordinaria ed urgente su richiesta dell'Assessore Pollicini;
faccio presente che essendo una riapprovazione, il disegno di legge
non ripassa all'esame delle Commissioni, per cui è valida dal punto
di vista formale ed anche sostanziale la richiesta di iscrizione di
urgenza. Il testo vi viene distribuito in questo momento.
Passiamo intanto alla trattazione dell'oggetto n. 4 iscritto
all'ordine del giorno e poi chiederò se il Consiglio è d'accordo
per l'iscrizione di questo argomento all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK