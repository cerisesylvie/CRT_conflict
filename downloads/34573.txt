Consiglio Regionale della Valle d'Aosta - Oggetto del Consiglio n. 2326 del 22 marzo 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
ORDINE PUBBLICO - FORZE ARMATE
Caserme e carceri
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2326 del 22 marzo 2012 - Resoconto
OGGETTO N. 2326/XIII - Disegno di legge: "Modificazione alla
legge regionale 10 maggio 2011, n. 11 (Disciplina dell'esercizio
delle funzioni in materia di medicina e sanità penitenziaria
trasferite alla Regione autonoma Valle d'Aosta/Vallée d'Aoste ai
sensi del decreto legislativo 26 ottobre 2010, n. 192 (Norme di
attuazione dello Statuto speciale della Regione Valle
d'Aosta/Vallée d'Aoste recanti il trasferimento di funzioni in
materia di medicina e sanità penitenziaria))".
Articolo 1
(Sostituzione dell'articolo 3)
1. L'articolo 3 della legge regionale 10 maggio 2011, n. 11
(Disciplina dell'esercizio delle funzioni in materia di medicina e
sanità penitenziaria trasferite alla Regione autonoma Valle
d'Aosta/
Vallée d'Aoste
ai sensi del decreto
legislativo 26 ottobre 2010, n. 192 (Norme di attuazione dello
Statuto speciale della Regione Valle d'Aosta/
Vallée
d'Aoste
recanti il trasferimento di funzioni in
materia di medicina e sanità penitenziaria)), è sostituito dal
seguente:
"Articolo 3
(Trasferimento del personale)
1. I rapporti di lavoro instaurati ai sensi della legge 9
ottobre 1970, n. 740 (Ordinamento delle categorie di personale
sanitario addetto agli istituti di prevenzione e pena non
appartenenti ai ruoli organici dell'Amministrazione penitenziaria),
in essere, senza soluzione di continuità, dal 15 marzo 2008 alla
data di entrata in vigore della presente legge, sono trasferiti, a
decorrere dalla data di approvazione del decreto del Presidente del
Consiglio dei Ministri di cui all'articolo 5 del d.lgs. 192/2010,
dal Dipartimento dell'amministrazione penitenziaria presso la casa
circondariale di Brissogne all'Azienda USL della Valle d'Aosta.
Tali rapporti continuano ad essere disciplinati dalla l. 740/1970
fino alla data della relativa scadenza.
2. Le disposizioni di cui al comma 1 si applicano a tutto il
personale medico e infermieristico, incaricato o addetto al
servizio integrativo di assistenza sanitaria (SIAS), operante, alla
data di entrata in vigore della presente legge, presso la casa
circondariale di Brissogne.".
Presidente
- La parola al relatore, il Vicepresidente
André Lanièce.
Lanièce A. (SA-UdC-VdA)
- Grazie.
La Regione con la legge regionale n. 11/2011 ha disciplinato
l'esercizio delle funzioni in materia di medicina e sanità
penitenziaria trasferite alla Regione ai sensi del decreto
legislativo n. 192/2010. Tale provvedimento, approvato
dall'Assemblea regionale all'unanimità, a seguito anche del
proficuo lavoro effettuato dai componenti della V Commissione
consiliare, è stato impugnato in data 7 luglio 2011 con
deliberazione del Consiglio dei ministri, che ha promosso questione
di illegittimità costituzionale ai sensi dell'articolo 117, comma
3, e dell'articolo 81 della Costituzione. In particolare è stato
contestato l'articolo 3 della legge regionale, che, secondo i
rilievi sollevati, disponeva da una parte, al comma 2, che i medici
addetti al servizio integrativo di assistenza sanitaria in servizio
presso la Casa circondariale di Brissogne potevano mantenere il
numero delle ore rese all'amministrazione penitenziaria mediante un
rapporto di lavoro annuale rinnovabile di continuità assistenziale
con il corrispondente trattamento economico previsto dall'accordo
collettivo nazionale per la medicina generale e, dall'altra, ai
commi 3, 4 e 5, che l'USL poteva attribuire ai medici incarico
annuale a tempo determinato rinnovabile e con il trattamento
economico previsto al comma 2, comportando altresì maggiori oneri
finanziari non quantificabili e privi di copertura finanziaria.
L'articolo 3 era stato così disposto dagli uffici regionali, nelle
more della definizione di profili specifici per la medicina
penitenziaria, in sede di contrattazione collettiva nazionale e del
relativo trattamento economico e in conformità alle indicazioni
formulate dalla Commissione Salute in data 10 giugno 2009,
analogamente a quanto accaduto nelle altre regioni, che avevano
però effettuato questa operazione con meri atti amministrativi,
prevedendo quindi l'applicazione del contratto di medicina
generale. La predetta norma è stata contestata, perché consentiva
la modifica della disciplina del rapporto di lavoro, il tutto in
contrasto con quanto previsto dall'articolo 3, comma 4, del decreto
del Presidente del Consiglio dei ministri del 1° aprile 2008, che
stabilisce che tali rapporti continuano ad essere disciplinati
dalla legge n. 740/1970.
Al fine di superare le problematiche evidenziate nei rilievi
sollevati dallo Stato, tesi a salvaguardare la posizione del
personale già incaricato presso la Casa circondariale di Brissogne,
nell'ottica di trovare una soluzione condivisa, volta a superare
l'impugnativa, determinando l'estinzione del giudizio dinanzi alla
Corte costituzionale, la Giunta regionale il 5 marzo scorso ha
approvato questo disegno di legge che si compone di un solo
articolo e che propone la modificazione dell'articolo 3 della legge
regionale n. 11/2011. Su queste premesse l'originario articolo 3
della legge regionale n. 11/2011 è stato riscritto, eliminando i
motivi che hanno determinato il giudizio di incostituzionalità da
parte del Governo, stabilendo che i rapporti di lavoro del
personale medico e infermieristico incaricato o addetto al servizio
integrativo di assistenza sanitaria, operante alla data di entrata
in vigore della presente legge presso la Casa circondariale di
Brissogne, continuano ad essere disciplinati dalla legge n.
740/1970. Dopo l'approvazione del disegno di legge, oggi in
discussione, si aprirà un tavolo a livello regionale con il
coinvolgimento delle organizzazioni sindacali di categoria per la
definizione, nelle more della contrattazione nazionale, delle
procedure di acquisizione del personale e del relativo trattamento
economico, coerenti con l'accordo collettivo nazionale per la
medicina generale e avendo riguardo alle indicazioni della
Commissione Salute soprarichiamate, approvate a giugno 2009.
Il presente disegno di legge ha come ulteriore finalità quella
di evitare che ci siano ulteriori dubbi nell'interpretazione e
nell'applicazione dell'articolo 3 della legge regionale n. 11/2011
e nel contempo di acconsentire di completare l'iter relativo al
definitivo - lungamente atteso -trasferimento alla Regione delle
funzioni in materia di medicina e sanità penitenziaria. Una
regionalizzazione della sanità penitenziaria che permetterà di
attivare interventi rivolti sia ai detenuti, sia al personale
operante nella struttura carceraria, finalizzati, fra l'altro, a
ridurre il più possibile il rischio di patologie correlate al
regime detentivo, con particolare riferimento all'attività di
prevenzione delle malattie infettive.
Presidente
- La discussione generale è aperta. Se non ci
sono altri che intendono intervenire, dichiaro chiusa la
discussione generale.
La parola all'Assessore alla sanità, salute e politiche sociali,
Albert Lanièce.
Lanièce A.
- Grazie Presidente. Molto brevemente, volevo
ringraziare la V Commissione per avere accettato di accelerare i
tempi, come è avvenuto altre volte in questa legislatura.
Per ribadire i concetti che sono già stati espressi dal relatore
e gli impegni che ci eravamo presi, quando c'era stata la
discussione della legge per quanto riguarda il tipo di
organizzazione sanitaria, riguardo la casa circondariale sono
esattamente gli stessi, quindi avevamo garantito una copertura
sanitaria di un certo tipo, che andava in una certa direzione:
ovvero di coprire quelle che sono le 24 ore e di garantire
un'adeguata assistenza ai detenuti e a chi lavora nella struttura
di Brissogne. Come è stato detto, questa modifica ha permesso di
recepire le indicazioni a livello ministeriale e successivamente
avremo la possibilità con delibere di Giunta di recepire quelle che
erano già state le indicazioni che avevamo messo in modo
dettagliato sulla legge. La Commissione paritetica, ai sensi del
protocollo Regione-Ministro di grazia e giustizia, sta lavorando
con l'Azienda USL e ormai, visto che da anni si parla di tale
passaggio, tutto è pronto per questo tipo di organizzazione. Fra
l'altro, in questi giorni dovrà esserci la delibera del CIPE
riguardante i trasferimenti per l'anno 2011 per la sanità
penitenziaria e successivamente andremo a concretizzare tale
passaggio. Grazie.
Presidente
- La parola alla Consigliera Patrizia Morelli,
per dichiarazione di voto.
Morelli (ALPE)
- Merci M. le Président.
Rapidamente perché la questione è chiara. Il nostro voto è già
stato favorevole in commissione, lo confermiamo qui in Consiglio,
per le motivazioni molto bene espresse dal relatore. Speriamo che
al più presto si possa dare corso alla contrattazione e che le
funzioni per la sanità penitenziaria possano passare quanto prima
alla Regione e che il nuovo sistema possa entrare a regime.
Presidente
- Colleghi, come nel caso precedente, anche
questa legge si compone di un solo articolo, di conseguenza si
approva l'articolo e la legge nel suo insieme con una sola
votazione.
Pongo in votazione l'articolo 1 e la legge nel suo
complesso:
Consiglieri presenti, votanti e favorevoli: 30
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK