Consiglio Regionale della Valle d'Aosta - Oggetto del Consiglio n. 469 del 5 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 469 del 5 aprile 1984 - Resoconto
OGGETTO N. 469/VIII - PROVVEDIMENTI RELATIVI AI LAVORI DI
COSTRUZIONE DI UN PARCHEGGIO INTERRATO IN COURMAYEUR.
(Interpellanza).
PRESIDENTE:
Do lettura dell'interpellanza presentata dai
Consiglieri Torrione e Breuvé:
INTERPELLANZA
L'impresa COGECO di Pont-Saint-Martin ha costruito per conto
dell'Amministrazione e per un importo che supera i 2 miliardi di
lire un parcheggio interrato sotto il piazzale dell'autostazione
del Comune di Courmayeur.
A pochi mesi dall'entrata in funzione, tale parcheggio
registra un bassissimo tasso di utilizzazione da parte degli
automobilisti a causa di infiltrazioni e di altri
inconvenienti.
Tutto ciò premesso, i sottoscritti Consiglieri regionali del
Gruppo socialista Gianni Torrione e Lilliana Breuvé
INTERPELLANO
l'Assessore competente per conoscere:
1)
se l'opera è stata regolarmente collaudata ed in
caso affermativo qual e stato l'esito del collaudo stesso;
2)
se l'impresa e stata liquidata in ogni sua
spettanza;
3)
se e già stata accertata da parte dei tecnici
regionali la causa delle infiltrazioni di acqua e degli altri
inconvenienti che hanno determinato una conseguente scarsa
utilizzazione del parcheggio in questione;
4)
quali provvedimenti l'Assessorato competente ha
adottato o intende adottare in merito.
PRESIDENTE:
Ha chiesto di illustrare l'interpellanza il
Consigliere Torrione, ne ha facoltà.
TORRIONE - (P.S.I.):
Molto brevemente perché quello che
conta in questo caso è la risposta dell'Amministratore.
Si sono spesi molti miliardi per la costruzione di un parcheggio
sotterraneo a Courmayeur e la vicenda fu già oggetto di una mia
considerazione in questo Consiglio, precisamente all'atto
dell'approvazione di una ennesima perizia suppletiva che era stata
approvata proprio per terminare questi lavori, che, se non vado
errato richiesero anche lo scoppio di mine perché si trovò della
roccia.
Dalle informazioni che abbiamo avuto, questo parcheggio è stato
sottoutilizzato, nonostante la spesa, perché si sono verificate
delle infiltrazioni di acqua ed altri inconvenienti, tanto che -
sia per i residenti, che per i turisti - il parcheggio delle
automobili all'interno costituiva un problema.
Si resta stupiti di fronte all'entità dell'opera, dei lavori e
soprattutto della spesa affrontata, per ottenere poi dei risultati
molto modesti.
Ci preoccupa questo stato di cose, perché se l'opera che serve a
Courmayeur continuerà a rimanere nello stato in cui è attualmente,
ci saranno delle difficoltà.
Ci auguriamo che l'Assessore dia una risposta puntuale e precisa
a tutte le domande che abbiamo formulato nell'interpellanza.
PRESIDENTE:
Ha chiesto di parlare l'Assessore ai Lavori
Pubblici Chabod, ne ha facoltà.
CHABOD - (D.C.):
L'opera non è stata ancora collaudata,
l'impresa appaltatrice deve essere ancora liquidata con un ultimo
saldo conforme allo stato finale dell'opera.
Dato l'alto rischio di rottura del manto di
impermeabilizzazione, dovuto all'elevata temperatura di stesa del
conglomerato bituminoso, ed in assenza di esperienze passate - mi
dice il Direttore dei Lavori - questa Direzione dei lavori ha
chiesto ed ottenuto una garanzia quinquennale sulla durata dello
stesso.
Le probabili cause di infiltrazione sono dovute alle griglie di
areazione carreggiabile, previste in progetto e non protette
dall'acqua, le quali consentono il passaggio tra il solettone e la
guaina sovrastante dell'acqua, la quale, per capillarità, può
arrivare ovunque.
Mi dicono che l'infiltrazione avviene probabilmente fra le
griglie e la guaina.
La Direzione lavori ha già notificato all'appaltatore tale
inconveniente con apposito ordine di servizio del 17.1.1984;
l'impresa ha risposto affermativamente chiedendo di rinviare i
lavori al miglioramento delle condizioni atmosferiche, cioè ha
promesso che lo farà ai primi di maggio.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Gli inconvenienti che ci ha
segnalato l'Assessore corrispondono a verità; ci stupisce però il
fatto che nella realizzazione di un'opera di questo genere il
verificarsi di particolari tecnici piuttosto irrilevanti
pregiudichi la possibilità di utilizzazione della struttura.
L'acqua non è facile da controllare, certo è che, visto che si
sono spesi oltre due miliardi, non desidereremmo come Consiglieri
regionali che questa opera rimanesse un bel monumento
all'inefficienza. Concordiamo sull'osservazione dell'Assessore
circa l'effettuazione di ripristino del manto e delle altre opere
necessarie in un periodo che sia meno difficile dell'attuale sotto
l'aspetto meteorologico.
Aspettiamo e sollecitiamo l'Assessore ad essere ben vigile
affinché i lavori, prima di essere liquidati, siano fatti a regola
d'arte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK