Consiglio Regionale della Valle d'Aosta - Oggetto del Consiglio n. 2766 del 24 settembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2766 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2766/X Concessione, ai sensi della legge regionale
31/1992, di un contributo di lire 132.100.000 a favore dell'Azienda
di promozione turistica Monte Bianco di Courmayeur, nelle spese
previste per l'organizzazione del festival cinematografico
internazionale "Noir in festival" in programma a Courmayeur dal 3
al 9 dicembre 1997.
Deliberazione Il Consiglio
Premesso che:
L'Azienda di promozione turistica (APT) Monte Bianco, di
Courmayeur, ha presentato all'Assessorato regionale del turismo,
commercio e sport, una richiesta tendente ad ottenere, ai sensi
della legge regionale 24 giugno 1992, n. 31, un contributo nelle
spese previste per l'organizzazione e lo svolgimento del Festival
cinematografico internazionale "Noir in festival", in programma a
Courmayeur dal 3 al 9 dicembre 1997;
Informa che l'edizione 1997 della manifestazione in questione
prevede la competizione tra 10 pellicole straniere inedite sul
territorio italiano, la retrospettiva "l'Italia in Giallo e Nero"
in collaborazione con cineteca italiana e il museo nazionale del
cinema, con cui verrà prodotto un apposito libro catalogo. È
prevista inoltre l'organizzazione di un particolare omaggio
dedicato ad una personalità emergente del cinema europeo e, in
collaborazione con Telecom e Stream, un "Forum internazionale del
giallo" dove è prevista la partecipazione di grandi autori italiani
e stranieri;
Alla richiesta sopra specificata è stato allegato il preventivo
di spesa che ammonta a complessive Lire 340.000.000, così
dettagliate:
- realizzazione e affissione di manifesti
e striscioni Lire 22.000.000
- ufficio stampa nazionale Lire 15.000.000
- ufficio stampa regionale e documentazione Lire 10.000.000
- acquisto di targhe e premi Lire 8.000.000
- ospitalità di cineasti, critici, studiosi,
giornalisti, giuria, eccetera Lire 105.000.000
- movimento pellicole Lire 15.000.000
- affitto sale Lire 25.000.000
- attrezzature tecniche e sottotitoli in elettronica Lire
65.000.000
- SIAE Lire 15.000.000
- spese per adeguamento strutture, telefoni, fax,
addobbi, cancelleria, ecc. Lire 15.000.000
- personale straordinario Lire 18.000.000
- organizzazione retrospettive Lire 7.000.000
=============
Totale Lire 340.000.000
Si dà atto che la Direzione Promozione e sviluppo delle attività
turistiche e sportive ritiene che le spese sopra esposte siano
ammissibili a contributo e che l'iniziativa di cui trattasi sia da
considerarsi di interesse turistico promozionale;
Si ritiene pertanto di aderire alla richiesta dell'Azienda di
promozione turistica Monte Bianco, mediante la concessione di un
contributo massimo di Lire 132.100.000, pari al 39 percento circa
delle spese preventivate per l'organizzazione e lo svolgimento
dell'iniziativa in questione;
Si dà atto che il contributo è riferito al raggiungimento
dell'obiettivo n. 131103 "Programmazione e gestione dei contributi
per l'organizzazione di manifestazioni promozionali" del bilancio
di gestione per l'anno 1997 e triennio 1997/1999;
Vista la legge regionale 24 giugno 1992, n. 31;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997, concernenti l'approvazione del bilancio di
gestione della Regione per l'anno 1997 e per il triennio 1997/1999,
nonché la circolare applicativa n. 7 del 6 febbraio 1997 (prot. n.
320/SGT);
Visto il parere favorevole di legittimità rilasciato dal
Direttore della Promozione e sviluppo delle attività turistiche e
sportive, in vacanza del Capo servizio attività e formazione
professionale sport ed enti turistici locali, ai sensi
dell'articolo 72 della legge regionale 3/1956 e successive
modificazioni, e del combinato disposto degli articoli 13 - comma 1
- lettera e) e 59 - comma 2 - della legge regionale 45/1995, sulla
presente deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
132.100.000 (centotrentaduemilionicentomila) a favore dell'Azienda
di promozione turistica (APT) Monte Bianco, con sede in Courmayeur,
C.F. 80002430074, e comunque in percentuale non superiore al 39
percento delle spese effettivamente sostenute e regolarmente
giustificate per l'organizzazione e lo svolgimento del Festival
cinematografico internazionale "Noir in festival", in programma a
Courmayeur dal 3 al 9 dicembre 1997;
2) di approvare e di impegnare la spesa di Lire 132.100.000
(centotrentaduemilionicentomila), con imputazione al cap. 62520 del
bilancio preventivo della Regione per l'anno 1997 ("Contributi e
sussidi ad enti locali per attività nel settore del turismo e del
tempo libero"), riferimento dettaglio n. 1601, che presenta la
necessaria disponibilità;
3) di stabilire che alla liquidazione del contributo di cui al
punto 1) si provveda, ai sensi dell'articolo 58 della legge
regionale 27 dicembre 1989, n. 90, su richiesta del Direttore della
Promozione e sviluppo delle attività turistiche e sportive
dell'Assessorato regionale del turismo, commercio e sport, anche
ratealmente, salvo conguaglio da effettuarsi a manifestazione
conclusa e previa presentazione del bilancio consuntivo, corredato
da idonei giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente È aperta la discussione generale. Chi chiede la
parola?
Pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK