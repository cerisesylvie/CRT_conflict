Consiglio Regionale della Valle d'Aosta - Oggetto del Consiglio n. 442 del 1° ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 442 del 1° ottobre 1981 - Resoconto
OGGETTO N. 442/81 - PROVVEDIMENTI PER L'ASSEGNAZIONE DI ALLOGGI
DI EDILIZIA RESIDENZALE PUBBLICA A NUCLEI FAMILIARI COMPRENDENTI
PORTATORI DI HANDICAP. (Approvazione di mozione)
MOZIONE
CONSIDERATA la situazione del mercato immobiliare che rende
difficile il reperimento di alloggi in locazione;
TENUTO CONTO che queste difficoltà si manifestano in modo
ancora maggiore per i nuclei familiari comprendenti portatori di
handicap;
PRESO ATTO che il 1981 è stato proclamato l'anno internazione
dell'handicappato e ciò non deve limitarsi a semplice annunciazione
di principio ma deve essere attuato in concreto;
VERIFICATO che è iniziata la costruzione di alloggi di
edilizia residenziale e pubblica sovvenzionata con criteri tendenti
ad abbattere le barriere architettoniche per agevolare
l'abitabilità ai portatori di handicap senza però che siano state
previste deroghe al procedimento per l'assegnazione di questi
alloggi a nuclei familiari comprendenti handicappati;
VERIFICATO che è nella competenza della Regione, vista la
legge 5 agosto 19878 art. 455 e DPR 30 dicembre 1972 n. 1035 artt.
3 e 9, emanare deroghe in materia di procedimento di alloggi di
edilizia residenziale pubblica sovvenzionata;
DELIBERA
di impegnare la Giunta a portare alla ratifica del Consiglio
regionale entro 60 giorni opportuni provvedimenti che riservino una
aliquota degli alloggi di edilizia residenziale pubblica
sovvenzionata a nuclei familiari comprendenti portatori di
handicap.
Presidente
- Il Consigliere Minuzzo intende illustrare la
mozione. Ne ha facoltà?
Minuzzo
(PSDI)
- Solo brevemente, anche perché il
testo della mozione e la delibera mi sembrano sufficientemente
chiari.
Le possibilità previste da questa mozione vengono date alla
Regione dalla legge 5/8/78 del DPR 30/12/72 n. 1035, per cui sono
disponibile eventualmente a fornire spiegazioni ai colleghi qualora
lo richiedessero.
Presidente
- È aperta la discussione. Nessuno chiede la
parola? Ci sono dichiarazioni d voto? La parola al Consigliere
Viberti.
Viberti (DPROL)
- Semplicemente per dire che concordo con
la mozione presentata dal Consigliere Minuzzo, e, se mi è permesso,
al terzo capoverso ci deve essere un essere di battitura: "Preso
atto..." la seconda riga finisce in "semplice annunciazione", credo
si tratti di "semplice enunciazione", affinché nella delibera non
venga riportato un errore.
Presidente
- Altri intendono prendere la parola per
dichiarazione di voto? La parola al Consigliere Péaquin.
Péaquin
(PCI)
- Anche noi per annunziare il nostro
voto favorevole a questa mozione e anche per ricordare che siamo
ormai agli ultimi mesi dell'anno 1981, anno che è stato proclamato
anno dell'handicappato, e che rischia di passare un po'
dimenticato. Ci pare che grosse iniziative concrete, reali, non
siano state portate avanti, e anzi oggi vediamo che ci sono delle
posizioni molto difficili anche nel Governo. Ricordiamo appunto gli
interventi sui tagli della spesa pubblica, i tagli per le protesi,
e pertanto pensiamo che tutte le iniziative debbano essere concluse
decisamente e ci uniamo e diamo voto favorevole a questa della
nostra Regione.
Presidente
- Altri per dichiarazione di voto? Nessun
altro? Metto in approvazione.
Esito della votazione:
Presenti: 24
Votanti: 24
Favorevoli: 24
Approvato all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK