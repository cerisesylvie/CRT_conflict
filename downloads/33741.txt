Consiglio Regionale della Valle d'Aosta - Oggetto del Consiglio n. 1821 del 18 maggio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1821 del 18 maggio 2011 - Resoconto
OGGETTO N. 1821/XIII - Interpellanza: "Trattativa per
l'affidamento in gestione del fabbricato destinato a deposito
carburante nei pressi dell'area Croix Noire in comune di
Saint-Christophe".
Interpellanza
Visto lo stato di degrado ed incuria in cui si trova da tempo
l'area destinata a deposito carburante con relativa palazzina,
realizzata dall'Amministrazione regionale nei pressi dell'arena
Croix-Noire, in Comune di Saint-Christophe e per la quale sono
stati spesi più di 700.000,00 Euro;
Considerato che, secondo quanto dichiarato dall'Assessore
Lavoyer, l'interessamento al suo utilizzo da parte di un privato è
stato formalizzato già all'inizio del 2010;
Preso atto della volontà espressa in quest'aula di concludere
in tempi brevi la trattativa con il potenziale futuro gestore della
struttura;
i sottoscritti Consiglieri regionali
Interpellano
l'Assessore competente per sapere:
1) se è stata avviata e a che punto è giunta la trattativa
per l'affidamento in gestione del bene menzionato nelle
premesse;
2) in caso negativo, quali sono le motivazioni per cui non si
è provveduto a tale trattativa e quali iniziative si intende
avviare per giungere finalmente ad una consona destinazione d'uso
del fabbricato e del deposito in questione, costruiti e collaudati
nel 2009, che versano visibilmente in stato di abbandono.
F.to: Chatrian - Bertin
Presidente
- La parola al Vicepresidente Chatrian.
Chatrian (ALPE)
- Grazie Presidente. Tre anni fa
presentammo su questa nuova struttura, deposito carburante e
palazzina annessa costruita dall'Amministrazione regionale,
un'iniziativa per conoscere come e cosa il Governo regionale
intendesse mettere in campo. Nel dicembre 2010 avevamo avuto
qualche risposta in merito e, considerato l'utilizzo dei beni che
l'Amministrazione in questo momento sta ristrutturando, o sta
costruendo
ex novo
, vogliamo conoscere se è stata avviata la
trattativa per l'affidamento in gestione del bene che ho menzionato
e, in caso negativo, quali sono le motivazioni per cui non si è
provveduto a tale trattativa e quali iniziative il Governo
regionale intende avviare e/o mettere in campo.
Una piccola parentesi: riteniamo importante l'utilizzo del
patrimonio regionale, patrimonio cospicuo e molto frastagliato sul
nostro territorio, ma a maggior ragione riteniamo importante
l'utilizzo di strutture messe in campo negli ultimi anni, quindi
come in questo caso progettati, realizzati e poi, a nostro avviso,
va messo in campo l'utilizzo nella sua piena totalità. Grazie.
Presidente
- La parola all'Assessore al bilancio, finanze
e patrimonio, Lavoyer.
Lavoyer (FA)
- La mia è una risposta brevissima che
conferma tutte le trattative in corso per la cessione in gestione,
quindi in affitto, della struttura. Gli uffici hanno solo ravvisato
un problema che è in fase di risoluzione, è questo il motivo per
cui non si è ancora proceduto all'affitto, infatti sono state fatte
le stime e anche gli approfondimenti urbanistici, ma il problema è
che questa struttura è stata a suo tempo realizzata in base ad un
accordo di programma Regione/Comune di Saint-Christophe e in questa
zona, che è una zona F dal punto di vista urbanistico, non sarebbe
stato possibile
tout court
realizzare tale struttura. Con
l'accordo di programma si sono superate le problematiche del piano
regolatore e si è realizzata la struttura. Allo stato delle cose,
per poterla cedere in affitto a terzi, bisogna regolarizzarla dal
punto di vista urbanistico; abbiamo scritto al Comune per sapere
quali fossero le procedure per poter fare questa regolarizzazione,
ma, al di là del documento scritto, c'è un fitto
pourparler
e a breve dovrebbe essere risolto anche questo ultimo inghippo di
tipo burocratico.
Presidente
- La parola al Vicepresidente Chatrian.
Chatrian (ALPE)
- Grazie Presidente. Il nostro Assessore
ci mette in campo sempre delle risposte molto cortesi. Il termine
"a breve" ci preoccupa, perché era già a breve 8 mesi fa e
registriamo questo "a breve" ancora oggi. Ad ottobre lei ci disse
che all'inizio del 2010 c'era stata una richiesta da parte della
Depo-Dora e ci disse anche che l'Amministrazione intendeva
proseguire a concludere in tempi brevi questa trattativa per
definire il rapporto con il conduttore: stiamo parlando ripeto di
una struttura nuova, fatta a regola d'arte. Le chiediamo,
Assessore, un impegno maggiore, poi lei ci ha spiegato bene da buon
architetto che, dal punto di vista urbanistico, ci sono delle
difficoltà, dobbiamo mettere insieme un Comune con
l'Amministrazione regionale, tutto vero. Sono tre anni che ne
stiamo parlando, da inizio legislatura, mi sembra che le condizioni
ci fossero già a luglio 2008, la volontà di darlo in affitto c'era
già allora, chiudere il cerchio penso sia un dovere a questo punto
e chiediamo un impegno maggiore. Sarà un piccolo dossier, ma tutto
fa; penso che l'immagine dell'Amministrazione regionale la facciano
anche le cose piccole, a maggior ragione se in campo essa ha messo
quasi 1.000.000 di euro su questa struttura. Penso sia un dovere
etico e un dovere politico e anche un dovere organizzativo e di
impegno. Chiediamo quindi al Governo regionale nella sua interezza
un impegno maggiore e di chiudere il cerchio, Presidente,
altrimenti i cerchi qui si lasciano aperti e l'immagine di questa
Amministrazione non è un'immagine di robustezza e di efficienza, ma
un'immagine che apre il cerchio e non lo chiude magari su cose un
po' più piccole non così importanti, ma che lasciano il segno,
perché qualsiasi dossier lascia un segno. Le chiediamo pertanto di
intervenire a dare concretezza a quello che in quest'aula sovente
si annuncia, ma poi purtroppo anche una politica così robusta, come
sembra che sia, sovente non dà i risultati attesi. Merci.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK