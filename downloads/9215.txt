Consiglio Regionale della Valle d'Aosta - Oggetto del Consiglio n. 3779 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3779 del 9 maggio 1988 - Resoconto
OGGETTO N. 3779/VIII - DISEGNO DI LEGGE CONCERNENTE:
"MODIFICAZIONE DELLA LEGGE REGIONALE 6 GIUGNO 1977, N. 41, RECANTE
NORME PER LA CONCESSIONE DI CONTRIBUTI REGIONALI PER L'INCREMENTO
ED IL MIGLIORAMENTO DELLE ATTIVITÀ DELLE IMPRESE
ARTIGIANE".
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Questo disegno di legge modifica la
legge n. 41 e la n. 60, che modificava la precedente, nel senso che
innalza il limite di spesa da 12
milioni a 30 milioni per
gli investimenti in immobili ed in macchinari e da 6 milioni a 10
milioni per gli allacciamenti elettrici ai laboratori artigiani e,
nel contempo, elimina l'intervento del 40%, previsto sino al limite
di 20 milioni, alle società cooperative di artigiani, in quanto le
stesse possono già usufruire di finanziamenti per investimenti ai
sensi della legge regionale 17 agosto 1987, n. 80.
Il disegno di legge ha avuto il parere favorevole delle
Commissioni consiliari competenti ed è stato anche esaminato, con
esito positivo, dalla Commissione regionale per l'artigianato.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Noi voteremo a favore di questo disegno
di legge, ma, come ho già detto in Commissione, nella prossima
legislatura si dovrebbe differenziare il contributo, specie quello
a fondo perduto, perché ci sono degli artigiani che devono fare
investimenti di un certo livello, mentre altri, per la loro
attività, hanno bisogno di investimenti di minore entità.
Riteniamo, infatti, che un contributo a fondo perduto uguale per
tutti non sia così giusto come potrebbe apparire, per cui sarebbe
più conveniente fare delle distinzioni per grandi linee, in modo
che, per esempio, il falegname, che deve fare maggiori investimenti
di un barbiere, abbia un maggior contributo a fondo perduto.
PRESIDENTE:
Si passa ora all'esame dell'articolato.
Do lettura dell'articolo 1.
Articolo 1
1. L'articolo 1 della legge regionale 6 giugno 1977, n. 41
come modificato dall'articolo 1 della legge regionale 6 agosto
1985, n. 60, è così sostituito:
"Al fine di favorire lo sviluppo ed il potenziamento delle
attività artigiane possono essere concessi alle imprese artigiane,
individuali e societarie, a titolo di concorso nelle spese per
l'impianto, l'ammodernamento, l'ampliamento e l'acquisto di
laboratori, di macchinario e di attrezzi, contributi nella misura
del 30% della spesa sostenuta per investimenti sino a lire
30.000.000.
La spesa per l'acquisto di scorte è ammessa sino
all'ammontare del 10% della spesa ammissibile complessiva.
I contributi possono essere concessi anche quale concorso
nelle spese occorrenti per gli allacciamenti elettrici dei
laboratori nella misura del 50% della spesa sostenuta per gli
allacciamenti stessi sino a lire 10.000.000".
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 2.
Articolo 2
(Norme finanziarie)
1.
Il maggior onere derivante dall'applicazione della
presente legge previsto in L. 600 milioni graverà sul capitolo
36660 del bilancio preventivo della Regione per l'esercizio
finanziario 1988.
2.
Alla copertura dell'onere di cui al comma
precedente si provvede mediante riduzione per L. 600 milioni dello
stanziamento iscritto al cap. 50150 "Fondo globale per il
finanziamento di spese per ulteriori programmi di sviluppo (spese
di investimento) a valere sull'accantonamento previsto all'allegato
n. 8 al bilancio di previsione per l'anno 1988 relativo alla
costruzione della rete di distribuzione del gas metano; su detto
intervento risulta, quindi, disponibile la minor somma di L. 1.400
milioni.
3.
A decorrere dall'anno 1989 gli oneri saranno
determinati con legge finanziaria di cui all'art. 19 della legge
regionale 7.12.1979, n. 68.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura dell'articolo 3.
Articolo 3
(Variazioni di bilancio)
1. Al bilancio di previsione della Regione per l'esercizio
finanziario 1988 sono apportate le seguenti variazioni:
Parte Spesa
in diminuzione
cap. 50150 "Fondo globale per il finanziamento di spese per
ulteriori programmi di sviluppo (Spese di investimento)"
L. 600.000.000
in aumento
cap. 36660 "Contributi regionali per l'incremento ed il
miglioramento delle attività delle imprese artigiane
- L.r. 6.6.1977 n. 41 art. 1
- L.r. 9.6.1981 n. 30 art. 1
- L.r. 6.8.1985 n. 60
- L.r. n.
L. 600.000.000
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
PRIMA VOTAZIONE: NULLA
SECONDA VOTAZIONE: NULLA
ESITO DELLA VOTAZIONE PER SCHEDE
Presenti: 28
Votanti: 28
Favorevoli: 25
Contrari: 2
Schede nulle: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK