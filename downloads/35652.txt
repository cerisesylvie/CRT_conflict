Consiglio Regionale della Valle d'Aosta - Oggetto del Consiglio n. 119 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 119 del 25 settembre 2013 - Resoconto
OGGETTO N. 119/XIV - Interpellanza: "Regolamentazione della
mobilità interna del personale dell'Amministrazione
regionale".
Président -
Pour l'illustration, la parole au collègue
Ferrero.
Ferrero (M5S)
- Grazie.
Non mi soffermerò a fare lunghe osservazioni, a noi interessa
sapere chi decide i trasferimenti del personale regionale, sulla
base di che criteri, se esistono delle regole e se esiste una
graduatoria riguardo ai trasferimenti del personale regionale.
Grazie.
Presidente
- La parola al Presidente Rollandin.
Rollandin (UV)
- Grazie Presidente.
Per quanto è delle domande, i trasferimenti sono regolati da
norme di legge e norme contrattuali: dalla legge regionale 22,
articolo 43; dal contratto collettivo regionale di lavoro 13
dicembre 2010, articolo 80; oltre che dalla deliberazione della
Giunta regionale n. 3420 del 26 novembre 2010, recante: "Linee di
indirizzo in merito ai procedimenti di assegnazione dei posti, di
mobilità interna e di assunzioni a tempo determinato". Inoltre la
deliberazione della Giunta n. 2426 del 14 dicembre 2012 ha
approvato il verbale di concertazione con le organizzazioni
sindacali sottoscritto il 30 novembre 2012 avente per oggetto:
"Definizione dei criteri generali per la mobilità interna", in
applicazione dell'articolo 43 della legge 22, con il quale si
individuano i criteri e si disciplinano le modalità per
l'attuazione della mobilità interna del personale regionale, ad
esclusione di quello con qualifica dirigenziale, al quale si
applica la specifica disciplina per il conferimento o la revoca
dell'incarico, allo scopo di contemperare l'interesse dell'ente al
buon funzionamento delle strutture, allo sviluppo organizzativo,
alla flessibilità nella gestione del personale e al miglioramento
della qualità dei servizi con la valorizzazione delle competenze e
delle attitudini dei dipendenti e delle loro scelte
professionali.
Il trasferimento può pertanto essere disposto per esigenze
organizzative dell'Amministrazione regionale, a domanda del
dipendente a seguito di specifica procedura per la copertura di
posti vacanti avviati dall'Amministrazione regionale e sono quindi
comunque tenute in considerazione le ragioni delle esigenze
organizzative dell'Amministrazione e anche le domande di mobilità
individuale presentate dai dipendenti per motivazioni personali al
di fuori delle... Si evidenzia comunque che, alla data del
trasferimento degli uffici del Dipartimento turismo, sport e
commercio da Piazza Narbonne di Aosta alla zona dell'autoporto,
sono state presentate numerose domande di mobilità individuale.
Per quanto riguarda la seconda domanda che è stata presentata
"se è intendimento provvedere alla redazione di un elenco dei
posti disponibili..."
: in applicazione dei criteri generali per
la mobilità che ho prima richiamato, sono stati individuati dalla
Giunta i posti disponibili alla mobilità interna, che sono stati
resi noti al personale con le circolari del Dipartimento personale
ed organizzazione 41 del 2012, 13, 19, 22, 25, 28, 29, 38 e 39 del
2013. Le graduatorie, stilate dal Dipartimento personale ed
organizzazione secondo i criteri concertati che ho richiamato,
tenuto conto dei titoli di precedenza e preferenza, sono riportate
nella delibera della Giunta, che adotta l'atto di trasferimento del
vincitore della procedura.
Infine, per quanto riguarda la richiesta di un regolamento che
preveda criteri trasparenti e puntuali, tutto ciò è contenuto nel
verbale di concertazione con le organizzazioni sindacali
sottoscritto il 30 novembre 2012, approvato con la delibera di
Giunta 2426 del 14 dicembre 2012. Spero di aver risposto a tutte le
questioni del collega.
Président
- Pour la réplique, la parole au collègue
Ferrero.
Ferrero (M5S)
- Grazie.
Ad ogni risposta vi è un'elencazione di norme legislative che
poi vengono puntualmente disattese. Sono almeno 26 anni, io lo
posso dire, da quando sono entrato in Regione, che, per quanto
riguarda i trasferimenti del personale, ci si deve - tra virgolette
- "arrangiare"; questo non succede per caso, ma rientra in quel
modo di vedere le cose secondo cui qualsiasi atto che viene
compiuto dall'Amministrazione deve avere una motivazione che è di
carattere politico-clientelare e non una motivazione effettiva. Ci
si deve veramente arrangiare, non esiste una graduatoria, è ovvio
che non si fa una graduatoria, perché, se devi far passare chi ti
interessa, non fai la graduatoria. C'è una pianta organica che si
modifica in maniera fluida, è una specie di
work in progress
e quindi non si riesce a capire bene dove ci sono i posti, dove
spariscono. Si toglie e si aggiunge soprattutto quando arrivano i
nuovi Assessori e le segreterie si gonfiano di persone soprattutto,
diciamo, di sesso femminile, che vengono reperite e sottratte agli
uffici e vanno a rimpolpare quello che è l'harem dei vari
Assessori. Eh, sì, noi siamo effettivamente allibiti, perché ci
sono 88 domande di trasferimento, non ci sono dei criteri
effettivi, che stanno, diciamo, a dare un'indicazione sulle
priorità e quindi gente che ha magari i genitori con difficoltà,
gente invece che ha dei problemi con i trasporti, problemi
familiari, problemi personali, di fatto, si trova ad avere la
domanda di trasferimento libera, tranquilla nel cassetto
dell'Ufficio personale e dopo un po'...con la comunicazione che,
trascorso un determinato periodo di tempo, non può più essere presa
in considerazione. Quello quindi che chiedevamo noi è di stabilire
in maniera chiara quali sono i posti disponibili, di stabilire
quali sono i criteri di merito e di evitare che le sedi degli
Assessori e la sede della Presidenza della Giunta diventi o
continui ad essere quell'ufficio di collocamento che è stato
finora. Capiamo che è un salto di qualità grandissimo, però noi vi
chiediamo di provare a pensare di fare questo sforzo. Grazie.
Presidente
- Punto 31 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK