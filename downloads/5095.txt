Consiglio Regionale della Valle d'Aosta - Oggetto del Consiglio n. 2160 del 9 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2160 del 9 luglio 1986 - Resoconto
OGGETTO N. 2160/VIII - LAVORI DI COSTRUZIONE DELL'IMPIANTO
ELETTRICO DELLO STABILIMENTO COINCA IN COMUNE DI VERRES.-PERIZIA
SUPPLETIVA E DI VARIANTE.- CON CESSIONE PROROGA. - APPROVAZIONE
NUOVI PREZZI. - AGGIUDICAZIONE A TRATTATIVA PRIVATA DEGLI IMPIANTI
ANTINCENDIO, ANTIINTRUSIONE E CONTROLLO DELLE USCITE. -
APPROVAZIONE ED IMPEGNO DI SPESA.
PRESIDENTE
: Do lettura della delibera in oggetto:
IL CONSIGLIO
Viste la Convenzione rep. n° 6344 del 25 marzo 1983 fra la
Regione Valle d'Aosta e la COINCA S.p.A. in esecuzione della
deliberazione di Giunta n° 909 in data 18 febbraio 1983 e la
Convenzione aggiuntiva rep. n° 6803 in data 18 luglio 1984 in
esecuzione della deliberazione di Giunta n° 2306 in data 13 aprile
1984 ratificata con modificazioni dal Consiglio Regionale con
provvedi mento n° 552/VIII in data 14 maggio 1984.
Richiamate la deliberazione di Giunta n° 5649 in data 30 agosto
1985 con la quale, in esecuzione della deliberazione di Giunta n°
3524 in data 31 maggio 1985, si aggiudicavano all'Impresa
ELETTROVALLE s.a.s. di Zuca & C. con sede in Charvensod i
lavori di costruzione dell'impianto elettrico dello stabilimento
COINCA in Comune di Verrès, per un importo di lavori previsto in
lire 241.200.000 e la deliberazione di Giunta n° 371 in data 18
gennaio 1985 con la quale si approvava, ai sensi della succitata
convenzione, l'aggiudicazione dell'impianto di torrefazione alla
Ditta PROBAT WERKE di Emmerich (D.) comprendente una fra le più
moderne torrefatrici esistenti sul mercato mondiale, di due nuovi
silos e di un impianto di trattamento crudi.
Rilevato che la progettazione dell'impianto elettrico era
stata eseguita su dati di potenzialità forniti a suo tempo dalla
ditta COINCA e che la ditta Probat, solamente ad appalto delle
opere elettriche avvenuto, forniva dati sulla potenzialità e sul
fattore di con temporaneità delle sue macchine triplicando
praticamente il fabbisogno di energia con conseguente necessità di
modificare completamente il sistema di trasformazione e di
distribuzione.
Rilevata, inoltre, la necessità di collegare elettricamente le
macchine acquistate e quelle che saranno trasferite da Borgaro
Torinese a Verrès il cui onere, pari a circa un terzo della spesa
prevista dalla presente perizia, non era stato possibile prevedere
in fase di progetto data la particolarità del lavoro da eseguire,
il quale abbisogna di una assistenza costante da parte dei tecnici
Probat.
Rilevato ancora che, data la presenta di una rete di telex,
telefoni e di terminali collegati ad un calcolatore centrale, una
più efficiente organizzazione rende necessaria una distribuzione
elettrica a pavimento negli uffici amministrativi.
Rilevata, infine, la necessità di dotare lo stabilimento, dato
l'alto valore del prodotto, degli impianti di rilevazione
antincendio, antiintrusione e controllo uscite, rendendo necessaria
la maggiorazione delle canaline previste in progetto ed una
notevole serie di cavi speciali.
Atteso che, per i motivi suesposti e per evitare tempi morti
nella conduzione dei lavori, i rende necessario provvedere in via
eccezionale ad aggiudicare i suddetti lavori urgenti ed
improrogabili mediante perizia suppletiva ammontante a lire
740.000.000 all'Impresa già operante in cantiere.
Atteso, inoltre, che in fase di progettazione delle opere non è
stato possibile dimensionare e progettare gli impianti di
rilevazione antincendio, antiintrusione e controllo uscite data la
loro particolarità che richiede una progettazione in loco, e fatto
presente che, dopo un'accurata ricerca di mercato, concordata con
la Società COINCA, ai sensi della succitata Convenzione, condotta
presso più Ditte specializzate nel campo, è risultata migliore
offerente sia dal punto di vista qualitativo che da quello
economico la Ditta CENTRO DELLA SICUREZZA di Marcello Leonardi con
sede in Aosta per un ammontare previsto delle opere di lire
120.000.000=.
DELIBERA
1°) di approvare la perizia suppletiva e di variante
sottoriportata relativa all'esecuzione di nuove e maggiori opere
occorrenti per il completamento dei lavori di costruzione
dell'impianto elettrico dello stabilimento COINCA di Verrès, per un
importo netto di spesa previsto in lire 740.000.000
(settecentoquarantamilioni);
2°) di affidare l'esecuzione dei lavori all'Impresa ELETTROVALLE
s.a.s. di Zucca & C. con sede in Charvensod alle condizioni già
praticate per l'esecuzione dei lavori principali, per l'importo
netto presunto di lire 740.000.000 con un aumento del termine
fissato da Capitolato Speciale d'Appalto di giorni 60
(sessanta);
3°) di approvare i sottoelencati nuovi prezzi unitari
sottoriportati in base ai quali saranno valutate le opere non
previste nell'elenco prezzi dei lavori in oggetto, previa deduzione
del pattuito ribasso d'asta del 33%;
4°) di approvare la spesa di lire 120.000.000
(centoventimilioni) per la costruzione degli impianti antincendio,
antiintrusione e controllo uscite;
5°) di approvare l'aggiudicazione a trattativa privata della
costruzione de gli impianti medesimi alla Ditta CENTRO DELLA
SICUREZZA di Marcello Leonardi con sede in Aosta per l'importo
suddetto di lire 120.000.000=;
6°) di stabilire che alla liquidazione delle opere di cui al
punto 4° della presente deliberazione si provveda anche ratealmente
su richiesta dell'Assessore ai Lavori Pubblici e su presentazione
di regolari fatture;
7°) di stabilire che la conferma d'ordine della costruzione
delle opere di cui al punto 4° della presente deliberazione sia
subordinata all'accertamento dei requisiti di cui all'art. 2 della
legge 936/82;
8°) di approvare il finanziamento della somma suddetta oltre a
lire 154.800.000 (centocinquantaquattromilioniottocentomila) per
I.V.A. 18% per l'importo totale di lire 1.014.800.000
(unmiliardoquattordicimilioniottocentomila) nel modo seguente:
- per lire 140.184.000
(centoquarantamilionicentottantaquattromila) mediante assorbimento
della somma a disposizione per il ribasso praticato dall'Impresa
ELETTROVALLE s.a.s. di ZUCCA & C. e relativa quota I.V.A. con
imputazione al Residuo Passivo "spese per l'acquisto e la
costruzione di beni patrimoniali da destinare ad interventi nel
settore industriale" (fondo di lire 2.600.000.000 impegnato con
deliberazione di Giunta n° 7723 in data 7.12.1984);
- per lire 823.856.000
(ottocentoventitremilioniottocentocinquantaseimila) mediante
imputazione al Residuo Passivo "spese per l'acquisto e la
costruzione di beni patrimoniali da destinare ad interventi nel
settore industriale" (fondo di lire 6.400.000.000 impegnato con
deliberazione di Giunta n° 9102 in data 31.12.1985);
- per lire 50.760.000 (cinquantamilioni
settecentosessantamila) mediante imputazione al Capitolo 36300
"spese per l'acquisto e la costruzione di beni patrimoniali da
destinare ad interventi nel settore industriale" del bilancio
preventivo della Regione per l'anno 1986 che presenta la necessaria
disponibilità.
(... Omissis ...)
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Questo atto viene proposto direttamente al
Consiglio, senza essere presentato come deliberazione di Giunta da
ratificare, proprio per la sua mole e per il suo importo. Nella
relazione sono chiaramente indicate le premesse dell'atto e le sue
conclusioni.
Così come ho già fatto nella scorsa seduta del Consiglio,
rispondendo ad una interpellanza o ad una interrogazione del
Consigliere Baldassarre, ritengo di dover sottolineare che i
maggiori lavori dipendono da esigenze non conosciute dall'ente
appaltante, e cioè dalla Regione, al momento della predisposizione
del progetto e del primo appalto.
La convenzione del marzo del 1983 tra la Regione e la Coinca,
impegna la Regione a fornire alla medesima tutti gli apparati
necessari alla produzione e cioè sia le strutture edili e sia,
naturalmente, tutti gli impianti tecnici e tecnologici.
Al momento dell'appalto dei lavori, dal la Coinca erano state
date indicazioni per un certo tipo di impianto e per una
conseguente potenzialità da impegnarsi negli impianti elettrici.
Nel corso dei lavori ciò è stato modificato ed è stato quindi
necessario effettuare i lavori in più descritti nella
relazione.
Negli allegati, sono descritti tutti gli altri elementi
necessari alla completa comprensione della perizia. Voglio ancora
aggiungere che nello scorso Consiglio, avevo indicato al
Consigliere Baldassarre, una cifra globale di lavori per 9 miliardi
e 200 milioni e che gli ulteriori lavori sono compresi e non vanno
oltre la cifra che avevo indicato allora. Suppongo che il termine
per la consegna dei lavori sia tale da poter permettere l'avvio
dell'attività industriale per il prossimo autunno, sempre che non
intervengano altre difficoltà che, a questo punto, non dipendono da
chi sta realizzando e completando lo stabilimento.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
L'Assessore Fosson ha anticipato
una risposta ad una domanda che intendevo porgli e quindi non gli
chiederò se questi ulteriori 740 milioni facevano parte dei 9
miliardi e 200 milioni. Devo dire, però, all'Assessore Fosson, che
sono preoccupato che egli non abbia fatto una delibera per un
importo di 740 milioni, perché, in tempi non molto lontani, simili
perizie suppletive passavano con delibere. Non diamo, pertanto, una
giustificazione inesatta.
Devo ringraziare, però, l'Assessore Fosson quando dice:
"Suppongo che il termine di consegna dei lavori sia tale da...".
Poiché, però, nel deliberato si parla di proroga, ciò sta a
significare che i termini verranno prorogati ulteriormente e si
anticipa che la consegna non sarà più quella indicata nell'ultimo
Consiglio e cioè il mese di ottobre, perché, con la previsione di
una proroga, sarà stabilita certamente una data ulteriore...
Io dico quello che è scritto qui, ma, naturalmente, mi darai
delle spiegazioni. Vorrei sottolineare, però, un fatto del tutto
particolare relativo a questa Coinca che, stando ad alcune
dichiarazioni, è una società specializzata. Io ho già espresso il
mio parere su questa industria che dovrebbe insediarsi in Valle
d'Aosta ed ho già chiesto all'Assessore di informarsi ulteriormente
su questa industria "decotta" che arriva in Valle d'Aosta, presenta
un progetto e non è capace di quantificare la potenzialità
elettrica assorbibile. È forse questo un segno positivo per
un'industria alla quale, fino ad ora, sono stati erogati oltre 15
miliardi complessivi, compresi i 9 miliardi dei lavori? Mi sembra
che su questa situazione non ci possiamo trovare d'accordo.
Comunque, vorrei approfittare della discussione, per richiedere,
se la Giunta regionale ha scelto la strada del silenzio preferendo
non rispondere.
Stamattina ho fatto una precisa domanda chiedendo se la Ronson,
come risulta da voci, stia per chiudere i battenti; se la Finaosta
le ha bloccato "al pelo", come dice qualcuno, il finanziamento di
un miliardo e se la Regione è entrata in comproprietà con 500
milioni. Mi sarei aspettato di ricevere qual che risposta da parte
di un qualsiasi membro della Giunta, ma se la Giunta ha scelto la
strada del silenzio, faccia pure! Si tratta, però, di un argomento
preoccupante perché non riguarda solo il Consigliere Baldassarre e
non vorremmo trovarci di fronte ad un altro caso MULTIBOX, anche se
ci siamo molto vicini.
Chiedo quindi a qualcuno della Giunta, a qualsiasi Assessore o
anche al Presidente della Giunta, di dire per quali ragioni la
FINAOSTA ha bloccato il finanziamento di un miliardo alla Ronson,
spiegando effettivamente se la situazione di quella ditta è
prossima alla crisi. Chiedo ancora se corrisponde a verità il fatto
che la compartecipazione della Regione ammonta a 500 milioni.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Noi siamo piuttosto preoccupati del
fatto che intorno a queste aziende si moltiplicano gli interventi
di perizie suppletive, le richieste di rinvio o le mancate
assunzioni così come previsto dalle convenzioni che vengono
regolarmente disattese.
Il caso della Coinca, il cui impianto elettrico, almeno così si
dice, deve essere raddoppiato e adattato alle nuove tecnologie, ci
fa correre il rischio di dover, ogni anno, rifare qualcosa.
Se non concordiamo sul fatto che un'azienda viene costituita con
dei macchinari perché deve darci un certo prodotto entro un periodo
di tempo ben definito, si corre il rischio di avere un continuo
cantiere, sia che si tratti della Coinca che della SIV, perché la
tecnologia avanza continuamente e, invece di creare lavoro per
produrre qualche cosa, si lavora per ristrutturare continuamente lo
stesso cantiere.
Non vorrei che il titolare della Coinca, chiedendo a settembre
l'introduzione di nuove tecnologie per tenere il passo delle
ulteriori necessità commerciali, ci costringesse a rincorrere
continuamente le esigenze del mercato. Questo è un problema reale
anche perché l'Assessore ha detto che siamo ormai a 9 miliardi per
le sole opere di ristrutturazione, alle quali bisogna aggiungere il
resto. Il rischio è quindi che noi continuiamo a correre dietro
alle nuove esigenze tecnologiche, che possono essere giuste e
legittime, dimenticando però il vero problema che è il mancato
decollo di questa azienda e la mancata opportunità di lavoro tranne
che per coloro che effettuano particolari corsi di qualificazione o
riqualificazione professionale.
Noi voteremo contro questo oggetto perché rischiamo di dover
fare nuovi lavori ogni sei mesi per un importo di mezzo miliardo o
di un miliardo, solo perché le macchine previste per la lavorazione
del caffé, a quella data, verranno considerate obsolete perché
superata da altre a tecnologia più avanzata.
Questo problema, ovviamente, non riguarda solo la Coinca, ma
anche l'ex SIV, e siamo quindi già in presenza di una seconda
fabbrica che viene a porci un problema del genere. Non mi stupirei
affatto se, tra sei mesi, progredendo il settore della ricerca
tecnologica, noi ci trovassimo nelle condizioni di doverla
rincorrere ulteriormente con un altro finanziamento della Regione
alla Coinca, senza che quest'ultima produca alcunché e senza che
proceda alle assunzioni previste dalla convenzione.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I
.): Qui si dice che la ditta PROBAT, dalla
quale la Regione, in sostituzione di macchinari già acquistati, ha
acquistato per miliardi ulteriori macchinari più moderni e che
avrebbero permesso delle lavorazioni più rapide, ci vende dei
macchinari e, solo ad appalto delle opere avvenuto, ci comunica i
dati sulla potenzialità della macchine.
Io chiedo all'Assessore se, chi ha preso in considerazione
l'acquisto di macchinari per miliardi, ha avuto il lampo di genio
di domandarsi quale potenza richiedevano quei macchinari perché noi
interveniamo solo dopo che è stato fatto tutto il lavoro e che è
stato smontato tutto, facendo una correzione che costa altri 800
milioni.
Non c'è, forse, qualche cosa che non funziona nel meccanismo
stesso della decisione? Al di là della questione "spesa", qual è la
logica di tutte queste cose?
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
La proroga di 60 giorni, indicata
nell'atto di sottomissione della perizia suppletiva, è stata data
all'impresa per eseguire i lavori in più di cui si tratta e, in
ogni caso, era già prevista nella data ipotizzata per l'ultimazione
dei lavori, così come era già previsto anche l'importo di spesa di
9 miliardi e 200 milioni, pertanto non esiste nessun'altra
proroga.
Perché questo oggetto è stato portato subito in discussione in
Consiglio e non lo si è portato come ratifica di delibera? Il
Consigliere Baldassarre ricorderà che, questa procedura, è già
stata utilizzata altre volte e la Giunta intende utilizzarla tutte
le volte che ci sono varianti o lavori suppletivi di un certo
importo, specie in questo caso, dove si parte con un lavoro
presunto di 300 milioni meno il ribasso d'asta e si arriva ad un
importo ben superiore.
È ben altra cosa, e in un certo qual modo giustificabile una
perizia suppletiva di 700 milioni su un lavoro di 5 miliardi. Nel
nostro caso, invece, il rapporto è meno comprensibile e quindi si è
ritenuto giusto portare l'oggetto direttamente in discussione in
Consiglio regionale.
Nel merito delle osservazioni del Consigliere Millet, posso dire
che concordo con lui sul fatto che molte volte si inseguono le
esigenze di aziende che continuano a modificare le loro prospettive
tecnologiche e non iniziano mai a produrre. Devo dire, però, che
nel caso della Olivetti è stato messo un punto fermo e la
produzione è già iniziata; contiamo di fare altrettanto anche per
la Coinca.
Sul "lampo di genio" a cui faceva cenno il Consigliere Mafrica
ricordo che, di fatto, è stato appaltato un impianto elettrico
sulla base di certe necessità specifiche. L'ordine alla PROBAT è
partito dopo perché, solo dopo reiterate richieste, è arrivata
l'indicazione della potenzialità necessaria al funzionamento delle
macchine. Questo, come dicevo già nel mio precedente intervento,
dipende da tutto un complesso di difficoltà nello stabilire un
contatto sulla lunghezza d'onda giusta con la COINCA. Con
l'Olivetti è stato molto più facile trovare dei punti d'intesa
perché dalla stessa ditta ci sono venute sempre delle risposte
precise. In questo caso, invece, ce ne sono state molte di meno e
debbo dire che anche i tecnici dell'Assessorato ai Lavori Pubblici
si sono trovati a lavorare in condizioni oggettive di particolare
difficoltà.
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti Lanivi; ne ha
facoltà.
LANIVI (A.D.P
.): Chiedo scusa se ero assente mentre
venivano poste alcune domande sulla RONSON dal Consigliere
Baldassarre. Prima di assumere decisioni abbiamo richiesto alla
FINAOSTA una relazione in merito. Allo stato attuale l'unico
intervento che è stato effettuato riguarda una partecipazione
azionaria della FINAOSTA nel capitale sociale della Ronson.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Questa è una notizia conosciuta
della quale, però, chiedevo una conferma. Ma io mi riferivo in modo
particolare all'altra domanda, che considero più importante e che
riguarda la sospensione del finanziamento di un miliardo da parte
della FINAOSTA alla Ronson, nel merito della quale vorrei sapere se
i motivi della sospensione discendono dalla richiesta di ulteriori
informazioni.
PRESIDENTE
: Se nessuno chiede la parola, pongo in
votazione la delibera in oggetto:
ESITO DELLA VOTAZIONE
Presenti: 28
Votanti: 28
Favorevoli: 17
Contrari: 11
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK