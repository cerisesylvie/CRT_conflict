Consiglio Regionale della Valle d'Aosta - Oggetto del Consiglio n. 3716 del 19 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3716 del 19 giugno 2024 - Resoconto
OGGETTO N. 3716/XVI - Interrogazione a risposta immediata:
"Applicazione del modello definito 0/6 all'autonomia scolastica
valdostana".
Bertin (Presidente) -
Punto n. 5.02. Consigliere Restano
per illustrare il question time.
Restano (GM) -
On parle de la loi régionale numéro 19 de
l'année 2000, portant le titre " Autonomie des établissements
scolaires ".
Au premier chapitre, on définit les finalités et le champ
d'application ; tandis que dans le 3ème chapitre on traite
l'autonomie pédagogique, d'organisation, de recherche,
d'expérimentation et de développement ressources des écoles.
Au cours de ces dernières semaines, je me suis retrouvé, à
maintes reprises, à me confronter sur le sens que le gouvernement
régional donne à ses principes ; surtout à l'égard du rôle joué par
le personnel enseignant et à l'égard de toutes les personnes, les
experts qui, au cours des temps, ont permis à l'école valdotaine de
devenir un modèle à exporter.
Ce qui précède fait référence au projet d'application du modèle
intégré 06, qui concerne les crèches et l'école maternelle. On
interroge l'assesseur compétent pour savoir comment l'autonomie
scolaire de la région Vallée d'Aoste se décline dans l'application
du modèle intégré 06 ; il concerne, comme j'ai déjà dit, les
crèches et l'école maternelle.
Presidente -
Per la risposta, l'assessore Jean-Pierre
Guichardaz.
Guichardaz J. (FP-PD) -
Intanto premetto che la sua
domanda non è particolarmente chiara, anche perché l'autonomia
scolastica della Regione Valle d'Aosta non esiste, l'autonomia
scolastica è una prerogativa delle istituzioni scolastiche, forse
intendeva questo, comunque provo a interpretare la sua
richiesta.
Se con autonomia scolastica della Regione s'intende la
competenza legislativa della Regione, richiamo il protocollo
d'intesa relativo all'individuazione di specifiche misure per
armonizzare le disposizioni della legge 13 luglio 2015 n. 107 con
il peculiare ordinamento scolastico della Regione.
Tale protocollo, siglato il 25 luglio 2015, tra il Ministero
dell'istruzione dell'Università e della ricerca e la Regione
Autonoma Valle d'Aosta, richiama lo Statuto speciale per la Valle
d'Aosta, in particolare l'articolo 3 comma 1 lettera G, che ricorda
che per la Valle d'Aosta la vigente competenza legislativa è
concorrente in materia d'istruzione materna, elementare e
media.
Il richiamo a tale protocollo non è casuale, essendo il
documento che prelude all'armonizzazione, definita con la legge
regionale 3 agosto 2016 n. 18 e con le disposizioni della legge
107/2015, che ha introdotto il sistema integrato di educazione e
istruzione 0/6, per brevità successivamente lo definisco sistema
0/6.
Il sistema 0/6 - introdotto con la legge 13 luglio 2015 n. 107,
e reso attivo con il conseguente decreto legislativo 65/2017 -
promuove una visione unitaria del percorso educativo storicamente
distinto in due segmenti (lo 0/3 che comprende i servizi educativi
per l'infanzia e il 3/6 che corrisponde alle scuole dell'infanzia)
con la finalità di garantire, a tutte le bambine e a tutti i
bambini, pari opportunità di sviluppo delle proprie potenzialità
sociali, cognitive, emotive, affettive e relazionali in un ambiente
professionalmente qualificato, superando disuguaglianze, barriere
fisiche, territoriali, economiche, sociali e culturali.
Al fine di rendere operativo il sistema 0/6, il decreto
legislativo 65/2017 prevede l'adozione di un piano di azione
nazionale pluriennale, ovvero il riparto di un apposito fondo
nazionale per il sistema integrato di educazione e di istruzione,
questo è l'articolo 12. Tale piano, definito inizialmente per un
triennio con delibera del Consiglio dei Ministri 11 dicembre 2017,
successivamente con delibera del Consiglio dei Ministri 5 ottobre
2021 per il quinquennio 2021-2025, prevede l'assegnazione di
risorse finanziarie assegnate direttamente agli enti locali di cui
molti Comuni e Unités des Communes hanno sinora usufruito; non
assegnate alla Regione e poi trasferite.
Va specificato che le istituzioni scolastiche - che hanno già in
essere sperimentazione in prospettiva 0/6, al seguito di appositi
accordi tra il dirigente scolastico, l'ente gestore il servizio 0/3
e l'ente proprietario dell'immobile - stanno attuando una lecita
prerogativa, facoltà data dalla richiamata legge 15 marzo 1997 n.
59 e conseguente DPR 8 marzo 1999 n. 275.
Ho finito il tempo, le risponderò poi, lei ha un'altra
iniziativa.
Questi due question time sono molto complessi, quindi non si
possono asciugare di più.
Presidente -
Consigliere Restano per la replica. A lei la
parola.
Restano (GM) -
Grazie Assessore, comprendo che non
potesse rispondere a quanto da me chiesto in maniera significativa
ed esauriente, però parlavo della legge 19/200 e non della 107...
comunque solo per dire in buona sostanza - e i fatti lo hanno
dimostrato - che, a nostro modo di vedere, per queste importanti
riforme vanno coinvolti gli insegnanti. In questo caso specifico
non risulta - almeno a noi non risulta - che sia stato fatto, e la
prova di questo è che, quando voi avete fatto il convegno per la
restituzione, vi siete trovati con solo nove insegnanti.
Allora se non si coinvolgono gli insegnanti, difficilmente loro
potranno portare avanti l'autonomia didattica prevista
dall'articolo 19 capitolo 3 della norma che io ho richiamato -
questo, mi permetto di sottolineare, non è stato fatto ed è del
tutto evidente che gli insegnanti non potranno collaborare nella
dovuta maniera.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK