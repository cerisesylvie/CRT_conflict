Consiglio Regionale della Valle d'Aosta - Oggetto del Consiglio n. 423 del 24 marzo 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 423 del 24 marzo 2021 - Resoconto
OGGETTO N. 423/XVI - Interrogazione: "Interlocuzioni tra la
Regione e il Comune di Aosta in merito allo Stadio Mario
Puchoz".
Bertin (Presidente)
- Alla presenza di 30 Consiglieri,
possiamo dare avvio ai lavori pomeridiani del Consiglio. Punto n.
11 all'ordine del giorno. Per la risposta, l'assessore Jean-Pierre
Guichardaz ne ha facoltà.
Guichardaz J. (PCP) -
Grazie, colleghi, per
l'interrogazione che mi ha dato modo anche di approfondire un po'
il dossier.
Premetto che l'impianto di cui all'interrogazione dei colleghi
Rollandin e Carrel è di proprietà del Comune di Aosta, il quale ha
pieno titolo a disporne nei limiti e con i vincoli ovviamente
disposti dalle norme, e che lo stesso non risulta nemmeno
classificato dal punto di vista sportivo come di interesse
regionale, al contrario di altre quarantaquattro infrastrutture
variamente distribuite nel territorio regionale, cinque di
proprietà regionale, quattro di proprietà delle Unités e le
restanti di proprietà comunale.
Francamente, non ho idea del perché negli anni - essendo questo
un importante impianto sportivo come lo definiscono i colleghi
Rollandin e Carrel nella loro interrogazione - non lo si sia
classificato come di interesse regionale, forse lei, collega
Rollandin, è più informato di me circa la cronistoria di questo
impianto e potrà dirci nel corso della replica eventualmente per
quale motivo la Regione e il Comune di Aosta nei decenni passati
non abbiano mai intrapreso l'iter di riconoscimento dello status di
interesse regionale, status che soprattutto negli anni d'oro -
quando cioè le dotazioni per questo capitolo erano decisamente più
robuste di quelle previste negli ultimi lustri - permetteva di
attingere a specifiche e importanti risorse per la valorizzazione e
la manutenzione degli impianti classificati di interesse
regionale.
Comunque, riguardo alle valutazioni che il Comune intende fare
in ordine al suo utilizzo futuro, posso dirle che il programma di
governo per la città di Aosta prevede che il "Mario Puchoz" verrà
destinato ad area verde, attraverso un processo di riconversione a
parco cittadino, previo abbattimento delle mura divisorie o di
parte di esse.
Dal Comune mi dicono che sarà dedicato agli sport di montagna e
intitolato agli sportivi olimpionici della Valle d'Aosta. Abbiamo
sentito l'assessora Sapinet e il sindaco Nuti che ci hanno ribadito
che è ferma intenzione dell'Amministrazione comunale proseguire con
l'idea di riconversione a parco tematico.
Recentemente l'assessore Caveri ha intavolato un ragionamento
con il Comune di Aosta nell'ambito di una valutazione circa
l'individuazione di aree adatte alla costruzione di palestre
scolastiche finanziate dalla Regione di cui vi è ormai, come
sappiamo tutti, una cronica carenza sul territorio comunale.
Si è immaginato, tra le varie ipotesi, di posizionare una o due
palestre in prossimità del centro - come è scritto nel nostro Defr
- nella zona attualmente occupata dalla strada antistante ai muri
del Puchoz e dalle tribune e dagli spogliatoi, quelli che danno
proprio su piazza Mazzini. Questa ipotesi, che naturalmente dovrà
essere vagliata sotto l'aspetto tecnico e urbanistico, non dovrebbe
rubare spazio verde al parco cittadino e nel contempo rafforzerebbe
la vocazione sportiva dell'area. Certo, nel caso si realizzasse la
programmata riconversione dell'area, verrebbe meno l'utilizzo a
stadio comunale del Puchoz, come traspare dalle premesse alla
vostra interrogazione, ma, come probabilmente lei sa meglio di me,
è in previsione con il bando sport e periferia, approvato nel corso
della precedente legislatura comunale, la costruzione nell'area di
Montfleury di un centro sportivo comunale con strutture
specificamente adibite al gioco del calcio.
Presidente -
Per la replica, il consigliere
Rollandin.
Rollandin (PA) -
L'interesse per la questione dell'area
del Puchoz credo che non sfugga e non è solo legata alla scelta
definitiva, è anche legata a come viene letta e interpretata. Per
quanto riguarda la ragione per la quale è sempre rimasto al Comune
di Aosta e non alla Regione: semplicemente perché c'era un
indirizzo palese e chiaro, doveva rimanere un campo da calcio, e
tale è sempre stato. Noi lo abbiamo anche voluto ricordare, così
come tutti quelli che in questo momento si stanno muovendo per
ricordare cosa ha rappresentato questo campo di calcio nella storia
dell'Aosta, e credo che questo lo sappia meglio lei di me, essendo
di Aosta.
Ora la situazione che lei prospetta e che da quello che apprendo
da lei il Comune di Aosta vorrebbe cambiare, modificare non solo ma
che ci sarebbero altre iniziative, per noi è una prima, non è stato
mai comunicato, non credo, e non so se sia stato comunicato a lei
in questi ultimi... nel programma...
Interruzione dall'Aula fuori microfono -
incomprensibile
Credo che però ci sia tutta una serie di situazioni di una certa
importanza legate proprio a questa struttura e che non possano
essere semplicemente abbattute senza che ci sia una certa
rimostranza nell'ambito delle possibili alternative rispetto ad
andare a incidere sul Puchoz.
Ora interessava anche sapere quali erano le proposte che voi
avete fatto - se le avete fatte, in che termini e con quali accordi
- con il Comune di Aosta, perché l'interesse che c'è nei confronti
di questa area - che è strategica, come ha detto anche lei - credo
che sia da tenere nella dovuta considerazione.
Queste sono le ragioni per cui noi abbiamo posto queste domande
che sono rimaste nella penna, che non hanno avuto risposta.
Insisteremo magari per capire tra il comune di Aosta e le eventuali
proposte regionali a che cosa si voglia arrivare e come si voglia
valorizzare un'area che, come è stato ricordato, da molto tempo è
oggetto di studio, però, naturalmente, non può essere uno studio a
senso unico, deve tener conto della sua storia e del suo
futuro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK