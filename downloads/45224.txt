Consiglio Regionale della Valle d'Aosta - Oggetto del Consiglio n. 2012 del 16 novembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2012 del 16 novembre 2022 - Resoconto
OGGETTO N. 2012/XVI - Informative al Consiglio regionale
sugli esiti dei negoziati avvenuti con i competenti servizi della
Commissione europea e dello Stato relativamente ai programmi
regionali FESR e FSE+ 2021/2027 della Regione autonoma Valle
d'Aosta.
Bertin (Presidente) -
Punto n. 3.01 all'ordine del
giorno. Si è prenotato l'assessore Caveri a cui passo la
parola.
Caveri (AV-VdA Unie) -
Devo dire che sarà un intervento
molto tecnico perché collegato ai meccanismi di questi fondi
comunitari, ricorderete che questi programmi erano passati già in
Consiglio regionale nel mese di aprile e spettava poi, nel
deliberato, all'Assessore all'istruzione, in questo caso agli
Affari europei, dare conto al Consiglio delle modifiche apportate
in sede di negoziato con i competenti servizi della Commissione
europea e anche dello Stato.
Ricordo peraltro che i programmi FESR e FSE+ sono stati
approvati dalla Commissione europea il 12 settembre, il primo, e il
19 ottobre, il secondo, quindi da qui in poi si parte con
l'operatività di questi fondi, che sono fondi importanti per lo
sviluppo della nostra Valle. Quella di oggi è una specie di
restituzione delle modifiche apportate dopo l'esame da parte dello
Stato e della Commissione in seguito all'invio che avevamo fatto
dopo l'approvazione da parte del Consiglio Valle.
Per quanto riguarda il programma FESR, sono stati apportati
alcuni adattamenti sia nell'analisi del contesto sia nel testo, ad
esempio è stato eliminato, su richiesta della Commissione europea,
l'obiettivo specifico 2.1, che era: "Promuovere l'efficienza
energetica e ridurre le emissioni di gas a effetto serra", perché
le spese relative a sistemi per la ricarica di veicoli elettrici
nelle aree di parcheggio collegate agli edifici riqualificati sono
state considerate non ammissibili nell'ambito dell'intervento
previsto. È stata rivista, con riferimento all'obiettivo specifico
4.6: "Rafforzare il ruolo della cultura e del turismo sostenibile
nello sviluppo economico, nell'inclusione sociale e
nell'innovazione sociale", la descrizione della tipologia di azione
prevista per meglio rappresentare la finalità dell'intervento.
È stata fornita la motivazione in merito alla mancata adozione
di strumenti finanziari nell'ambito del programma regionale
determinata dall'evidente analisi di contesto, che mostra come il
nostro sistema produttivo sia caratterizzato da piccole e
piccolissime imprese, quindi avremmo avuto delle difficoltà ad
accedere a strumenti finanziari che avessero modalità di accesso
più impegnative rispetto a quelle di un contributo a fondo perso
regionale.
È stata infine fornita una breve indicazione della demarcazione
e della complementarietà con azioni analoghe che sono previste da
altri strumenti, come il PNRR, dal FSE+, da "Horizon Europe" e dai
programmi di cooperazione territoriale Interreg e anche nell'ambito
della strategia macroregionale alpina nota come EUSALP.
Inoltre, su richiesta della Commissione europea, è stato
definito un primo stralcio di Piano di Rafforzamento
Amministrativo, acronimo PRA, nell'ambito della politica regionale
di sviluppo approvato dalla Giunta regionale l'8 agosto scorso.
È stato infine, per quanto riguarda sempre il FESR, integrato il
documento metodologico di accompagnamento del programma regionale
che reca la metodologia utilizzata per la quantificazione del
valore
target
degli indicatori, specificando per ogni azione
prevista i fattori in grado d'influenzare il conseguimento dei
target sia intermedi che finali.
Per quanto riguarda invece il programma regionale FSE+
2021-2027, questi sono gli adattamenti che sono frutto della
negoziazione con la Commissione europea e con lo Stato. Sono stati
inclusi nel testo del programma i riferimenti al coordinamento fra
questo strumento e il programma che si chiama FEAMPA, cioè la
strategia regionale di specializzazione intelligente, il Patto
verde europeo, la strategia digitale dell'Unione europea, il piano
nazionale di ripresa e resilienza, il programma nazionale scuola e
competenze e, naturalmente, anche in questo caso l'Erasmus+. Si è
trattato di manifestare come, a incastro, questi diversi programmi
possano lavorare assieme. Sono state inoltre apportate delle
revisioni per sottolineare l'aderenza delle azioni previste agli
obiettivi specifici di riferimento e per dettagliare meglio gli
interventi che s'intendono realizzare anche tramite la rimozione di
alcuni riferimenti a iniziative che non saranno finanziate sul FSE.
Ancora: sono stati modificati alcuni indicatori di risultato, sono
state completate le sezioni 4, ?Condizioni abilitanti' e 8, ?Uso
dei costi' ed è stato anche chiarito nella sezione partenariato il
meccanismo di selezione dei partner, precisando che sono state
coinvolte componenti già istituzionalizzate nel Forum partenariale
della politica regionale di sviluppo e che ci sono anche nuove
rappresentanze.
Infine, per entrambi i programmi regionali, il riparto
finanziario fra i diversi obiettivi selezionati, cioè gli OS, fra i
diversi obiettivi di
Policy
, gli OP, è rimasto
invariato.
Per il programma FESR, l'unico adeguamento apportato al piano
finanziario ha riguardato l'accorpamento per alcuni assi del
programma di più obiettivi specifici, appartenenti però allo stesso
obiettivo di policy. Le proposte dei programmi FESR e FSE+,
opportunamente modificate e integrate, sono state approvate
definitivamente dalla Commissione europea.
Per quanto concerne il programma FESR, la deliberazione della
Giunta regionale di presa d'atto della decisione della Commissione
europea ha approvato i documenti relativi alla VAS, cioè la
Valutazione Ambientale Strategica del programma, che sono stati
redatti in conformità con le norme.
Infine, nel Bollettino ufficiale della Regione del 2 novembre è
stato pubblicato l'avviso di avvenuta approvazione del programma
FESR con l'indicazione della sede ove prendere visione dello stesso
e della documentazione oggetto dell'istruttoria VAS, come previsto
dalla normativa regionale.
Per quanto riguarda infine l'FSE+, la richiesta di pubblicazione
dell'avviso di avvenuta approvazione del programma nel Bollettino
ufficiale della Regione è stata trasmessa agli uffici competenti in
data 10 novembre e sarà quindi verosimilmente pubblicata
nell'edizione del bollettino del 22 novembre 2022.
Quello di oggi è un passaggio previsto per legge ed è
l'occasione in cui esprimiamo il ringraziamento per il Dipartimento
degli Affari europei, che, con grande sollecitudine e grande
professionalità, ha interloquito con le autorità comunitarie e
statali raggiungendo questo risultato.
Presidente -
Su questo punto vi sono richieste
d'intervento, chiarimenti o altro? Non vedo richieste, non vedo
prenotazioni, pertanto il Consiglio regionale prende atto
dell'informativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK