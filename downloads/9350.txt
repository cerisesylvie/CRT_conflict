Consiglio Regionale della Valle d'Aosta - Oggetto del Consiglio n. 369 del 8 marzo 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 369 del 8 marzo 1989 - Resoconto
OGGETTO N. 369/IX - DATI SULLE RISCOSSIONI DELL'IVA DA
IMPORTAZIONE, IN PREVISIONE DELL'ELIMINAZIONE DELLE BARRIERE
DOGANALI.- (Interrogazione con risposta scritta).
PRESIDENTE: Do lettura dell'interrogazione con risposta scritta
in oggetto, presentata dal Consigliere Riccarand ed iscritta al
punto 4 dell'ordine del giorno.
INTERROGAZIONE CON RISPOSTA SCRITTA
PREMESSO che l'IVA sulle merci importate in Italia ha
rappresentato, a partire dall'entrata in vigore della legge 690/81,
la più grossa voce dell'Entrata del Bilancio della Regione;
EVIDENZIATO che, al fine di sostenere ed incrementare tale voce
dell'Entrata, la Regione Valle d'Aosta ha assunto numerosi
provvedimenti di incentivazione del traffico di TIR, arrivando
anche ad approvare e finanziare la costruzione dell'autostrada del
Monte Bianco;
RILEVATO che, in base alle informazioni attuali sulla creazione
del mercato unico europeo, la riscossione dell'IVA da importazione
all'Autoporto di Pollein pare destinata a diminuire nei prossimi
anni e a scomparire a partire dal 1993;
AL FINE di avere informazioni precise sul traffico dei TIR
attraverso la Valle d'Aosta in quest'ultimo decennio, sul numero di
automezzi che hanno effettuato operazioni di sdoganamento, sulla
dinamica delle Entrate dell'IVA da importazione, sulle prospettive
future di tale Entrate;
il sottoscritto Consigliere regionale
INTERROGA
l'Assessore regionale alle Finanze per conoscere:
1) Quanti automezzi per il trasporto merci pervenuti dalla
Francia e diretti in Italia e viceversa sono transitati sotto il
traforo del Monte Bianco per ogni anno a partire dal 1981 e fino al
1988 compreso? Quanti di questi automezzi hanno provveduto a pagare
l'IVA da importazione all'Autoporto di Pollein per ogni anno a
partire dal 1981?
2) Qual è l'ammontare complessivo dell'IVA da importazione
riscossa dall'Autoporto di Pollein per ogni anno a partire dal 1981
(e fino al 1988 compreso) e qual è la quota che per ogni anno è
stata versata alla Cassa della Regione. Si chiede inoltre di
conoscere per quale motivo il forte incremento di transiti non è
stato accompagnato da un sensibile aumento degli introiti dell'IVA
da importazione.
3) Quali effetti avrà sui pagamenti del l'IVA da importazione
all'Autoporto di Pollein il nuovo sistema di controlli veterinari
previsto dal Decreto 8 ottobre 1988, n. 454 del Ministero della
Sanità?
4) Quali sono le informazioni assunte dalla Giunta in merito
all'evoluzione dell'Entrata dell'IVA da importazione nei prossimi
anni e se, in base a tali informazioni, risulta confermata la
scomparsa della riscossione dell'IVA all'Autoporto di Pollein a
partire dal 1993.
PRESIDENTE:
All'interrogazione testé letta è stata data
risposta con lettera n. 228 in data 15 febbraio 1989.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK