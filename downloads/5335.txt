Consiglio Regionale della Valle d'Aosta - Oggetto del Consiglio n. 227 del 6 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 227 del 6 aprile 1983 - Resoconto
OGGETTO N. 227/VII - APPROVAZIONE DI CONVENZIONE PER LA
RISTRUTTURAZIONE E L'AFFITTO DELLO STABILIMENTO EX MONTEDISON IN
COMUNE DI SAINT-MARCEL. DELEGA ALLA GIUNTA.
PRESIDENTE:
Do lettura del testo della delibera:
IL CONSIGLIO REGIONALE
DELIBERA
1°) di approvare in linea di massima, l'allegata bozza di
Convenzione da stipulare fra la Regione e la società "SO.GE.MA"
Società Generale Manufatti s.r.l., per la ristrutturazione e
l'affitto dell'ex stabilimento industriale di cui in premessa, in
Comune di Saint Marcel, località Lillaz;
2°) di delegare alla Giunta regionale;
l'adozione di ogni provvedimento deliberativo necessario per
l'approvazione dello schema definitivo della Convenzione di cui al
precedente n. 1, per la stipulazione della convenzione stessa,
nonchè per l'approvazione del progetto esecutivo per la
ristrutturazione dello stabilimento di cui trattasi;
l'approvazione, il finanziamento e la liquidazione delle
spese da assumere a carico della Regione in esecuzione delle
clausole della stipulanda convenzione con finanziamento delle spese
stesse sugli appositi capitoli di spesa dei bilanci preventivi
della Regione per l'anno 1983 e per l'anno 1984.
(...omissis...)
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta della convenzione che
intendiamo proporre al Consiglio con la ditta Genovese per lo
sfruttamento di una parte relativamente esigua e di infelice
collocazione dello stabilimento ex Montedison. Si tratta di un
trapezio molto irregolare, avente come confini la Dora, il ponte di
Saint Marcel lato sud e la ferrovia, cioè la parte più sacrificata
di quel terreno che abbiamo comprato. Si tratta di eseguire alcuni
lavori per 800 milioni di lire, con i quali quei capannoni vengono
rimodernati e quindi si aumenta il valore della proprietà, che
vengono concessi con i soliti anni di franchigia alla ditta
Genovese che a pieno regime avrà 20 dipendenti ed acquisterà
macchinari per 50 milioni. Produrrà in loco una serie di materiali
per costruzioni particolari, pietre da taglio ecc., che oggi
vengono importate, per cui ci sembra che questa operazione possa
avere una sua validità ed essere proposta al Consiglio.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Tra le proposte fatte alla Giunta per
impiantare attività di questo genere e cementifici c'era anche la
Valbeton, se non ricordo male. Vorrei sapere come mai si è data la
precedenza alla SO.GE.MA invece che alla Valbeton.
Poi altre due domande particolari: qui la formulazione è un po'
ambigua rispetto agli occupati. Si dice "produzione che sarà
progressivamente aumentata con la conseguente prevista occupazione
di mano d'opera iniziale di n. 10 addetti".
Vorrei sapere con quanti addetti inizia se prima deve aumentare
la produzione per arrivare ai dieci addetti. Poi vorrei sapere come
mai rispetto a casi votati dal Consiglio in precedenza si fa un
ulteriore sforzo dopo i cinque anni di comodato ormai classici: il
canone è il 5% e non il 6% come ad esempio per la Coinca.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.;):
Il ragionamento è quello di
recuperare il denaro speso perchè la proprietà rimane regionale. Se
spendiamo 800 milioni alla fine del periodo avremo 800 milioni, che
evidentemente non avremmo lo stesso valore. Punto primo. Punto
secondo, l'operazione, essendo di puro affitto, è vantaggiosa per
la Regione che rimane proprietaria.
Per l'altra domanda, sono in corso ancora la Casa Latina e la
Valbeton, la priorità qui è stata data per il fatto che c'è un
condizionamento pesante dato dagli archi della Ferrovia, dove
possono passare solo certi tipi di camion e non altri. La ditta ha
accettato per il suo tipo particolare di lavorazione, mentre quelli
che costruiscono degli chalet hanno bisogno di curve con delle
travi che possono arrivare a 25 mt. Questo è uno dei motivi per cui
abbiamo concesso alla ditta Genovese.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
So che l'Amministrazione regionale
aveva affittato altri pezzi al gruppo apistico, al gruppo Conad,
vorrei che nella convenzione fosse specificato meglio alla lettera
c) dove si dice che gli operai saranno presi dal "Comune di Saint
Marcel o Comuni limitrofi, con la sola eccezione del personale con
idonea specializzazione". In generale queste ditte portano con sè
questi operai specializzati. Occorre specificare allora quanti
possono essere, perchè se questi occupano dieci persone e di queste
sei sono persone che vengono da fuori, è una preoccupazione che
questa ditta in loco assuma ben poche persone.
PRESIDENTE:
Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK