Consiglio Regionale della Valle d'Aosta - Oggetto del Consiglio n. 2447 del 23 luglio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2447 del 23 luglio 1991 - Resoconto
OGGETTO N. 2447/IX Ordine dei lavori.
Presidente
Ieri avevamo rinviato gli oggetti
aggiuntivi per raggiungere le 24 ore previste dal regolamento.
Siccome ci stiamo avvicinando ad alcuni testi del suppletivo
particolarmente impegnativi, la Presidenza, per mantenere un certo
ordine nella prosecuzione dei lavori, propone di tornare al 31/bis,
al 34/bis e al 34/ter, in modo che da ora in avanti seguiamo
esattamente l'ordine del giorno previsto.
Si passa all'esame dell'oggetto 31/bis.
Ha chiesto di parlare il Consigliere Riccarand, per mozione
d'ordine, ne ha facoltà.
Riccarand (VA)
Ho già sollevato ieri la questione
dell'ordine del giorno suppletivo; mi sembra che sia necessario
riproporla anche oggi perché lo slittamento che il Presidente del
Consiglio vuole fare da ieri ad oggi di questo ordine del giorno
suppletivo non supera affatto le difficoltà per la discussione di
questo ordine del giorno suppletivo, nella giornata odierna, in
quanto il regolamento, sullo svolgimento dell'ordine del giorno,
dice chiaramente che il Consiglio regionale deve essere convocato
almeno otto giorni prima della data dell'adunanza, devono essere
trasmesse tutte le documentazioni e in casi di urgenza questo può
essere fatto, però trasmettendo l'ordine del giorno suppletivo il
giorno prima dell'adunanza. Cosa che non si è verificata in questa
occasione.
Quindi non credo sia risolta la questione spostando la
discussione dalla giornata di ieri alla giornata di oggi; il
problema rimane, per cui se si vogliono inserire nella discussione
questi punti dell'ordine del giorno suppletivo occorre fare una
iscrizione di urgenza, ma non attraverso l'ordine del giorno
suppletivo. Mi sembra che l'articolo 37 sullo svolgimento dei
lavori sia molto chiaro.
Presidente
Colleghi Consiglieri, questo problema
lo abbiamo già affrontato ieri. Gli uffici testimoniano che
l'ordine del giorno è stato trasmesso 48 ore prima l'adunanza, è
partito di qui alle ore 19,10; ci sono state una serie di
difficoltà, c'è un lavoro abbastanza collegiale a livello di
gruppi, i Consiglieri che hanno dato l'indirizzo di casa hanno
ricevuto sabato mattina, quindi 24 ore prima dell'adunanza. Il
fatto che alcuni Consiglieri abbiano dato l'indirizzo presso
l'ufficio Gruppi e poi non siano andati all'ufficio Gruppi, o
l'ufficio Gruppi non abbia informato i Consiglieri che esistevano
delle buste per 48 ore....
Proteste in aula
Ma il sabato sono 24 ore come le altre, quando il regolamento
dice il giorno prima non dice escluso il sabato.
Riccarand (VA)
Credo che esista un atto ufficiale
che documenta quando i Consiglieri ricevono l'ordine del giorno:
firmiamo tutti quanti una ricevuta nella quale è scritto nome e
cognome, la data e l'ora, e credo sia molto semplice fare un esame
di tutte le ricevute che voi avete alla Presidenza del Consiglio
per vedere quando i Consiglieri hanno ricevuto la
documentazione.
Queste ricevute vengono fatte apposta perché la Presidenza del
Consiglio possa avere in mano la documentazione che l'ordine del
giorno è stato trasmesso nei tempi dovuti.
Chiedo al Presidente del Consiglio di fare questa verifica, e si
accorgerà che questa verifica darà un esito negativo, che non è
stata trasmessa la documentazione il giorno prima dell'adunanza,
come previsto dal regolamento.
Qui è scritto che il Presidente deve darne comunicazione almeno
un giorno prima della data dell'adunanza; l'adunanza iniziava ieri
mattina alle ore 9, abbiamo ricevuto gli oggetti alle 8,30 di ieri
mattina, quindi non è che si risolva il problema spostando la
discussione ad oggi; oggi siamo all'interno della stessa adunanza e
quindi all'interno di questa, a mio avviso, se non vogliamo violare
il regolamento, non possiamo discutere l'ordine del giorno
suppletivo.
A meno che non venga chiesta l'iscrizione d'urgenza dei singoli
oggetti. Però se vogliamo rispettare il regolamento (ieri lo si è
voluto rispettare alla lettera), sia chiaro che gli oggetti che non
sono stati trasmessi il giorno prima dell'adunanza, e quindi
all'interno di questa adunanza del Consiglio, con quell'ordine del
giorno suppletivo non possono essere discussi. Se volete
discuterli, secondo me fate una violazione del regolamento che può
sicuramente essere oggetto di una impugnativa rispetto agli atti
che avete portato all'attenzione.
Presidente
C'è una riunione dei Capigruppo oggi
alle ore 15, prego quindi di essere presenti, in quella sede
risolveremo il problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK