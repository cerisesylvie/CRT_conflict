Consiglio Regionale della Valle d'Aosta - Oggetto del Consiglio n. 194 del 5 dicembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 194 del 5 dicembre 1988 - Resoconto
OGGETTO N. 194/IX - "INDICAZIONI PER IL CALENDARIO DELLE
LIMITAZIONI ALLA CIRCOLAZIONE DEGLI AUTOVEICOLI PER IL TRASPORTO
MERCI DI PESO SUPERIORE AI 50 QUINTALI". (Reiezione di
mozione)
PRESIDENTE:
Do lettura della mozione in oggetto,
presentata dai Consiglieri Riccarand e Tonino.
MOZIONE
PREMESSO che nel corso del mese di dicembre il Ministero dei
Lavori Pubblici provvederà a pubblicare il Calendario 1989 delle
limitazioni alla circolazione degli autoveicoli per il trasporto
merci di peso superiore ai 50 quintali;
RICORDATO che tale Calendario può essere integrato e modificato,
per motivate esigenze, dal Presidente della Giunta regionale che
deve emanare un Decreto relativo alle limitazioni della
circolazione dei T.I.R. sull'intera rete stradale della Valle
d'Aosta;
EVIDENZIATO che occorre impedire e scoraggiare il traffico dei
T.I.R. nei giorni festivi e prefestivi ed in alcuni particolari
periodi dell'anno poiché in tali giorni e periodi la rete stradale
della Valle d'Aosta è interessata da un intenso movimento
turistico;
SOTTOLINEATA la necessità che il prossimo Decreto sulla
circolazione dei T.I.R. del Presidente della Giunta regionale
contenga tutti i divieti previsti dal Calendario del Ministero dei
Lavori Pubblici e ne introduca alcuni ulteriori per le particolari
esigenze della nostra Regione;
SOTTOLINEATO altresì che occorre prendere opportuni accordi con
le competenti autorità francesi per non dover più introdurre
deroghe ai divieti di circolazione dei T.I.R.
il Consiglio regionale
IMPEGNA
il Presidente della Giunta regionale
1) ad illustrare alla Commissione consiliare per gli Affari
Generali, prima dell'emanazione del Decreto, le caratteristiche del
Calendario 1989 sulle limitazioni alla circolazione degli automezzi
pesanti;
2) ad adottare, quali criteri per l'impostazione del Decreto, il
principio di estendere i giorni e le ore di divieto indicati dalla
Circolare del Ministero dei Lavori Pubblici di prossima
emanazione;
3) a raggiungere i necessari accordi con le competenti autorità
francesi per il controllo del traffico dei T.I.R. evitando
l'adozione, nel corso del 1989, di deroghe al Calendario previsto
inizialmente.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Ogni anno, alla fine del mese di dicembre,
da parte del Ministero dei Lavori Pubblici viene redatta una
circolare contenente delle norme ed un calendario sulla limitazione
della circolazione degli autoveicoli per il trasporto di merci. Le
limitazioni riguardano soprattutto i giorni festivi, ma anche
alcuni giorni feriali di particolare intensità di traffico:
ferragosto, vigilie di alcune festività... Il calendario, quindi,
elenca i giorni e le ore vietati al traffico degli automezzi
pesanti.
Tale calendario può essere modificato ed integrato con un
decreto del Presidente della Giunta regionale; diciamo anzi che
ogni anno viene fatto un decreto con cui si recepiscono le
indicazioni di massima del calendario del Ministero dei Lavori
Pubblici e lo si adatta alla realtà della Valle d'Aosta, prevedendo
determinati giorni e determinate ore di divieto.
Cosa è successo sostanzialmente in questi anni in Valle d'Aosta?
Con i decreti del Presidente della Giunta generalmente si sono
limitati e ridotti i divieti contenuti nel calendario del Ministero
dei Lavori Pubblici; in altri termini in Valle d'Aosta si è
concessa una maggiore possibilità di transito e di circolazione,
anche in giorni festivi ed anche in giorni in cui c'è una notevole
intensità di traffico. Anzi nel 1986 ci sono stati persino due
ricorsi al T.A.R. per annullare dei decreti del Presidente della
Giunta con i quali era stata concessa una sorta di "deregulation"
indiscriminata ed il T.A.R. del Lazio ha annullato uno dei decreti
del Presidente della Giunta con cui si permetteva un traffico
eccessivo di TIR.
La prima cosa che con questa mozione chiedono i gruppi di Nuova
Sinistra e del Partito Comunista Italiano è quella di una
discussione in Commissione, prima dell'emanazione del calendario da
parte del Presidente della Giunta per il 1989, in modo che vengano
illustrati in Commissione i criteri e le modalità con cui si
intende redigere questo calendario.
La seconda cosa che chiede la mozione è di assumere un
orientamento di base di questo tipo: anche in considerazione del
traffico turistico molto intenso che avviene nei giorni festivi e
prefestivi e in determinati periodi dell'anno nella nostra Regione,
è nostro interesse scoraggiare, limitare e ridurre, quantomeno in
quei giorni, il traffico ed il transito dei TIR. Lo strumento ci è
offerto appunto da questo calendario e quindi noi proponiamo di
assumere come criterio per il calendario il metodo di estendere i
giorni vietati e le fasce di ore vietate al transito pesante e non
di limitarli, come avveniva in passato.
Tengo anche a sottolineare che, ad esempio, Paesi a noi vicini,
come la Svizzera e come l'Austria, hanno adottato ed adottano una
serie di provvedimenti proprio per scoraggiare e ridurre il
transito dei TIR. In Svizzera, ad esempio, è vietato il transito e
la circolazione dei TIR nelle ore notturne; è vietata la
circolazione dei TIR che superano le 28 tonnellate..., tutte cose
che invece sono consentite in Italia ed anche in Valle d'Aosta.
Noi crediamo, quindi, che utilizzando lo strumento di questo
calendario si possa fare un passo in avanti, prevedendo, ad
esempio, che il divieto riguardi non soltanto la fascia domenicale
che va dalle 8 della mattina alle 8 della sera, ma tutte le 24 ore
della domenica ed anche una fascia oraria del sabato.
La terza cosa che chiediamo con questa mozione è di avviare
un'iniziativa che permetta di non introdurre più delle deroghe al
calendario predisposto all'inizio dell'anno. Alla fine del 1987 il
Presidente della Giunta ha fatto un decreto con cui diceva che in
alcuni giorni ed in determinate fasce orarie del 1988 sarebbe stato
vietato il transito dei TIR. Dopo, però, sono stati fatti almeno
una decina di decreti di deroga a quel calendario, per cui, nei
giorni in cui inizialmente era vietato il transito dei TIR, è stato
loro concesso di viaggiare anche se limitatamente dall'autoporto ai
tunnel. Perché? Perché si dice che non essendoci divieto di
transito in Francia, in determinati giorni i TIR si presentano al
traforo del Monte Bianco e devono essere fatti proseguire fino
all'autoporto.
Noi, però, sappiamo benissimo che questo problema si può
risolvere semplicemente fermando i TIR francesi all'autoporto di
Le-Fayet, senza farli salire sino al tunnel del Monte Bianco.
Questo è semplicissimo: basta prendere un accordo con le autorità
francesi per far fermare i TIR prima che arrivino al tunnel del
Monte Bianco. Si tratta solo di avere un minimo di volontà
politica, accompagnata da una certa iniziativa di
collaborazione.
Noi, quindi, ci auguriamo che questa mozione venga accolta, in
modo da poter affrontare in Commissione una discussione che ci
consenta di esaminare concretamente che cosa si può fare. Il
problema di fondo, però, è quello di lanciare un segnale col dire:
che la Valle d'Aosta guarda al transito dei TIR con una certa
preoccupazione e con una certa cautela;
che condividiamo le preoccupazioni espresse da Paesi che cercano
di avviare una politica dei trasporti diversa, come la Svizzera e
l'Austria; che quindi vogliamo utilizzare la possibilità offertaci
dal calendario annuale per introdurre alcuni elementi di cautela,
anche se la quantità e le modalità potranno essere viste in
Commissione.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Le problème a été soulevé à maintes
reprises de la part des Conseillers de "Nuova Sinistra" et j'avais
déjà répondu pour ce qui est des décrets que le soussigné avait
prévu dans les années précédentes. Je veux, tout de même, donner
lecture d'une lettre que j'avais adressée au Ministère des Travaux
Publics le 11 août 1988:
"... Limitazione e divieti di circolazione ...".
Con circolare del 18 dicembre 1987 questo Ministero ha impartito
direttive in ordine alle limitazioni ed ai divieti di circolazione.
Già in passato questa Presidenza aveva richiamato l'attenzione di
codesto Ministero sull'opportunità di inserire nelle disposizioni
alcune modifiche, adeguando nel limite del possibile le proprie
direttive a quelle degli Stati esteri confinanti, in particolare
della Francia.
Pertanto si richiama nuovamente l'attenzione di codesto
Ministero affinché, nell'emanare le direttive per l'anno 1989 e
seguenti, si tengano in debita considerazione i seguenti dati di
fatto che incidono attualmente in modo negativo sulla situazione
viabile locale ed internazionale.
Com'è noto, la Valle è attraversata in senso longitudinale, dal
tunnel del Monte Bianco ad Aosta, da una sola strada, la n. 26, che
è anche classificata "via doganale", in quanto la barriera doganale
è sita all'autoporto di Pollein, alla periferia di Aosta, a 37
chilometri dal confine di Stato.
Il fatto ovviamente crea notevoli disagi, perché l'effettivo
confine di Stato è al tunnel del Monte Bianco ed è qui,
giuridicamente, la soglia dove dovrebbe scattare il divieto di
circolazione nei giorni vietati, mentre l'unica area attrezzata per
la sosta dei veicoli per l'importazione e l'esportazione è sita
appunto all 'interno dell'autoporto. Il blocco dei TIR in
prossimità del tunnel diventa però impossibile, vuoi per la
mancanza di infrastrutture necessarie, dei servizi e dei relativi
vitali, vuoi per motivi di ordine e di sicurezza pubblica derivanti
dalla possibilità, già verificata, di blocco totale del traffico
internazionale, sia commerciale che turistico.
Si richiede pertanto che le emanande direttive da parte di
codesto Ministero per la circolazione stradale, per l'anno 1989 e
seguenti, considerino come confine di Stato, per i veicoli adibiti
al traffico internazionale in importazione ed in esportazione,
l'autoporto di Pollein, alla periferia di Aosta.
L'altro dato di fatto che si ritiene opportuno segnalare è
costituito dall'orario di divieto di circolazione, che in Italia
termina alle 24 della domenica e che in Francia termina alle ore
22, per cui nelle due ore di intervallo si verifica un notevole
assembramento di TIR al confine francese, che si riversa poi di
colpo in Italia, creando un pericoloso flusso continuo di
autoarticolati che potrebbe essere facilmente evitato".
Il y a quelques jours, il y a eu une réponse et, d'une façon
très simple, on assurait qu'il y aurait eu une prise de position en
faveur de ce qu'on venait de souligner. Celle-ci est la lettre du
Ministère des Travaux Publics du 28 novembre:
"In riscontro alla nota del 21 novembre 1988, si comunica che
questo Ispettorato terrà in debita considerazione, nella
formulazione del calendario per la limitazione dei divieti di
circolazione, le proposte avanzate da Codesta Regione".
La réponse est, je répète, du novembre 1988. Tout de même, ce
que je voulais dire à propos de ce thème est que je suis d'accord
avec M. Riccarand sur le souhait qu'il n'y ait pas aucune
intention, de la part de l'Administration régionale, de prévoir à
tout prix la circulation des poids lourds dans les journées dans
lesquelles (dans les autres pays) la circulation est prévue, et
dans lesquelles en Italie (et donc par conséquent en Vallée
d'Aoste) elle est défendue. Par exemple le 8 décembre la
circulation en Italie est défendue, tandis que dans les autres pays
non; donc le problème se pose et se pose encore pour le 23
décembre. Celles-ci sont les deux journées de ce mois qui ont
importance à ce sujet.
De ma part, j'ai déjà pris des contacts pas seulement avec le
Ministère; j'ai demandé de faire une rencontre avec les autorités
françaises pour examiner le problème et voir s'il est possible que
ces autorités mêmes interviennent afin d'éviter que les poids
lourds arrivent au tunnel. Il faudrait défendre la circulation à
Le-Fayet et à Les Huches (plus encore à Les Huches car pour
Le-Fayet ce serait plus difficile) et avoir la possibilité
d'amasser les poids lourds dans cette zone, en évitant ainsi qu'ils
arrivent au tunnel, car s'ils arrivent au tunnel il
n’est plus possible de les arrêter là, car on crée
les difficultés dont je viens de parler.
J'ai déjà contacté les autorités, j'ai déjà demandé de faire
cette rencontre pour examiner le problème et voir si elles sont
disponibles à intervenir dans ce sens.
En même temps, au Ministère on avait demandé qu'il y ait la
possibilité de prendre des contacts afin qu'il n'y ait pas
l'exigence de ma part de déroger aux réglementations de la
circulation que le Ministère prévoit chaque année.
Donc de ma part il y a la pleine disponibilité à éviter que se
passe ce qu'on a vu jusqu'à présent, c’est-à-dire
qu'il soit nécessaire de donner, d'ici en avant, la libre
circulation au moins jusqu'à l’"autoporto". Mais
jusqu'au moment où il n'y aura pas cette disponibilité de la part
des autorités françaises et de la part du Ministère compétent, je
regrette mais je dois dire que, malheureusement, il sera
indispensable de donner cette possibilité aux poids lourds.
Donc je demande au Conseiller Riccarand de retirer cette motion;
je ferai un compte-rendu des rencontres que j'aurai avec les
autorités françaises et des réponses du Ministère. Après quoi, si
les conseillers ne seront pas satisfaits, je crois qu'ils auront la
possibilité d'intervenir n'importe quand.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
La risposta del Presidente della Giunta
non è molto convincente, nel senso che, a mio avviso, le due
iniziative da lui citate vanno in due direzioni ben diverse. La
lettera dell’11 agosto 1988 al Ministero dei Lavori
Pubblici tende sostanzialmente ad allargare la maglia dei divieti,
perché si fa riferimento alla Francia, ma non capisco perché non si
faccia anche riferimento alla Svizzera, che ha una normativa
diversa rispetto...
(... Interruzione del Presidente Rollandin . . . )
... Sì, però a noi può interessare molto anche l'esempio che ci
può venire dalla situazione della Svizzera.
Io credo che il problema principale sia quello di far capire
alle autorità francesi che noi abbiamo una determinata normativa
che intendiamo rispettare, perché ciò rientra anche nell'interesse
della nostra Regione ed allora...
ROLLANDIN (fuori microfono):
C'è addirittura una
Commissione mista!
RICCARAND (NS):
Sì, ma credo che non ci sia nessuna
difficoltà tecnica per evitare che i TIR giungano al traforo del
Monte Bianco, fermandoli invece all'autoporto di Les Huches...
ROLLANDIN (fuori microfono):
Se non c'è l'intervento delle
autorità francesi, non possono fermarli .....
Naturalmente bisogna sollecitare l'intervento delle autorità
francesi, ma se nessuno si assume l'iniziativa...
(... Interruzione del Presidente Rollandin . . . )
... No, non credo che ci sia stata un'iniziativa in questo
senso, perché altrimenti la cosa sarebbe stata sicuramente
risolta.
Evidentemente, se la Valle d'Aosta decide di applicare
determinati divieti, non può consentire il traffico neanche dal
tunnel del Monte Bianco sino all'autoporto. Non può; infatti
bisogna fare delle deroghe di volta in volta, con dei decreti
specifici
Sempreché ci sia una disponibilità al confronto su questo tema,
io proporrei al Presidente della Giunta che noi siamo disposti a
ritirare i punti 2) e 3) della mozione, laddove si danno delle
indicazioni sui criteri più specifici, lasciando soltanto il punto
1), dove praticamente si rimanda la discussione alla Commissione
competente, in modo che ci sia una possibilità di confronto e di
discussione su questo punto, perché credo che la materia sia molto
importante e sarebbe opportuno un confronto in tale sede.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Je crois qu'avec l'intervention précédente
j'avais déjà essayé de démontrer qu'il y avait, de notre part, la
disponibilité à modifier l'intervention qui a été faite jusqu'à
présent. On avait souligné l'importance du fait qu'il y ait un
accord avec le Ministère compétent, autrement on risque de
n'aboutir à rien du tout.
Je donnerai tout de même un compte-rendu aux conseillers sur
l'attitude des responsables français et des responsables suisses.
Mais je souligne encore une fois que, au niveau des accords
nécessaires, il est du moins souhaitable qu'il y ait de la part du
ministère compétent un accord et c’est dans ce sens
que la lettre que j'avais envoyée allait, non pas pour solliciter
la libéralisation, mais pour essayer de harmoniser les
interventions prévues en France et en Italie. Voilà le sens que
cette lettre avait; autrement on risque d'avoir les poids lourds
qui arrivent jusqu'au tunnel et de n'avoir pratiquement aucun moyen
d'intervenir, sauf celui de donner la possibilité aux poids lourds
mêmes d'arriver jusqu'à 1'"autoporto", où on leur donne la
permission de rester là jusqu'au jour suivant.
On a discuté de ce problème lors de la dernière séance qu'on a
faite avec les responsables de la police et de la sûreté routière
et on a souligné qu'il serait impensable, sans un accord, d'arrêter
les poids lourds au tunnel et on risquerait d'avoir des difficultés
supplémentaires.
Par conséquent, jusqu'au moment où il n'y aura cet accord, il
serait indispensable de prévoir encore la possibilité d'arriver
jusqu'à 1'"autoporto" de Pollein.
Donc, si les conseillers n'acceptent pas de retirer la motion,
on s'abstiendra sur la motion même et, au moment donné, on relatera
sur les conséquences des accords avec les différentes
autorités.
PRESIDENTE:
Ha chiesto la parola il Consigliere Riccarand,
per formalizzare i termini della mozione; ne ha facoltà.
RICCARAND (NS):
Noi avevamo proposto di mantenere comunque
l'impegno a riferire in Commissione. Mi pare che da parte del
Presidente della Giunta non ci sia questa disponibilità al
confronto in Commissione e quindi noi manteniamo la mozione nella
sue integrità.
Ci rimettiamo alla discrezionalità del Presidente del Consiglio,
nel caso che egli ritenga di far votare per punti la parte
deliberativa della mozione.
Vorrei però anche sottolineare che su questo terreno bisogna
avere la volontà di fare determinate scelte. Tutti abbiamo letto
sui giornali di questi giorni che i sindaci di alcuni comuni della
provincia di Teramo, in Abruzzo, per impedire il transito dei TIR
sul territorio dei loro comuni (faccio notare che si tratta di
sindaci, che quindi non hanno le competenze di un prefetto) hanno
emanato delle ordinanze per disporre il sequestro dei TIR che
transitavano sulle loro strade. Chiaramente la cosa non è così
facile, è intervenuto il pretore...
(... Interruzione del Presidente Rollandin ...)
Certo, ma se si vogliono ottenere dei risultati, bisogna anche
avere il coraggio di assumere determinate iniziative.
Nel nostro caso la soluzione è molto semplice, perché basta
stipulare un accordo con le autorità francesi per fermare i TIR
all'autoporto, invece di farli salire sino al tunnel del Monte
Bianco...
(... Interruzione del Presidente Rollandin ...)
... Sì, è molto semplice! Non c'è nessuna difficoltà, perché se
le difficoltà fossero queste, credo che non si farebbe più
niente.
Io sono disponibile. Se il Presidente della Giunta mi dà un
incarico specifico, io sono disponibile ad affrontare questo
problema... Sono perfettamente disponibile.
Noi, quindi, manteniamo questa mozione.
PRESIDENTE:
A questo punto c'è una proposta di votare per
punti la mozione. Se nessun Consigliere la formalizza, metto in
votazione la mozione nel suo complesso.
ESITO DELLA VOTAZIONE
Presenti: 28
Votanti: 6
Favorevoli: 6
Astenuti: 22 (Agnesod, Aloisi, Andrione, Beneforti, Bich,
Lanièce, Limonet, Louvin, Maquignaz, Marcoz, Martin, Mostacchi,
Pascale, Perrin, Rollandin, Rusci, Stévenin, Trione, Vallet, Vesan,
Viérin e Voyat).
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK