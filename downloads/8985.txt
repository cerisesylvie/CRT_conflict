Consiglio Regionale della Valle d'Aosta - Oggetto del Consiglio n. 3506 del 24 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3506 del 24 febbraio 1988 - Resoconto
OGGETTO N. 3506/VIII - POLIGONO DI TIRO A SEGNO SITO IN
REGIONE SAUMONT DEL COMUNE DI AOSTA. (Interrogazione e
interpellanza).
PRESIDENTE:
Do lettura dell'interrogazione in oggetto,
presentata dal Consigliere Pedrini ed iscritta al punto n. 13
dell'ordine del giorno.
INTERROGAZIONE
Il sottoscritto Consigliere Regionale Liberale, visto
recentemente un articolo sul Monitore Valdostano in riferimento
all'attività del "Tira a segno" con sede in quel di Aosta zona
Saumont, tenuto presente come questa attività-sport non solo
interessa i valdostani ma, viste le richieste, moltissimi cittadini
dell'alta Italia, sia per motivi di lavoro che di passatempo e che
pertanto vi sarebbe un bacino di migliaia di persane a cui
presentare la Valle d'Aosta come primaria anche in questo campo con
un ritorno turistico di grande importanza
INTERROGA
L'Assessore competente per sapere se già in occasione di una
relazione scritta presentata dal Dirigente Commissario del tiro a
segno, si è pensato di affrontare il problema, se è in animo
eventualmente di procedere a studiare ed immediatamente dare il via
ai lavori richiesti dalla ristrutturazione del poligono dopo aver
sentito e concordato con le Autorità militari ed il Comune di Aosta
sui problemi connessi ed affrontabili per portare in porto questo
giusto ed ambizioso disegno da mettere a disposizione della
popolazione.
PRESIDENTE:
Do lettura dell'interpellanza in oggetto,
presentata dai Consiglieri Cout e Bajocco, ed iscritta al punto 20
dell'ordine del giorno.
INTERPELLANZA
Il tira a segno è stato istituito in Valle d'Aosta molto prima
che nelle altre regioni d'Italia: infatti si fa risalire al 1427,
ad opera di Amedeo III di Savoia, la costituzione di un organismo
riguardante appunto il tiro a segno, mentre in Italia il tiro a
segno nazionale è stato istituito nel 1861.
Ma vicende diverse, alcune delle quali hanno coinvolto un po'
tutte le sezioni di tiro a segno d'Italia, hanno provocato in Valle
delle difficoltà per una buona organizzazione di un tiro a segno
rispondente alle aspettative dei frequentatori attuali e
potenziali, numerosi e di varia estrazione.
L'accesso, infatti, è permesso a militari appartenenti alle
forze dell'ordine, ad altre persone (valutate in Valle in un numero
di almeno 500) cui necessita per motivi di lavoro ed a numerosi
sportivi (il tira a segno è attività agonistica prevista nelle
Olimpiadi) che potrebbero esservi attirati da varie regioni o
nazioni, ed a tutti coloro, tra cui i cacciatori valdostani, che,
in regolare possesso di un'arma per uso caccia od altri; hanno la
necessità di poter provare o regolare la loro arma.
È anche opportuno sottolineare che l'iscrizione e l'accesso al
tiro a segno sono strettamente regolamentati da permessi solo
rispettando determinate regole e documentando alcuni requisiti
concernenti i richiedenti.
Ad Aosta, con l'intervento dell'Amministrazione comunale, che ha
garantito un minimo di strutture, e la buona e gratuita volontà di
persone che hanno dato la loro disponibilità per la gestione, sono
funzionanti in regione Saumont alcune linee di tiro per le carabine
ad aria compressa o di calibro 22, in numero ridotto ed inadeguato
alle reali esigenze e solo fino alla lunghezza di 50 metri.
La necessità per esaudire le richieste maggiori è di aumentare
le linee di tiro istituendo nuove linee fino alla distanza di 300
metri per fucili di grosso calibro (ora mancanti - così come è
evidenziato in una recente relazione preparata a cura dell'attuale
Commissario della sezione di Aosta di tiro a segno), altre linee di
tiro per specialità di arma corta e lunga ad avancarica (oggi
inesistenti), altre ancora per tiro con pistola di grosso calibro e
munizione ordinaria (inesistenti) oltre alle linee di tiro
accademico (alcune inesistenti, altre da sistemare).
Con questi interventi e con il funzionamento di questi impianti
la sezione di Aosta assumerebbe un particolare rilievo agli occhi
degli sportivi italiani ed anche stranieri come una sezione, anche
se non ciclopica nelle sue strutture, in grado di offrire ai
praticanti di questo sport ampie possibilità di scelta.
Permetterebbe altresì, ad esempio, ai cacciatori che volessero
provare o registrare la loro arma di farlo senza correre il
pericolo di incorrere in infrazioni per cui è previsto l'immediato
arresto, così come permetterebbe alle Guardie del Parco Nazionale
del Gran Paradiso o alle Guardie forestali di provare le carabine
date loro in dotazione, così alle varie persone che ne fanno uso
per motivi di lavoro di provare le proprie armi e così ai militari
di esercitare gli addestramenti necessari in un posto sicuro per
tutti.
Per fare questo occorre, però, prevedere l'utilizzo degli
adiacenti terreni militari del vecchio poligono o l'acquisto di
altri terreni ed una spesa relativamente consistente per
l'edificazione delle strutture necessarie.
Da più parti viene sottolineata la necessità di richiedere un
interessamento ed un intervento dell'Amministrazione
regionale.
Tutto ciò premesso i sottoscritti Consiglieri regionali del
Gruppo comunista
INTERPELLANO
il Presidente della Giunta per sapere:
1)
se intende farsi carico di una iniziativa tendente
a risolvere il sentito problema dell'ampliamento e della
ristrutturazione del poligono di tiro a segno in reg. Saumont, con
la costruzione di nuove linee di tiro adeguate alle necessità ed in
grado di garantire l'opportuna sicurezza;
2)
se e come intende eventualmente affrontare il
problema del rapporto con il Comune di Aosta per l'utilizzo dei
terreni e delle strutture attuali e con le autorità militari per la
messa a disposizione dei terreni attigui all'attuale poligono di
tiro, il problema dell'acquisto di altri terreni e di un
sostanziale aiuto o intervento diretto della regione per
l'edificazione delle strutture necessarie.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
A prima vista questo problema potrebbe
sembrare di scarsa importanza, ma se lo si esamina più attentamente
ci si accorge che presenta aspetti di notevole interesse. Scorrendo
la storia, si può scoprine che la Valle d'Aosta è stata la prima
regione ad istituire un tiro a segno ed ha preceduto, in questo,
l'istituzione dei tiri a segno nazionali, avvenuta solo nel 1961.
Si trattava, allora, di un tiro a segno con l'archibugio, ma si
trattava pur sempre di un tiro a segno.
Se prendiamo in considerazione anche il tiro con l'arco e quello
con la balestra, possiamo far risalire la presenza di gare
ufficiali, organizzate in Valle, addirittura intorno al 1.100.
È interessante esaminare il numero delle persone che in un modo
o in un altro si occupano di tale attività. Il tiro a segno
interessa circa 2.000 cacciatori valdostani che, con le leggi
attuali, incontrano seri problemi per provare le loro armi. Alcuni
sostengono che il cacciatore è libero di andare a provare le armi
dove vuole, mentre altri sostengono esattamente il contrario, sotto
pena di arresto immediato. A questo punto, mi pare che il problema
diventi piuttosto delicato.
Per frequentare un poligono di tiro ci si deve recare nelle
regioni vicine, ma non sempre questo è possibile e, anzi, spesso
ciò è molto disagevole, per il tempo che richiede e per il costo
della frequenza.
In Valle d'Aosta ci sono oltre 500 persone che hanno bisogno di
provare le loro armi per ragioni di lavoro. Più di 1.000 persone
iscritte al poligono di tiro avrebbero bisogno di accedere al tiro
a segno, oltre che per ragioni di lavoro, anche per ragioni
sportive. Non bisogna dimenticare che il tiro a segno rientra tra
le gare olimpioniche e numerosi valdostani, in diverse occasioni,
hanno ottenuto lusinghieri risultati in questa specialità.
Oltre ai valdostani, un efficiente poligono in Valle d'Aosta
potrebbe interessare - così avviene di solito negli altri poligoni
italiani, svizzeri o francesi - anche numerosi sportivi di altre
regioni italiane o d'oltre frontiera. Tale struttura interesserebbe
senz'altro le Guardie del Parco Nazionale del Gran Paradiso e le
Guardie forestali, perché vi potrebbero provare le armi che hanno
in dotazione, cosa che oggi non possono fare perché non hanno un
posto idoneo a tale scopo. A tale poligono, ovviamente, potrebbero
accedere anche le forze militari e quelle addette all'ordine
pubblico.
Diciamo che per consentire tutto ciò si devono superare diversi
problemi. Una volta si poteva accedere al poligono di tiro con armi
di un certo tipo, ma ora, dopo una ristrutturazione effettuata con
il consenso del Comune di Aosta, vi si può accedere per il tiro con
le pistole o con le carabine calibro 22 e, in alcuni casi, anche
con le carabine ad aria compressa. Mancano, però, delle linee di
tiro per tutti gli altri tipi di armi, per cui sarebbe opportuno
procedere ad una ristrutturazione abbastanza consistente, per la
quale si pone l'esigenza di reperire altri terreni, oppure di avere
la disponibilità degli attigui terreni militari. Penso che questo
problema potrebbe essere facilmente risolvibile con opportuni
accordi con il Comando territoriale della zona militare
Nord-Ovest.
Proprio perché si prospetta la delicata esigenza di avere
rapporti con i Comandi militari e, al limite, con lo stesso
Ministero della Difesa, sarebbe opportuno che intervenisse
direttamente la Regione. Ciò potrebbe senz'altro agevolare la
ricerca di una rapida soluzione per un problema che, a prima vista,
come ho già avuto modo di ricordare, può sembrare di secondaria
importanza, ma che interessa moltissime persone e può risolvere
tanti problemi di grande delicatezza connessi all'uso delle
armi.
A nostro parere si tratterebbe di creare una struttura nella
quale, chi voglia far uso o provare le proprie armi, possa farlo in
tutta tranquillità e sicurezza, per sé e per gli altri. Ciò
eviterebbe anche delle complicazioni legali abbastanza pesanti cui
si potrebbe incorrere qualora si dovessero incontrare funzionari o
agenti molto fiscali che, magari, interpretano certe norme di legge
in modo tipicamente personale, anche quando l'interpretazione è
piuttosto discutibile.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Le problème soulevé par le Conseiller
Pedrini et les Conseillers du groupe communiste fait l'objet de
l'attention de l'Administration régionale depuis longtemps.
Nous avions effectivement considéré l'aspect de l'exigence des
différents sports: l'Assesseur Lanièce avait en effet examiné les
différents problèmes de la zone de Saumont et des infrastructures
demandées par la Commune d'Aoste et, lors de la présentation du
plan des interventions financées totalement ou en partie par
l'Administration régionale, nous avions inclus ces infrastructures,
dont le tir à l'arc, le tir à la cible.
Quant au problème formulé par monsieur Cout, l'Administration
régionale avait pris en charge la possibilité d'acheter les
terrains nécessaires à la nouvelle ligne de tir jusqu'à 300 mètres,
car il y a deux types de problèmes.
Le premier est la disponibilité des terrains, même s'ils sont
compris dans la zone "F" du plan d'aménagement de la ville d'Aoste.
Le deuxième, dont a parlé le Conseiller Cout, concerne les rapports
avec la Région militaire Nord-Ouest qui doit donner son avis
favorable à l'utilisation du polygone de tir, par les militaires et
les autres personnes intéressées.
J'ai également parlé avec l'ingénieur Crétier qui est chargé de
faire une étude sur cette zone, afin d'avoir un projet définitif
d'utilisation de la zone et celui-ci m'a informé des difficultés du
point de vue de la sécurité de cette zone.
L'Administration régionale a l'exigence d'avoir ces deux
disponibilités.
En ce qui concerne les terrains, après de longs pourparlers avec
les propriétaires, nous avions même prévu des échanges car ils ne
voulaient pas vendre. Nous attendons une réponse définitive mais
sachez que nous sommes d'accord pour acheter si c'est possible.
Quant aux rapports avec les militaires la solution mixte serait
envisageable, c'est-à-dire la possibilité d'utilisation du terrain
et par les militaires et par les chasseurs, les professionnels, les
forestiers, les gardes-chasse désireux d'essayer leurs armes.
Jusqu'à présent, la Région militaire Nord-Ouest avait toujours
répondu négativement. A présent, compte tenu du nouveau protocole
d'entente, les contacts ont repris et nous avons à nouveau soumis
cette requête, en prévoyant un crédit pour la restructuration du
polygone dans son ensemble, à condition bien sûr qu'il y ait
effectivement la possibilité de l'utiliser. Voilà donc nos
démarches.
PRESIDENTE:
Ha chiesto la parola il Consigliere Pedrini;
ne ha facoltà.
PEDRINI (P.L.I.):
La risposta del Presidente è stata
molto chiara. Insisto, tuttavia, sul fatto che i militari, stando a
quanto mi risulta, occupano il poligono solo nei primi giorni della
settimana, ma non lo occupano mai nei fine settimana, quando cioè
vi confluiscono tanti forestieri, anche perché non sono molti i
poligoni sparsi nelle zone limitrofe. Vicino a Milano, infatti, c'è
un poligono che non riesce ad assorbire le esigenze dei milanesi,
che tendono addirittura ad abbandonarlo.
Con il nostro tiro a segno, ristrutturato in modo efficiente,
colmeremmo una grossa lacuna e potremmo favorire anche un notevole
flusso turistico verso la nostra Regione.
PRESIDENTE:
Ha chiesto la parola il Consigliere Cout; ne
ha facoltà.
COUT (P.C.I.):
Ringraziando il Presidente della Giunta
per la risposta alla nostra interpellanza, mi auguro che la
questione possa essere risolta quanto prima.
Il Presidente della Giunta ha fatto riferimento a dei contatti
con il proprietario dei terreni, ma mi pare che alcuni dovrebbero
già appartenere al demanio militare, per cui questo problema
potrebbe essere risolto con opportuni contatti con la Regione
Militare Nord-Ovest e con il Ministero della Difesa.
Nel recente passato, sia il Ministro della Difesa sia le
autorità militari non sono stati di parere eccessivamente
contrario, tanto che allora sembrava potersi risolvere la questione
che, poi, inaspettatamente si bloccò.
Mi auguro che, nel clima delle nuove relazioni e dei nuovi
accordi tra la Valle d'Aosta ed il Comando della Regione militare
Nord-Ovest, grazie anche all'interessamento diretto del Presidente
della Giunta, si possano superare gli eventuali ostacoli ed avere
presto buone notizie in merito.
PRESIDENTE:
Signori Consiglieri, in attesa che
l'Assessore alla Sanità e Assistenza Sociale, Voyat rientri dalla
sua missione a Roma, l'oggetto n. 15 all'ordine del giorno viene
rinviato al pomeriggio di oggi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK