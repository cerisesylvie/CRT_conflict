Consiglio Regionale della Valle d'Aosta - Oggetto del Consiglio n. 300 del 13 novembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 300 del 13 novembre 1967 - Resoconto
OGGETTO N. 300/67 - Legge regionale concernente: "Proroga
della garanzia fideiussoria della Regione presso Istituti Bancari
per la concessione di un fido bancario alla Società Cooperativa
Forza e Luce di Aosta".
Bordon (D.C.)
- Anche qui mi sembra che non sia neanche
il caso di perdere tempo, perché l'allegato è sufficientemente
esplicativo, sufficientemente chiaro.
Nel 1964 la Società Forza e Luce, che è una vecchia Società che
abbiamo qui in Valle d'Aosta, che ha dovuto fare degli impianti
nuovi perché se no non poteva mantenere il ritmo di fornitura di
energia ai suoi propri soci.
Qui in questo Consiglio si è ritenuto bene di aiutare questa
Società che doveva assumere dei debiti, doveva contrarre dei
debiti, per una fideiussione di 75 milioni. Era stata data questa
fideiussione per un periodo di quattro anni, se non sbaglio, basta
leggerlo, e questa scadenza si è avuta, perché nel corso del
triennio, pardon tre anni, dal 1965 al 1967, malgrado il più
assoluto delle spese e pur avendo ridotto il debito da 250 milioni
a 140 milioni, questa Società non può ancora chiudere come vorrebbe
la sua contabilità.
Io quindi, tutto quello che dico è di troppo, chiedo una proroga
in questa fideiussione. Io ritengo che come l'abbiamo data allora
si possa darla anche stavolta.
Germano (P.C.I.)
- Come per la fideiussione alla
Cooperativa Produttori Latte e Fontina, così anche in questa manca
nella relazione qualsiasi cenno sulla contabilità, salvo quel dato
che ci ha dato adesso l'Assessore, sia sui controlli trimestrali
che sul resto. Io direi che queste cose bisogna fornirle in
Consiglio e farei anche una altra considerazione: io spero che
questo Consiglio, la Giunta che ci sarà, sappia, verso tutto il
movimento cooperativo, assumere un atteggiamento per lo meno di
uguaglianza.
Montesano (P.S.D.I.)
- Altri interventi? Allora questa è
una legge, bisogna votarla articolo per articolo. Vediamo di
richiamare in aula i Consiglieri che vogliono rientrare. Gal, per
favore se vuol reperire se possibile la Segretaria... è qui, è
qui.
Ecco passiamo all'esame della legge per il numero 14.
Articolo 1: Chi è favorevole alzi la mano. Contrari? Astenuti?
Il Consiglio approva con 29 voti.
Articolo 2: idem.
Articolo 3: idem.
Articolo 4: idem.
Articolo 5: idem.
Articolo 6: idem.
Articolo 7: idem.
Si passa alla votazione a scrutinio segreto. Risultato della
votazione: presenti 30, votanti 30, favorevoli 30,
Si passa all'oggetto n. 15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK