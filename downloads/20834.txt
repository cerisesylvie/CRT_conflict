Consiglio Regionale della Valle d'Aosta - Oggetto del Consiglio n. 867 del 7 ottobre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 867 del 7 ottobre 2004 - Resoconto
OGGETTO N. 867/XII Revoca della deliberazione dell'Assemblea dei
soci della Casinò S.p.a. relativa all'esclusione di responsabilità
per colpa dell'ex Direttore generale. (Reiezione di
risoluzione)
Risoluzione
Il Consiglio regionale della Valle d'Aosta
Premesso che
- il bilancio 2003 della Casinò S.p.a. ha evidenziato perdite
per € 2.795.980;
- tale risultato d'esercizio, determinando una riduzione del
patrimonio netto di oltre un terzo, comporta l'obbligo di riduzione
del capitale sociale e la successiva ricapitalizzazione;
- il Consiglio d'Amministrazione in merito alla situazione di
crisi rileva nella relazione di accompagnamento al bilancio 2003 le
difficoltà organizzative e gestionali conseguenti alla passata
gestione, "condizionata da una funzione di Direzione generale
(prima con la Gestione Straordinaria) e di una carica di
Amministratore delegato/Direttore generale (dopo con la
costituzione della s.p.a.) condizionate entrambe da un forte
accentramento sulla medesima persona di ampi poteri gestori. Tale
situazione ha contribuito a porre l'azienda in una condizione di
estrema precarietà...";
Rilevato che:
- all'Assemblea dei soci tenutasi il 30/06/04 la Regione
Valle d'Aosta era rappresentata dall'Assessore alle Finanze, per
delega del Presidente della Regione;
- in tale sede si è provveduto, a risolvere il rapporto di
lavoro con il Direttore generale, riconoscendogli una buonuscita di
oltre € 1.300.000, e, in deroga al disposto del Codice Civile, a
esonerarlo dalla responsabilità per colpa in relazione alle
funzioni di Amministratore delegato;
- tale decisione è avvenuta in assenza di qualsivoglia delega
specifica e contrasta con gli interessi della Regione Valle
d'Aosta;
- dottrina e giurisprudenza confermano con costante indirizzo
la preclusione in capo al socio pubblico di poter derogare alla
responsabilità per colpa, possibile invece solamente per le società
a capitale di origine privato;
Impegna
il Presidente della Regione ad operare tempestivamente nelle
sedi e con gli strumenti più opportuni, al fine di procedere alla
revoca della deliberazione adottata all'Assemblea dei soci della
Casinò S.p.a., relativa alla determinazione di esclusione da
responsabilità per colpa dell'ex Direttore generale nell'ambito
delle sue funzioni di Amministratore Delegato.
F.to: Frassy - Lattanzi - Tibaldi
Président - Je soumets au vote la résolution dont à l'objet n°
31:
Conseillers présents: 29
Votants: 2
Pour: 2
Abstentions: 27 (Borre, Caveri, Cerise, Cesal, Charles Teresa,
Comé, Ferraris, Fey, Fosson, Isabellon, Lanièce, La Torre,
Maquignaz, Marguerettaz, Nicco, Pastoret, Perrin, Perron,
Praduroux, Rini, Salzone, Sandri, Stacchetti, Vicquéry, Viérin
Adriana, Viérin Laurent, Viérin Marco)
Le Conseil n'approuve pas.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK