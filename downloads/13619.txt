Consiglio Regionale della Valle d'Aosta - Oggetto del Consiglio n. 93 del 27 luglio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 93 del 27 luglio 1993 - Resoconto
OGGETTO N. 93/X - Presa di posizione contro l'istituzione del
nuovo mini­stero delle Risorse agricole, Alimentari e Forestali.
(Approvazione di risoluzione)
Risoluzione - Il Consiglio della Regione Autonoma Valle
d'Aosta
- avendo appreso che la proposta di legge istitutiva del
Ministe­ro delle Risorse Agricole e Forestali approvata la scorsa
setti­mana dal Senato è stata trasmessa alla Camera dei Deputati,
ove ne è stata richiesta l'assegnazione alla Commissione
Agri­coltura in sede legislativa;
- ritenuto che la proposta in questione non risponda in alcun
modo alle aspettative emerse dal referendum popolare che ha sancito
l'abolizione del Ministero dell'Agricoltura e Foreste, ma anzi
ridisegni un vero e proprio Ministero più ricco di compe­tenze nei
settori agricolo e agro-alimentare, forestale, dell'ac­quacoltura,
della pesca marittima, della conservazione e svi­luppo di zone
rurali, dell'agriturismo e nelle materie dei servizi
veterinari;
- ritenuto che la proposta non ha tenuto in alcun conto le
indi­cazioni delle Regioni che, per il riassetto della competenza
sta­tali e regionali in materia, individuavano nell'istituzione di
un apposito dipartimento presso la Presidenza del Consiglio dei
Ministri la funzione di coordinamento, controllo e garanzia del
rispetto degli obblighi comunitari ed internazionali mentre
at­tribuivano alle Regioni l'esercizio a livello territoriale di
tutte le funzioni attinenti alla materia;
- ritenuto che l'assegnazione in sede legislativa impedisca
l'ap­profondimento del dibattito sul provvedimento che ha, invece,
delicate implicazioni costituzionali e una rilevanza tale da
me­ritare l'attenzione dell'aula;
- in qualità di Consiglio regionale promotore del referendum per
l'abrogazione del Ministero dell'agricoltura e Foreste;
Chiede
- al Presidente della Camera dei Deputati di adoprarsi per
im­pedire che la volontà degli elettori, così come emersa
dall'esito del referendum del 18 aprile u.s., venga stravolta
attraverso l'approvazione di un provvedimento ad essa
contrario;
- al Governo di intervenire in una iniziativa urgente volta a
de­finire il progetto complessivo di riordino della materia,
secondo le linee indicate dalle Regioni e approvate dalla
Conferenza dei presidenti delle Regioni e delle Province Autonome
il 24 giugno 1993.
Presidente -
La parola al Consigliere
Marguerettaz.
Marguerettaz (DC) -
Il gruppo della DC accetta di
votare anche subito quest'ordine del giorno.
Presidente -
La parola al Consigliere Linty.
Linty (LN) -
Anche la Lega Nord vota questo
provvedimento, perché lo ri­teniamo un ulteriore rantolo dello
statalismo romano.
Presidente -
La parola al Consigliere
Chiarello.
Chiarello (RC) -
Non mi sento di decidere da solo,
devo sentire il mio gruppo.
Presidente -
Metto in votazione l'iscrizione
dell'oggetto all'ordine del giorno.
Esito della votazione
Presenti, votanti e favorevoli: 32.
Il Consiglio approva all'unanimità
Presidente -
Metto in votazione la
risoluzione.
Esito della votazione
Presenti e votanti: 32
Favorevoli: 31
Astenuti: 1 (Chiarello)
Il Consiglio approva.
Presidente -
I lavori del Consiglio sono così
conclusi.
La seduta è tolta.
L'adunanza termina alle ore 11,39.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK