Consiglio Regionale della Valle d'Aosta - Oggetto del Consiglio n. 3175 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3175 del 24 gennaio 2018 - Resoconto
OGGETTO N. 3175/XIV - Interpellanza: "Interventi per
consentire l'erogazione del biglietto al casello autostradale Aosta
Ovest anche nella direzione Torino".
Farcoz (Président) -
Point n° 36 de l'ordre du jour. La
parole à la Vice-présidente Morelli pour l'illustration.
Morelli (ALPE) -
Quando ho predisposto la prima versione
di questa interpellanza era il 28 dicembre e quindi era precedente
agli aumenti del 52 percento dell'autostrada. Come spesso succede
su certe tematiche particolarmente sensibili, agiamo un po' anche
su sollecitazione delle persone e io devo dire che ero stata
sollecitata piuttosto violentemente su questo tema; tra l'altro, mi
ero anche sorbita una sfuriata da parte di una coppia di turisti
che sul tratto Aosta est/Aosta ovest aveva pagato all'epoca 8,40
euro. Era una coppia di turisti che soggiornava in un comune
dell'Alta Valle ed era andata a visitare il Castello di Fenis e che
al ritorno, immaginando di fare cosa sensata, onde evitare di
andare a sovraccaricare il traffico urbano - a quell'epoca, tra
l'altro, anche reso più difficoltoso dalla neve -, aveva deciso di
prendere l'autostrada ad Aosta est e aveva fatto il tratto Aosta
est/Aosta ovest pensando che quella fosse una tangenziale e che
quindi avesse un costo da tangenziale. Se ne sono resi conto subito
che qualcosa non tornava, perché funziona così: ad Aosta est ci si
immette al casello e subito viene fuori la tariffa - che il 28
dicembre era di 8,40 euro -, una volta che ti sei infilato lì, devi
proseguire e pertanto hanno proseguito fino ad Aosta ovest, hanno
fatto 11 chilometri, che si percorrono in quattro/cinque minuti e
hanno pagato 8,40 euro. Erano indignati, probabilmente quattro
giorni dopo lo sarebbero stati ancora di più, perché adesso, per
fare lo stesso tratto, si pagano 11 euro: per fare 11 chilometri,
quindi si pagano 11 euro, 1 euro al chilometro e la stessa cosa
succede ovviamente entrando ad Aosta ovest e uscendo nel senso
inverso. Su questa ingiustizia tutti hanno preso posizione, il
Presidente dell'ADAVA Gérard ha detto: "come categoria riteniamo
inaccettabile l'aumento delle tariffe del tratto autostradale
valdostano, già noto nelle classifiche nazionali per il rapporto
costo/chilometro più caro d'Italia - questo lo era già prima,
adesso siamo oltre - la nostra regione si è conquistata negli
ultimi anni la palma di autostrada più cara e questo, soprattutto
da un punto di vista promozionale di immagine turistica, ha un
effetto molto negativo sugli ospiti che frequentano la nostra
Valle. Oltre al danno d'immagine, ritengo tale ipotesi
controproducente per la stessa società di gestione. Il rincaro non
farà altro che favorire lo spiacevole, seppur giustificato,
fenomeno di albergatori e imprenditori della ricettività che
consigliano ai propri clienti di percorrere parte della strada
statale in alternativa all'autostrada". È chiaro che chi prosegue
verso l'Alta Valle se esce prima di Aosta, si vede la tariffa
notevolmente ridotta. Stessa presa di posizione da parte dei
Sindaci della Valdigne che definiscono il rincaro una follia e
giustamente fanno delle analisi assolutamente fondate: "le
conseguenze che questo aumento della tariffa genererà sulla
viabilità e sul traffico verso il Traforo del Monte Bianco e nei
territori dell'Alta Valle sono assolutamente negative sul piano
della sicurezza stradale. Inevitabilmente l'aumento del traffico
civile sulla SS26 metterà nuovamente a rischio la sicurezza delle
persone". Torniamo indietro a dibattiti fatti qualche decennio fa
per andare a rendere la strada statale più sicura e per andare a
togliere l'inquinamento dalla stessa strada statale. I Sindaci
della Grand-Paradis, che è la zona proporzionalmente più
penalizzata, hanno avuto la stessa presa di posizione, perché basta
fare alcune verifiche sulle tariffe e - faccio alcuni esempi -un
turista che parte da Milano per venire a sciare in Valle d'Aosta,
se esce a Châtillon, percorre 150 chilometri - magari va a sciare
in Valtournenche -, paga 20,80 euro; se vuole andare verso l'Alta
Valle, per fare semplicemente 30 chilometri in più, si vede la
tariffa quasi raddoppiata. Percentualmente pertanto l'ultimo tratto
incide e penalizza naturalmente il turismo dell'Alta Valle, ma
stessa cosa partendo da Torino: Torino nord fino a Nus costa 14,20
euro, da Nus ad Aosta ovest, uscita Aymavilles per andare a Cogne,
per esempio, costa 27 euro, per fare 20 chilometri in più vi è un
costo con una differenza assolutamente sproporzionata.
Questo è un tema che avevamo già sollevato nel 2016, prima di
questi rincari assolutamente assurdi, e avevamo presentato una
risoluzione sottoscritta e approvata da tutto il Consiglio
regionale per far sì che quanto meno si potesse risolvere la
questione del fatto che la tratta RAV viene pagata integralmente
indipendentemente da quanta strada si percorre. Tra l'altro, ho
sentito parlare anche di
class action
, forse sono i Sindaci
della Grand-Paradis che stanno valutando anche la possibilità di
fare una class action, perché credo che sarebbe assolutamente
fondato pretendere un indennizzo per un servizio che viene fatto
pagare, ma di cui non si beneficia.
L'interpellanza che presentiamo oggi quindi va proprio nel senso
di capire, oltre a quanto già abbiamo appreso dai giornali di
recente in merito a quanto la Giunta regionale ha fatto, se siano
state poste in atto iniziative al fine di ottemperare quanto meno
all'impegno assunto nel 2016 e con quali risultati. Io ricordo che
questo era un argomento cardine del Partito Democratico della
scorsa legislatura: il fatto di tendere a trasformare il tratto
Aosta est/Aosta ovest nella tangenziale di Aosta e quindi renderlo
gratuito e fruibile a tutti in modo paritario ed equo e non
soltanto ai possessori di
telepass
. Ascoltiamo la risposta
con molta attenzione e interesse.
Président -
La parole au Président de la Région Viérin
pour la réponse.
Viérin (UVP) -
Ringrazio la collega Morelli per questa
iniziativa, già oggetto dell'ultimo Consiglio, che ci dà la
possibilità di esprimerci al di là delle domande che vengono poste.
Ricordava giustamente la collega che questo non è problema di oggi,
non è un problema di questi ultimi giorni, neanche di questi ultimi
pochi mesi e che ha investito la nostra comunità, gli
amministratori, ma anche gli amministratori all'interno delle
autostrade, i nostri rappresentanti all'interno della RAV, perché
ci sono due aspetti: il primo è quello degli aumenti. Lei, collega
Morelli, nell'interpellanza si era più orientata sulla questione
delle tariffe sull'entrata e uscita, però, visto che ha introdotto
anche l'argomento degli aumenti, io scinderei le due questioni e
partirei dagli aumenti. Noi ci eravamo opposti già all'aumento del
14 percento, avevamo chiesto espressamente ai nostri rappresentanti
di opporsi e così è stato all'interno del consiglio di
amministrazione. Ci fu comunque un aumento deliberato del 14
percento, salvo che, con decreto del Ministero, si arrivò a dire
che si applicavano gli aumenti fino al 52,69 percento. Ci furono
tutta una serie di prese di posizioni; lei, collega Morelli, ha
citato gli albergatori e i Sindaci ha dimenticato di citare la
Regione. Noi siamo stati i primi a prendere posizione, siamo molto
felici che anche gli albergatori, i Sindaci e tutti abbiano in
qualche modo preso posizione. Pensiamo anche che, se oggi
addirittura siamo riusciti a convincere la società RAV, pur essendo
in minoranza, a richiedere insieme a noi l'aumento degli sconti al
67 percento per annullare questo aumento almeno per pendolari e
residenti, sia anche perché ci sono state tutta una serie di prese
di posizione, la nostra compresa, degli albergatori, dei Sindaci,
siamo andati anche sugli organi di stampa nazionali. Sicuramente
servirà non a tutto opporsi, pur essendo in minoranza, però a
qualcosa è servito, tant'è che nei colloqui che abbiamo avuto con i
rappresentanti della società (soci privati), ci è stato anche detto
che avevamo in qualche modo tra tutti creato un po' di tensione che
chiaramente rivendichiamo, nel senso che, quando lei ci chiede,
collega, se condividiamo le criticità, non solo le condividiamo, le
abbiamo fatte nostre, come tanti qui in quest'aula, credo potremmo
dire tutti di essere d'accordo su questa cosa, il problema è
trovare delle soluzioni che sono annose. Dovevamo quindi gestire e
la prima cosa da fare nell'immediato era riuscire ad annullare
questi aumenti, cosa che non era scontata, tant'è che poi ci voleva
anche l'autorizzazione del Ministero, che è arrivata. Ad oggi
quindi è una soluzione-tampone, l'abbiamo anche condivisa con i
Sindaci della Valdigne. Insieme all'Assessore Marguerettaz li
abbiamo visti principalmente su questa questione, ma anche su
altre, e ci arriverò, ma ad oggi fino al 30 giugno, se non altro
con la modalità
telepass
, vengono annullati questi aumenti e
si ritorna alle tariffe 2017. Nel frattempo abbiamo richiesto
l'apertura di questo tavolo con il Ministero per rivedere il piano
tariffario, perché, finché non lo si rivedrà, questi aumenti ci
saranno. Avevamo richiesto di non aumentare per quanto riguarda la
RAV ed è arrivato l'aumento; abbiamo richiesto di non aumentare per
quanto concerne la SAV ed è stato accettato. Qualcuno ha detto che
la SAV non poteva... non è così, la SAV li ha spalmati negli
anni... però non sono arrivati. La prima questione è che l'esosità
di quest'autostrada ci penalizza, penalizza il turismo, penalizza
l'utenza e quindi è sicuramente una problematica che deve vedere
una soluzione.
L'altra questione invece, collega Morelli... giustamente lei ha
ricordato delle cifre: effettivamente la Torino/Aosta costa 16,80
euro, la Torino/Courmayeur 27; la Milano/Aosta 26,80, la
Milano/Courmayeur 37, è veramente pesante! Poi giustamente lei
ricordava che rischia di ritornare la pericolosità sulla strada
statale, perché si rischia che il traffico venga deviato per
l'esosità di queste tariffe. Questo è un tema che anche a livello
mediatico nazionale sta prendendo una
envergure
, siamo stati
contattati anche da emittenti nazionali e forse non basterà la
campagna o la
class action
che, abbiamo sentito, potrà
essere messa in campo, però sicuramente tutte le lotte di principio
più sono condivise più potranno almeno sensibilizzare;
parallelamente però bisognerà dire che cosa vogliamo fare da un
punto di vista strutturale per affrontare la questione nel suo
insieme, come peraltro è stato detto in quest'aula più volte da più
parti.
Invece sul paradosso del pagare, lei cita giustamente la
discesa: io entro a Saint-Pierre, per capirci, e pago Courmayeur,
ma anche se io entro ad Aosta ed esco a Saint-Pierre, pago
Courmayeur, quindi è doppio questo paradosso e deriva
principalmente dal fatto che - e l'abbiamo ricordato ai Sindaci
insieme all'Assessore Marguerettaz - all'epoca era previsto non un
casello, giustamente loro ci hanno detto che era prevista una
barriera, che avrebbe avuto un impatto devastante sul territorio e
i Sindaci e i territori dell'epoca si opposero; la Regione assieme
ai Sindaci valutò di non costruire questa barriera. Oggi però con i
Sindaci noi abbiamo posto questa questione prima di andare a
lanciare delle idee all'interno della società: "ma voi sareste
disponibili ad avere la costruzione di un casello a Morgex, che
potrebbe, tra l'altro, risolvere anche la questione
dell'accessibilità su?" - abbiamo visto a Entrèves le problematiche
in caso di chiusura delle strade -, loro ci hanno detto: "sì". Noi
oggi quindi abbiamo un documento presentato da tutte le
Amministrazioni comunali della Valdigne, in cui dicono: "saremmo
disponibili a che voi proponiate...", la prima cosa quindi che noi
ci siamo presi come impegno è richiedere di eventualmente valutare
questo.
L'altra è una questione tecnica e guardo il collega Marquis.
Credo che lei, essendo stato presidente della società, abbia
affrontato prima di noi tutte queste problematiche e che sappia,
almeno così ci dicono all'interno della società, che sono questioni
tecniche il non poter prendere il biglietto, perché c'è la lettura
che non è a bigliettazione e a pagamento, ma c'è il casello
automatico. All'interno della società ci devono dare una risposta
definitiva affinché si possa dire se questa questione è
risolvibile, perché ogni volta che ci dicano che tecnicamente non
si può... alla fine il casello a Morgex, se ci sono i fondi
all'interno di questa società, si potrà in qualche modo investirli
per farlo. La seconda questione è che anche tra Saint-Pierre e
Aosta ci sia la possibilità di leggere il biglietto manuale, al di
là del
telepass
, per poter pagare quel tratto in base a
quello che si utilizza realmente. Noi formalizziamo quindi - in
questo senso abbiamo preso l'impegno - queste due richieste e
vedremo all'interno della società... tra l'altro, i nostri
rappresentanti sono anche in scadenza all'interno di queste società
nella primavera e quindi faremo le nostre valutazioni per vedere
che cosa si potrà fare anche con le persone che all'interno fanno
queste battaglie per conto dell'Amministrazione regionale.
Cercheremo tutti assieme di dare una risposta, perché crediamo che
effettivamente questo sia uno dei paradossi, l'abbiamo detto in
tutte le sedi, e ripeto, la collega Morelli l'ha detto più volte
qui e abbiamo anche sottoscritto tutti quel documento, perché
crediamo che queste cose già da parte nostra siano di difficile
accettazione e ancor meno lo siano da parte dell'utenza e ancor
meno da parte dei turisti che frequentano la nostra Valle. Accanto
all'autostrada più cara d'Italia, abbiamo gli aumenti più esosi
sull'autostrada più cara d'Italia, noi questo non crediamo sia
adeguato e che sia ricevibile da parte della nostra comunità.
Président -
La parole à la collègue Vice-présidente
Morelli pour la réplique.
Morelli (ALPE) -
Presidente Viérin, è evidente che la
Regione ha preso posizione. Quando dico che i Sindaci hanno preso
posizione, l'ADAVA ha preso posizione è perché lo strumento che
hanno loro è prendere posizione e far sentire la loro voce. La
Regione non può limitarsi a prendere posizione, ma deve agire e
credo sia quello che si sta facendo.
Quanto dice lei in merito ai caselli, in particolare in merito
al casello di Aymavilles, è quanto ci eravamo già detti nel 2016. È
importante quindi proseguire in modo incisivo, non possiamo
limitarci a trovare delle soluzioni, ma dobbiamo assolutamente fare
in modo che poi queste soluzioni vengano messe in atto e quindi
caldeggiare che sia a Morgex che a Aymavilles vi sia la possibilità
di ritirare il biglietto e di pagare il giusto, che non è giusto,
ma quanto meno è proporzionato alla strada fatta, perché se lei
dice giustamente Milano/Aosta costa 27 euro, Milano/Courmayeur
costa 37, peggio ancora che Milano/Aymavilles costi 37. Sicuramente
quindi bisogna prendere posizione tutti assieme, fare un'azione
corale, presso il Ministero va fatta un'azione pressante, perché
questo non è veramente più accettabile, non possiamo veramente
tollerare condizioni di questo tipo!
Président -
Collègues, il est 20 heures, donc la séance
est levée et le Conseil reprendra demain matin à 9 heures. Bonne
soirée.
---
La séance se termine à 20 heures.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK