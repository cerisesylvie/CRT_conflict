Consiglio Regionale della Valle d'Aosta - Oggetto del Consiglio n. 1103 del 21 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1103 del 21 novembre 2019 - Resoconto
OGGETTO N. 1103/XV - Interrogazione: "Tempistiche per la
realizzazione di una galleria drenante/bypass del fenomeno franoso
del Mont de La Saxe nel Comune di Courmayeur".
Rini (Presidente) -
Punto 10 all'ordine del giorno. Per
la risposta la parola all'assessore Borrello.
Borello (SA) -
Abbiamo già avuto modo di parlare di
questo argomento anche in altri appuntamenti consiliari, quindi
confermo che per quanto riguarda la realizzazione del rilevato
destinato a contenere gli scenari di evento minori, derivanti da
attività della frana del Mont de La Saxe, fino a circa 1 milione di
metri cubi, questa opera è ultimata. Dico questo perché ci sono
diversi scenari e lo scenario minimo, quello di 1 milione di metri,
cubi è ultimato. Quindi, nei confronti di questo scenario e con
riferimento al primo quesito, il vallo è pienamente funzionante e
anche le procedure di collaudo sono in fase di ultimazione dal
punto di vista amministrativo.
Per quanto riguarda il secondo e il terzo quesito, con il
termine
by pass
si intende una galleria da scavarsi sulla
sponda sinistra della Dora di Ferret, al di sotto del piano di
scivolamento della frana, con un compito multiplo: da una parte
regolare il deflusso delle acque della Dora in caso di ostruzione
del corso d'acqua da parte di accumuli di frana, quindi nel momento
in cui c'è un avvenimento parossistico, garantire le operazioni
minime di sicurezza per quanto riguarda il deflusso del torrente
stesso, onde evitare accumuli a monte; dall'altra parte permettere
il drenaggio delle acque. Questo è un ragionamento importante, poi
lo dirò in chiusura: permettere il drenaggio delle acque che
percorrono all'interno della frana, che oggi sono raccolte da
un'ampia rete di drenaggio sotterraneo, realizzata nel corso degli
anni dalla Regione e che ha bisogno di una continua
manutenzione.
È qua il ragionamento che prima o poi dovremo fare e su cui
dovremo ragionare come amministrazione pubblica. La quantità di
acque emunta dal versante raggiunge portate considerevoli, di circa
100 litri al secondo nel periodo primaverile, tardo
primaverile/estivo e con portate minime invernali di 30 litri al
secondo. Questo fa capire intanto la quantità di acqua che viene
emunta dal corpo di frana, però di quest'acqua bisogna capire che
cosa ne vogliamo fare ed è qui un pochettino la visione prospettica
che bisogna poi avere. Dalle analisi che vengono fatte, sono acque
che hanno un'ottima qualità e bisognerà ragionare in futuro come
poter veicolare questa risorsa, se dal punto di vista idropotabile,
idroelettrico, sia idropotabile che idroelettrico: bisogna fare un
ragionamento.
Tuttavia i drenaggi di cui sopra, pur essendosi dimostrati in
una soluzione efficace per quanto riguarda l'abbattimento del
rischio residuo, non possono essere considerati una soluzione
definitiva del drenaggio del corpo di frana. La soluzione
definitiva deve essere una galleria drenante e filtrante che possa
essere a tutti gli effetti operativa. Il finanziamento dell'opera,
il cui costo è stimabile intorno ai 9-10 milioni di euro, con la
doppia finalità di garantire il deflusso e le opere di drenaggio
definitive, è stato richiesto dal Dipartimento programmazione
difesa del suolo a valere sul programma Italia sicura, all'interno
delle missioni della Presidenza del Consiglio dei Ministri ed è
oggi nella banca dati inserita con un identificativo di
programmazione. Ovviamente l'accesso a tali finanziamenti richiede
però che sia sviluppata una progettazione, al finanziamento del
quale si provvederà con il bilancio regionale 2020-2022, come
inserito nel programma triennale dei lavori pubblici in corso di
approvazione. Nel corso del 2020 quindi saranno redatti il
documento di fattibilità per quanto riguarda le alternative
progettuali e sarà successivamente indetta la procedura di gara per
la progettazione del bypass. Ovviamente, una volta avuta la
progettazione, ci si adopererà con la Presidenza del Consiglio dei
Ministri per il reperimento dei fondi.
Presidente -
Per la replica la parola al collega
Aggravi.
Aggravi (LEGA VDA) -
Grazie, Assessore, per la risposta
completa ed esaustiva. L'intenzione di questa iniziativa era
mantenere il livello di vigilanza e di guardia sulla zona che è
martoriata da questo fenomeno franoso, come già ho avuto modo di
ricordare e anche altri colleghi nel passato lo hanno fatto.
Sicuramente la ringrazio anche di aver dato risposta all'iniziativa
precedente sulla messa in opera del vallo che è particolarmente
importante per la zona, che giustamente mi aveva già preannunciato
l'ultima volta. E sicuramente è bene porre un'attenzione
particolare su un'area che è contraddistinta da sempre da
un'intensa produzione di acqua, perché in tutti i suoi angoli il
Mont de La Sax produce acqua. Forse si potrà pensare più a un uso
potabile, perché da quello che so le analisi sono anche migliori di
quelle dell'acquedotto di Freboudze, quindi sicuramente vedendo
anche le portate, non sono un tecnico ma conosco molto bene la
zona, penso che si potrà valutare questo.
Per quanto riguarda invece la finanziabilità dell'opera,
apprendo della copertura sui fondi di Italia sicura. Sono contento
che si siano identificati dei fondi per permettere sul 2020
finalmente...
Voce fuori microfono.
Certo, però dico che c'è una copertura a livello di
realizzazione e sono contento che sia stata data copertura per
quanto riguarda la progettazione, perché altrimenti senza l'una
giustamente non inizia l'altra.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK