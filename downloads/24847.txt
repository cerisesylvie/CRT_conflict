Consiglio Regionale della Valle d'Aosta - Oggetto del Consiglio n. 149 del 22 ottobre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 149 del 22 ottobre 2008 - Resoconto
OGGETTO N. 149/XIII - Interpellanza: "Orientamenti della
Giunta regionale in merito al programma di investimenti e di
sviluppo dell'Aeroporto regionale".
Interpellanza
Premesso che il Consiglio regionale ha approvato, nella
seduta del 12 gennaio 2006, il Programma di investimenti e di
sviluppo dell'aeroporto regionale Gex 2006-2010;
Viste le manifeste contrarietà del Sindaco di Pollein in
relazione al potenziamento dell'infrastruttura aeroportuale, il
quale lamenta altresì che le problematiche relative
all'allungamento della pista e le modifiche alla viabilità non
sarebbero state oggetto di confronto con i Comuni limitrofi o con
tutti i Comuni valdostani;
Considerato che sull'assegnazione dei lavori da parte di
AVDA, la società che gestisce lo scalo di Saint-Christophe, pendono
alcuni ricorsi presso l'autorità di giustizia
amministrativa;
ciò premesso, i sottoscritti Consiglieri regionali
Interpellano
il Presidente della Regione e/o l'Assessore delegato per
sapere:
1) se ritiene che le doglianze del primo cittadino di Pollein
siano fondate e debbano essere prese in considerazione, in quanto
condivise dal suo partito politico di riferimento e/o da qualche
esponente della Giunta regionale in carica;
2) se la Giunta regionale intende mutare gli orientamenti a
suo tempo decisi e/o riesaminare, anche parzialmente, ipotesi
progettuali già definite;
3) se vi siano situazioni eventualmente sottovalutate al
momento della predisposizione del progetto: in caso affermativo,
quali sono e come si intende ovviare;
4) qual è lo stato dei lavori presso l'infrastruttura
aeroportuale valdostana e quali sono le possibili conseguenze sulla
loro prosecuzione qualora vengano accolti i ricorsi citati in
Premessa.
F.to: Tibaldi - Lattanzi - Zucchi
Président
- La parole au Conseiller Secrétaire
Tibaldi.
Tibaldi (PdL)
- Grazie, Presidente. Mi dispiace che sia
assente l'Assessore che si occupa di opere pubbliche, anche se la
questione non è di sua competenza, bensì penso che afferisca ai
trasporti, ma l'Assessore alle opere pubbliche...
(interruzione dell'Assessore Viérin Marco, fuori
microfono)
...grazie, Assessore, perché è bene coinvolgere un attimo anche
lei.
L'interpellanza verte su una questione molto semplice: nella
scorsa legislatura c'è stato tutto un cronoprogramma anche
faticoso, condizionato da tutta una serie di approfondimenti
tematici, studi, vere e proprie opere di ingegneria nella ricerca,
per individuare quale poteva essere una soluzione adeguata e
compatibile anche con il nostro territorio, per l'ammodernamento
dell'Aeroporto Corrado Gex. Dobbiamo dire che ci ha stupito una
recente presa di posizione del Sindaco di Pollein, che in relazione
a questo potenziamento della infrastruttura aeroportuale lamenta
che determinate problematiche relative all'allungamento della pista
e alle modifiche alla viabilità non sarebbero state oggetto di
confronto con i Comuni valdostani.
Allora,
in primis
, vorremmo sapere se questo corrisponde
a verità: abbiamo letto una sua lettera, dalla quale abbiamo anche
tratto lo spunto per proporre questa iniziativa, dove dice che
questo problema lui lo faceva già presente al
Conseil de la
Plaine
del 6 giugno 2006, ma oggi siamo già oltre i tempi di
ordinaria scadenza, perché il
masterplan
è stato deliberato
dalla Giunta nel giugno 2004; la convenzione che ha dato avvio
all'AVDA è della fine del 2004, gli studi che ha fatto l'AVDA, la
società che gestisce l'Aeroporto regionale per 30 anni risalgono al
settembre 2005 e non ultimo il 12 gennaio 2006 il programma di
investimenti e sviluppo dell'Aeroporto regionale è stato approvato
dal Consiglio regionale ben sei mesi prima di questa sua doglianza
al
Conseil de la Plaine
.
Allora vogliamo capire se questa lamentela ha un qualche
fondamento, costituisce una voce isolata oppure si aggancia a
qualche ragionamento, ispirazione che può arrivare dal nume
tutelare del Sindaco Gyppaz, che sappiamo essere... Assessore
Viérin... oppure da qualche altra persona che fa parte
dell'Esecutivo o che compone questa maggioranza, visto che c'è un
indirizzo chiaro di carattere politico che è stato anche ribadito
nel programma di legislatura e quindi ci era parso di capire che
quei tre
step
che costituivano l'ammodernamento
dell'Aeroporto: allungamento della pista, radioassistenza,
rifacimento del
terminal
, erano passaggi ormai acquisiti,
digeriti e che ora dovranno essere realizzati. Poi magari qualcuno
soffre di digestione lenta e si accorge in ritardo che qualche sua
volontà manifestata in un determinato consesso - il
Conseil de
la Plaine
o un tavolo di confronto fra amministratori locali e
Giunta - esprimeva delle idee diverse da quelli che erano i suoi
pensieri, o meglio, ha manifestato in maniera diversa rispetto a
quello che pensava.
Sentiamo un attimo dalla viva voce dello stesso Assessore se
queste lamentele hanno un fondamento, vengono prese in
considerazione, possono modificare l'orientamento del Governo
regionale, a suo tempo deciso, oppure essere condizione per un
riesame anche parziale dello sviluppo progettuale. Naturalmente
vorremmo sapere se ci sono state anche delle sottovalutazioni,
perché il Sindaco Gyppaz ha detto - non solo con una lettera sul
giornale, ma anche a un recente incontro pubblico organizzato da
una forza politica - che la viabilità verrebbe modificata in
maniera non certo consona a quello che era stato previsto, che
alcune parti del progetto dovrebbero essere ridiscusse, come
l'atterraggio di voli
charter
da 80-100 persone e che questi
sono non tasselli secondari, ma chiavi di volta di un progetto che
è già stato approvato ed è in fase di esecuzione, perché da
settembre sono in opera i lavori di allungamento della pista; da
inizio ottobre l'Aeroporto è chiuso e naturalmente questo dovrebbe
andare nella direzione di questo ammodernamento auspicato e atteso
per far sì che il "Gex" diventi quell'Aeroporto turistico
commerciale che imprenditori del settore turistico e anche i
cittadini - o buona parte di essi - attendono da tempo.
Un'ultima domanda riguarda lo stato dei lavori presso
l'infrastruttura aeroportuale e l'esistenza di due ricorsi che
potrebbero causare dei rallentamenti sull'esecuzione dei lavori,
due ricorsi di cui sappiamo che uno dovrebbe essere discusso adesso
o dovrebbe essere stato appena discusso, ma non ne abbiamo notizia,
ed è per questo che ci rivolgiamo alla Giunta, per avere ulteriori
informazioni, e sono ricorsi che riguardano l'assegnazione dei
lavori. L'eventuale accoglimento probabilmente causa dei disagi e
dei rallentamenti nella realizzazione delle opere. La quarta
domanda verte su questo argomento e vuole avere qualche lume in
più.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente. Una piccola
premessa: non è che mi altero se qualcuno legittimamente pone delle
questioni, è solo che a volte non capisco, allora voglio sempre
uscire dall'imbarazzo, nel senso che qualcuno mi dice: "ma c'è una
truffa... c'è un reato... c'è qualcosa fatto male?"... questo può
darsi. Ecco, era solo per questo che dicevo...
(interruzione del Consigliere Zucchi, fuori
microfono)
...perché può darsi che nell'espressione... qui dobbiamo cercare
di fare chiarezza... allora, nel fare chiarezza dobbiamo dire tutte
le cose che diciamo ma cercando di farsi capire. Non ho capito, ma
probabilmente è un problema mio...
(interruzione del Consigliere Segretario Tibaldi, fuori
microfono)
...ma non ho dei problemi, così come la domanda che pone... non
so quale sia lo stato d'animo della Stella Alpina, perché lei mi
pone delle domande e mi dice:
"in quanto condivise dal suo
partito politico di riferimento"
... ha parlato Gyppaz, non ha
parlato la Stella Alpina...
(nuova interruzione del Consigliere Segretario Tibaldi, fuori
microfono)
...sì, ma noi stiamo parlando di... non facciamo, dico...
Allora, rispetto a questo le dichiarazioni che sono state fatte dal
Sindaco di Pollein, che ho letto anch'io sui giornali... ho avuto
modo con i colleghi Viérin e Zublena di fare una riunione in data
10 settembre, a cui hanno partecipato, oltre le tre strutture
dirigenziali dei vari Assessorati, una nutrita delegazione del
Comune di Aosta composta dal Sindaco di Aosta, dal Vicesindaco,
dall'Assessore Follien, dalla dott.ssa Benzoni, dal Sindaco del
Comune di Brissogne, dal Sindaco del Comune di Pollein, dal Sindaco
del Comune di Saint-Christophe, dal Sindaco e da un Assessore del
Comune di Quart, dai dirigenti dell'ARPA e dai dirigenti
dell'AVDA... Abbiamo quindi avuto modo di organizzare un tavolo di
lavoro in data 10 settembre, credo addirittura prima degli
articoli, che ha dato modo di creare una possibilità fattiva di
confrontarci su tutti gli argomenti. Per essere onesti, l'unico
intervento che è stato fatto - riprendendo poi le cose che sono
state scritte sui giornali - è stato quello del Sindaco Gyppaz.
Ripeto - e lì è un'altra cosa che non ho capito, ma ce ne sono
tante -, non mi è sembrato che quella fosse una posizione del
Consiglio comunale di Pollein, cioè non ho letto alcun documento,
né della Giunta di Pollein, né del Consiglio comunale di Pollein. È
stata una dichiarazione del Sindaco, ma non so dire se è
un'interpretazione personale o se è la posizione del Comune.
Sicuramente pone dei problemi e dei quesiti, a cui abbiamo cercato
di dare risposta, nel senso che c'era il funzionario, il dirigente
dell'ARPA, c'erano tutti i responsabili e rispetto a questo c'è
stata la massima disponibilità nel mettere a disposizione di tutti
il lavoro che è stato fatto fino a quella data. D'altra parte, dire
che dell'Aeroporto di Aosta non si è mai parlato... devo dire la
verità, da una breve ricerca - il Consigliere Zucchi ama fare
ricorso ai motori di ricerca - troveremo degli incarichi dal 1994
rispetto a questo tema! D'altra parte sull'Aeroporto... il PTP,
nella legge regionale n. 13/1998, parla di Aeroporto... abbiamo una
serie di atti programmatori che parlano di questo; poi questo non
vuol dire che non bisogna più parlarne, ma dico bene, Consigliere
Louvin, lei c'era quando hanno approvato nel 1998 il PTP, vedo che
mi interrompeva...
(interruzione del Consigliere Louvin, fuori
microfono)
...Piano del bacino di traffico, deliberazione del Consiglio
regionale 21 ottobre 1999, è stato poi confermato, prima, con
l'approvazione del Piano di sviluppo aeroportuale nel giugno 2004 e
poi dal Consiglio regionale; quindi abbiamo una serie di atti che
hanno dato l'opportunità a tutti i rappresentanti di
esprimersi.
Le problematiche legate al prolungamento della pista
aeroportuale, impatto acustico, inquinamento atmosferico, nuova
viabilità, vincoli aeronautico-urbanistici, sono state da sempre
oggetto di attenzione da parte del Governo regionale, della società
AVDA e dai tecnici progettisti incaricati. I progetti sono stati
sottoposti e approvati dall'ENAC, fra l'altro con specifiche
valutazioni in ordine all'inquinamento acustico, e a valutazioni di
impatto ambientale, mentre sono stati realizzati studi e verifiche
con esiti favorevoli da parte dell'ARPA riguardo alla compatibilità
elettromagnetica degli apparati di radioassistenza. Inoltre,
ciascuna delle amministrazioni comunali proporzionalmente al grado
di interferenza causato dal potenziamento infrastrutturale al
territorio, è stata fin da sempre coinvolta, interessata e
informata da parte delle strutture regionali (vedi accordi di
programma e intese ai sensi dell'articolo 29 della legge regionale
n. 11/1998).
Dal punto di vista dei vincoli urbanistici, si rammenta, a
titolo di esempio, che già nel novembre 2001 e successivamente nel
febbraio 2004 e infine nel giugno 2005 si informavano i Comuni
limitrofi all'Aeroporto, incluso il Comune di Pollein, che il
decreto legislativo n. 96/2005, rafforzando alcuni principi in
ordine ai vincoli posti a salvaguardia della sicurezza del volo e
della generale operatività degli aeroporti, decretava che gli enti
locali, nell'esercizio delle proprie competenze, in ordine alla
programmazione e al governo del territorio, adeguassero i propri
strumenti di pianificazione alle prescrizioni dell'ENAC. Qui c'è
poi anche un verbale del 28 febbraio 2007, dal quale risulta che il
Sindaco di Pollein, sig. Gyppaz, fu l'unico presente all'incontro
tenutosi presso l'Aeroporto di Torino, Caselle, indetto dall'ENAC,
e in cui furono invitati a partecipare tutti i Comuni limitrofi
agli Aeroporti ricadenti sotto la giurisdizione di Caselle, fra cui
il Corrado Gex, per trattare l'argomento: piani di rischio...
(nuova interruzione del Consigliere Segretario Tibaldi, fuori
microfono)
...dico che ha partecipato, non abbiamo avuto elementi, era
solo... ma questi sono atti, non è che c'ero, ho fatto un'attività
anch'io di ricerca... dicevo, nel corso del quale sono state date
le prime indicazioni circa la predisposizione di detti piani.
Per quello che abbiamo fatto noi, come nuovo Governo, ci siamo
preoccupati il 10 settembre di mettere assieme tutti gli Assessori
che potevano avere una competenza e riunire tutti i Consigli
comunali, tutte le strutture e le società; credo che questo ce lo
riconosciate perlomeno! Se la Giunta regionale intende mutare gli
orientamenti a suo tempo decisi e/o riesaminare, anche
parzialmente, ipotesi progettuali già definite...
(nuova interruzione del Consigliere Segretario Tibaldi, fuori
microfono)
...rispetto a questo sono tutte legittime e corrette le
considerazioni. Noi abbiamo da governare un'amministrazione e
l'Amministrazione parla per atti; quindi, mi perdoni, le
esternazioni su un giornale le prendiamo in debita considerazione,
ma finché non abbiamo degli atti diversi proseguiamo con l'attività
programmata, né credo voi riscontriate sul nostro programma di
maggioranza delle cose diverse rispetto a quelle che stiamo
facendo. Per me questo è il solco da seguire, senza nulla togliere
ad articoli.
Seconda domanda: il potenziamento dell'Aeroporto valdostano è
fondato sulla convinzione - peraltro supportata da specifici studi
e condivisa dallo Stato, in quanto sottoscrittore di uno specifico
accordo di programma quadro, c'è un APQ firmato dallo Stato nel
2005, che è cofinanziatore dei principali interventi - che il
miglioramento dell'accessibilità della nostra regione, derivante da
una maggiore operatività dello scalo, possa incrementare
l'appetibilità turistica della Valle d'Aosta con nuovi ritorni e
benefici socioeconomici. Non ci siamo sottratti ad alcun dibattito,
anche con lo Stato, che per poter cofinanziare avrà fatto delle
valutazioni! Allo stato attuale l'adeguamento è a uno stadio
piuttosto avanzato e un eventuale passo indietro vanificherebbe la
programmazione d'insieme degli interventi, in particolare
l'impianto dei voli di notte, il complesso sistema di
radioassistenza e l'allungamento della pista sono interventi che
non possono essere oggetto di ridimensionamento, in quanto sono in
corso di esecuzione o addirittura ultimati, mentre l'unico
intervento ancora in fase embrionale è la nuova aerostazione per la
quale è in corso la procedura di VIA sulla base della progettazione
preliminare. È chiaro che anche l'aerostazione, pur essendo in una
fase embrionale - che può essere oggetto di valutazioni - deve
tenere conto di alcuni parametri, nel senso che ci sono degli
standard
normativi internazionali in termini di spazi minimi
espressi in metri quadrati per passeggero, da dedicare alle normali
attività degli aeroporti (biglietteria, accettazione passeggeri,
sistemi di movimentazione di bagagli, di merci) che devono essere
rispettati; dopodiché c'è l'aspetto architettonico e questo è ad
oggi stato affidato all'arch. Gae Aulenti che è il professionista
che deve farci delle proposte. Ribadisco che questa è una fase
ancora embrionale e può permettere tutte le valutazioni del caso,
tenuto conto che vi sono degli
standard
minimi da
rispettare, delle proporzioni metri quadrati-passeggeri,
biglietteria, eccetera. Abbiamo una serie di attività che sono in
corso, che sono state cofinanziate dallo Stato, ivi compreso una
parte dell'aerostazione.
La terza domanda:
"se vi siano situazioni eventualmente
sottovalutate al momento della predisposizione del progetto: in
caso affermativo, quali sono e come si intende ovviare"
... la
configurazione che l'Aeroporto assumerà a seguito del
restyling
, è stato oggetto di approfondimenti normativi e
tecnici di ricerche di mercato, di studi sulle potenzialità di
traffico, sulla compatibilità e sostenibilità ambientale, sulle
ricadute in termini socioeconomici sull'intera popolazione
valdostana. Alla luce di quanto sopra pertanto si ritiene che siano
stati presi in considerazione sia i fattori di debolezza che i
punti di forza dell'intero progetto di rivalutazione dell'Aeroporto
Corrado Gex di Saint-Christophe.
Quanto ai ricorsi citati nell'interpellanza, essi non sono
riconducibili a carenze progettuali, poiché si tratta di ricorsi
relativi all'esito degli appalti e non all'approvazione del
progetto o alla pubblicazione dei bandi di gara. Tali ricorsi in
effetti contestano l'esclusione di un raggruppamento di imprese per
questioni di requisiti in capo alla capogruppo, la graduatoria
finale relativa alla gara della direzione lavori e al coordinamento
della sicurezza, la valutazione di non anomalia dell'offerta
presentata dal raggruppamento aggiudicatario dei lavori. Va
rilevato che sono frequenti - nel caso di procedure di gare
relative ad interventi di importo molto elevato, nelle quali le
somme in gioco giustificano spese legali relativamente modeste -
ricorsi come quelli promossi per l'intervento di allungamento della
pista. Ad oggi tutte le richieste di sospensive non sono state...
lo ridirò anche dopo, addirittura abbiamo già un'espressione del
TAR in merito che ha rigettato uno dei vari ricorsi che sono stati
presentati. I ricorsi riguardano i lavori di allungamento della
pista, la quarta domanda, qual è lo stato dei lavori e quali le
conseguenze, perché ve ne sono ancora alcuni che sono in corso,
quindi è tutto possibile; io vi ho detto l'esito di uno e l'esito
di tutte le sospensive che non sono state date, quindi ci possono
essere ancora delle conseguenze. Le tempistiche di tale intervento
sono vincolate a quanto stabilito nel cronoprogramma contenuto
all'interno dell'APQ per il miglioramento dell'accessibilità al
sistema aeroportuale, stipulato con lo Stato e l'ENAC nel dicembre
2005. Tale cronoprogramma prevede una durata dei lavori estesa fino
a tutto il 2009.
L'Amministrazione regionale e la società di gestione AVDA, allo
scopo di rendere operativo lo scalo per il suo cinquantenario,
maggio 2009, aveva programmato le fasi progettuali e realizzative
in modo da anticipare i tempi previsti per l'APQ. In assenza di
sospensiva da parte del TAR si è proceduto alla consegna dei
lavori, avvenuta in data 6 settembre, così che tenuto conto della
durata prevista, pari a 300 giorni, i lavori dovrebbero essere
conclusi nel mese di luglio 2009, in ritardo rispetto ai propositi
della Regione, ma coerentemente con il programma che prevedeva i
lavori fino a tutto il 2009. Se il TAR dovesse accogliere uno o più
ricorsi, allora è prevedibile che si debbano riesaminare le offerte
per l'appalto e ci sarebbe uno slittamento dei tempi, perché si
azzererebbe un percorso e si dovrebbe partire da capo; quindi,
nell'ipotesi di un accoglimento, è ovvio... ma è una cosa che
prescinde dalla nostra volontà.
Lo stato dei lavori relativo agli altri interventi
sull'infrastruttura aeroportuale registra l'ultimazione
dell'installazione degli apparati di radioassistenza, c'è stato un
test di funzionamento in corso, il buon avanzamento dei lavori
relativi alla viabilità in testata ovest e l'ultimazione prevista
per febbraio-marzo 2009, la procedura di VIA in corso per quanto
riguarda l'aerostazione. È chiaro che l'altra viabilità anche
legata all'aerostazione, essendo l'aerostazione in fase embrionale,
è ancora tutta da definire; quindi quando parlo di "aerostazione",
parlo di altri aspetti. Quelle sono le informazioni e i dati che
credo siano contenuti nella sua interpellanza.
Président
- La parole au Conseiller Secrétaire
Tibaldi.
Tibaldi (PdL)
- Assessore, la ringraziamo perché la
risposta ha colmato le nostre perplessità e ha soddisfatto anche i
quattro quesiti che le avevamo proposto.
Volevo solo fare la seguente puntualizzazione... lei dice: "il
sig. Gyppaz ha fatto delle esternazioni a mezzo stampa, non ha mai
trasmesso alla Giunta o ad alcuno di noi un atto dove esprime
queste lamentele". Sono esternazioni, sono comparse sui giornali,
sembra quasi che sia un cittadino qualunque che manifesta, parla,
dice la sua... ma non è un cittadino qualunque, è un Sindaco, è il
primo cittadino! Lei dice: "non ha scritto come"... Ha scritto come
Sindaco, che ci sia o no al Consiglio, lui rappresenta la comunità
di Pollein, come quando parla il Presidente Rollandin, rappresenta
la comunità valdostana, che possiamo condividerlo oppure no!
Diciamo quindi che questa sua esternazione non può essere
considerata come "il pensierino del giorno", lo abbiamo letto,
abbiamo fatto un sogghigno ed è finita lì...
(interruzione dell'Assessore Marguerettaz, fuori
microfono)
...perché "pensierini del giorno" allora ne abbiamo sentiti
qualche mese fa anche dall'allora Presidente del CELVA, Empereur, e
dal Sindaco del capoluogo, Grimod, che dalle colonne del "Peuple
Valdôtain" - che mi sembra sia un organo che voi conoscete, da voi
composto ed eletto - non potete negarlo, hanno manifestato qualche
perplessità su questo progetto; poi il 10 settembre la tavola è
riuscita a ricomporre tutte le diverse posizioni, anche quella di
Gyppaz, forse no, perché ancora ultimamente lei ha detto: "abbiamo
letto sui giornali" o "abbiamo visto le partecipazioni", qualche
dubbio permane e si consolida.
Per il resto prendiamo atto, il Sindaco ha diritto di esternare,
come d'altronde la Regione ha diritto di non recepire. Per quanto
riguarda le altre domande, abbiamo soddisfazione delle risposte
ottenute.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK