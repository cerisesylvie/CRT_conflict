Consiglio Regionale della Valle d'Aosta - Oggetto del Consiglio n. 1977 del 8 marzo 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1977 del 8 marzo 1991 - Resoconto
OGGETTO N. 1977/IX - Procedure per l'affidamento della gestione
della Casa da Gioco di Saint-Vincent.
(Reiezione di
mozione)
Presidente
- Do lettura del testo della mozione
presentato dal Consigliere Riccarand:
MOZIONE
Premesso che il 31 dicembre 1991 scade l'affidamento alla SISER
SpA della gestione dei giochi americani presso la Casa da Gioco di
Saint-Vincent e che il 7 febbraio 1992 scade la Convenzione fra la
Regione Valle d'Aosta e la SITAV SpA per la gestione complessiva
della Casa da Gioco;
ricordato che dal 17 maggio 1946, data della prima concessione
alla SITAV della gestione della Casa da Gioco "in deroga alla
normale procedura di bando d'appalto?, si è sempre provveduto a
rinnovi e proroghe della concessione a trattativa privata ed in
deroga alle procedure previste per le gare di appalto;
rilevato che dopo 44 anni di "deroghe? alle norme, occorre
procedere ad una regolare gara per l'aggiudi-cazione della gestione
della Casa da Gioco;
ritenendo necessario far precedere tale gara da una selezione
delle società da ammettere alla gara stessa, in modo che siano
garantiti requisiti di serietà, di solidità finanziaria, di
capacità imprenditoriale e che sia accertata l'assenza di
infiltrazioni mafiose;
il Consiglio regionale della Valle d'Aosta
delibera
di impegnare la Giunta regionale a:
1) predisporre, entro trenta giorni, e portare all'esame della
competente Commissione consiliare e, successivamente, alla
votazione del Consiglio, un pubblico avviso per una selezione delle
società da ammettere alla gara, per l'affidamento della gestione
della Casa da Gioco di Saint-Vincent;
2) predisporre, entro novanta giorni, e portare all'esame della
commissione e, successivamente, alla votazione del Consiglio, uno
schema di convenzione che costituisca la base della gara per
l'aggiudicazione dell'affidamento della gestione della Casa da
Gioco di Saint-Vincent.
Presidente
- Ha chiesto di illustrare la mozione il
Consigliere Riccarand, ne ha facoltà.
Riccarand (VA)
- Questa mozione era già stata presentata
nel mese di gennaio ed era stata rinviata perché era stato chiesto,
da parte della giunta, il tempo di acquisire ulteriori elementi, in
particolare i risultati di uno studio che era stato commissionato
ad una società specializzata.
Nello stesso tempo però era stato sottolineato che una
decisione, una scelta di fondo rispetto alla fine della convenzione
in atto per la gestione dei giochi al casino di Saint-Vincent,
doveva essere presa.
Siccome la scadenza del 10 febbraio, che era stata data alla
società incaricata di redigere lo studio, è stata superata da circa
un mese, siccome i tempi diventano sempre più stretti rispetto alle
decisioni che devono essere prese da parte dell'Amministrazione
regionale, ho pensato di riproporre all'attenzione del Consiglio lo
stesso argomento. Si tratta di definire un percorso che impone una
tempistica abbastanza stretta, per poi arrivare a fare tutte le
cose che sono necessarie per il rinnovo della commissione, senza
essere costretti a delle soluzioni di ripiego perché il tempo non
esiste più.
Presidente
- E' aperta la discussione generale.
Ha chiesto di parlare l'Assessore alle Finanze Lavoyer, ne ha
facoltà.
Lavoyer (ADP)
- Solo per ribadire che in data 7 dicembre
1990, come ricordava il Consigliere Riccarand, la Giunta regionale
con deliberazione n. 10667, incaricava una società esperta in
consulenze aziendali.
In particolare, l'incarico veniva dato per una attenta analisi
finanziaria e gestionale della società concessionaria dei giochi e
dei possibili futuri sviluppi della Casa da Gioco, tenuto conto del
suo collegamento con il corpo sociale in cui si situa. Lo studio
doveva valutare le possibilità di conseguire un giusto equilibrio
fra due obiettivi potenzialmente contrastanti: massimizzare le
entrate della regione, anche attraverso il potenziamento delle
attività collegate alla Casa da Gioco, fare in modo che
l'utilizzazione del casinò possa costituire il mezzo per un
equilibrato sviluppo turistico e culturale nella zona di
Saint-Vincent, nel rispetto delle tradizioni e dei valori della
Valle e dei residenti.
A seguito della deliberazione sopracitata, la società ha
presentato alla Giunta gli elaborati relativi allo studio in
oggetto, elaborati e documentazione che saranno presentati ed
illustrati alla competente commissione consiliare.
Vogliamo comunque ribadire quali sono gli obiettivi, le
considerazioni di fondo e le linee che la maggioranza intende
perseguire per il rinnovo della convenzione relativa alla Casa da
Gioco. Gli obiettivi principali sono:
- fotografare il casinò sia come business a sè stante, sia nelle
implicazioni economiche e sociali della Valle,
- vagliare le possibili strategie per lo sviluppo del
casinò,
- confrontare il piano SITAV con la strategia ottimale e
proporre alternative di realizzazione, in particolare per quanto
concerne gli investimenti, la qualità, il tipo delle presenze e gli
impatti economici e sociali,
- vagliare le modalità di assegnazione della concessione e
proporre le modifiche della convenzione a nostro avviso più
opportune.
Vi sono comunque alcuni aspetti che la Giunta intende
approfondire, e sono:
- l'innalzamento del riparto a favore della Regione, a livello
massimo, compatibile con l'equilibrio economico finanziario del
concessionario; riteniamo che l'aumento percentuale debba avvenire
per compensare la Regione dei maggiori oneri promozionali,
compatibile con l'equilibrio del concessionario nel breve termine,
alla luce del notevole sforzo di investimento previsto;
- cercare di ridurre l'impatto dell'articolo 13;
- finanziamento dei fondi separati per la promozione del gioco e
delle attività culturali e turistiche da parte di Regione e
concessionario, in misura pari alle quote di riparto o al beneficio
che le due parti ottengono dall'investimento promozionale;
- la richiesta di nominatività degli azionisti della società
concessionaria e di gradimento della Regione per il trasferimento a
qualsiasi titolo di azioni o quote, e sui nominativi dei
partecipanti ad eventuali aumenti di capitale.
Ci pare corretto il metodo e le modalità con le quali la Giunta
regionale vuole affrontare il problema.
Penso che il Consigliere Riccarand sia informato di questa
iniziativa dell'esecutivo, quindi ritengo che la mozione sia
intempestiva.
In considerazione di quanto premesso, che va nella direzione
auspicata dalla mozione, e che tende ad operare nella direzione di
una massima trasparenza, con il coinvolgimento, nelle varie fasi,
delle commissioni competenti e di tutto il Consiglio regionale,
riteniamo che la mozione che ci viene proposta sia pleonastica,
quindi preannuncio l'astensione della maggioranza sulla mozione
stessa.
Presidente
- Come Presidenza penso di poter annunciare
che la IV commissione è convocata per lunedì 18 su questo
argomento, quindi, come previsto dal regolamento, i consiglieri che
non fanno parte della commissione possono comunque assistere.
Ha chiesto di parlare il Consigliere Rollandin, ne ha
facoltà.
Rollandin (UV)
- Seulement pour rappeler qu'à propos du
problème de la convention, j'ai entendu une série des données qui
sont à la base de l'étude Baincuneo, qu'on attend de voir, entre
autres.
Mais l'un des points important était l'analyse des données qui
existent par rapport aux deux sociétés.
C'est là le point pour arriver à ce qu'on a défini
il giusto
equilibrio compatibile con le esigenze della Casa da Gioco.
Je
crois que c'est une interprétation qui est à exploiter, comme
l'autre problème qui est lié aux
grandi investimenti
qui
sont à faire. C'est un autre thème qui doit être discuté avec une
certaine attention, avant d'avoir une analyse qui puisse dépasser
ce qui est l'intérêt du Conseil, face à un problème qui n'est pas
seulement lié aux recettes de l'Administration régionale, mais aux
emplois.
Un autre problème qui a été à l'attention de cette société, est
la nouvelle loi sur les maisons de jeux, qui est en train d'être
discutée à la chambre. C'est un point important à souligner, étant
donné qu'il y a des modifications substantielles, par rapport à ce
qui se passera face à un problème qui n'est pas seulement lié au
moment actuel, mais est lié au futur des maisons de jeux dans son
ensemble, car les réserves que la loi prévoit maintenant, ne sont
pas suffisantes à garantir une certaine attitude favorable, par
rapport aux possibilités de gestion de la convention de la part de
l'Administration régionale. Alors je crois qu'il faut examiner ces
conséquences et voir quelle est l'attitude à prendre face à un
problème qui se pose de plus en plus avec urgence, étant donné que
toutes les autres régions réclament la maison de jeux ou pendant
l'été ou bien pendant toute l'année.
Mais pour ce qui est de l'attention de l'Administration
régionale face à cette échéance, j'ai entendu dire "intempestiva?:
je crois que là aussi on peut faire différentes évaluations. Si on
veut suivre avec attention le problème, je crois qu'il est opportun
d'en parler de façon plus sérieuse et concrète, face à toute une
série de problèmes qu'on a déjà soulevés et surtout avec une
échéance qui est début de l'année prochaine. Donc il n'y a plus
tellement de temps, je crois que si on veut vraiment faire le
débat, il est nécessaire de prévoir dès demain d'en parler.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Questo argomento lo avevamo discusso
all'inizio di gennaio ed in quella occasione il Presidente della
Giunta chiese un rinvio, perché la cosa era urgentissima, disse, e
si doveva decidere, però prima era fondamentale conoscere i
risultati dello studio commissionato. Quindi veniva chiesto un
rinvio della discussione a dopo il 10 febbraio, cioè dopo che la
società incaricata aveva fatto lo studio.
Feci presente allora che certamente uno studio poteva essere un
elemento di valutazione, ma che al di là di quello che poteva dire
questo studio, che poi poteva essere oggetto di questi documenti
che sono indicati nella mozione, c'erano delle scelte di fondo da
fare. E la scelta di fondo da fare è questa: se vogliamo andare di
nuovo per l'ennesima volta, come è stato fatto fin dal 46 in poi,
ad una trattativa privata con la SITAV, o se si vuole fare una gara
per l'aggiudicazione di questa gestione della Casa da Gioco. Se si
vuole fare una gara, non c'è più tempo per aspettare, quindi non
riesco a capire come si faccia a dire che questa discussione è
intempestiva, è fuori fase, eccetera.
Anzi, i tempi sono strettissimi, perché per fare una gara ci
vogliono due fasi: prima una selezione delle ditte da invitare, poi
la gara vera e propria delle ditte invitate. E per fare una
selezione delle ditte ci vuole un avviso pubblico, ci vuole un
dibattito in Consiglio sull'avviso pubblico che si vuole fare e
sulle caratteristiche che devono avere le ditte che devono
presentarsi; ci vuole poi la nomina di una commissione, una
selezione di queste imprese che si sono presentate, dopo di che la
gara.
Quindi mi chiedo, visto che la scadenza della SISER è a fine
anno e la scadenza per la SITAV a febbraio 1992, quale tempo ci
rimane. Prima che la cosa venga decisa dal Consiglio, si arriverà
sicuramente al mese di maggio; non riesco a capire perché si dica
che si deve aspettare. Bisogna aspettare che cosa? Questo studio è
stato detto categoricamente che entro il 10 febbraio doveva
esserci, i Consiglieri di minoranza o di opposizione questo studio
non l'hanno ancora visto; probabilmente i Consiglieri di
maggioranza ce lo avranno già, se lo saranno già esaminato, in
Commissione è stato chiesto e non ci è stato ancora consegnato, non
riesco a capire per quale motivo.
Si continua a rimandare nel tempo una decisione; non riesco a
capire il ragionamento per cui si dice che la maggioranza si
astiene sulla mozione. Ho accettato un rinvio l'altra volta perché
si è detto di voler esaminare quella documentazione, ma adesso è
passato un mese da quando questo studio è stato consegnato e non è
stato fornito neanche ai Consiglieri. Non so cosa si intende fare,
quali tempi si intendono avere e soprattutto quali orientamenti
politici di fondo si intendono assumere. Sono stupefatto del
comportamento rispetto a questo tema così importante.
Presidente
- Ha chiesto di parlare l'Assessore alle
Finanze Lavoyer, ne ha facoltà.
Lavoyer (ADP)
- Quando parlavo di intempestività nei
confronti della mozione, mi riferivo al fatto che il Consigliere
Riccarand sa benissimo che la Giunta regionale su questo argomento
si sta muovendo, e si sta muovendo nella maniera giusta, nel senso
che è convocata la commissione per il 18 di questo mese proprio per
esaminare questo problema. Non ho ancora capito se il Consigliere
Riccarand vuol essere informato o non vuol essere informato. In
quella occasione si discuteranno tutti questi problemi.
Per questo dicevo che non mi pare che la mozione abbia un
significato, perché già la Giunta si sta muovendo in questa
direzione.
Per quanto concerne la documentazione, tutta la documentazione
dello studio che è stato prodotto, verrà consegnata ai membri della
commissione prima o durante la convocazione, quindi non vedo quali
sono i motivi che solleva il Consigliere Riccarand, per i quali la
Giunta non dà abbastanza trasparenza a questo argomento.
Gli altri problemi che sollevava prima il Consigliere Rollandin
saranno affrontati e penso saranno oggetto di valutazione con la
Commissione e poi con il Consiglio.
Per il discorso trattativa privata o gara, questo anche è un
argomento da decidere insieme al Consiglio.
Ribadisco che su questo argomento la Giunta vuole dare la
massima trasparenza, vuole informare completamente sia il Consiglio
che le Commissioni, ed in questo senso la Commissione è stata
convocata, quindi mi pare che la mozione sia un tantino fuori
tempo.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Vorrei solo far riferimento alla questione
che è stata sollevata dal Consigliere Rollandin sulla legge delle
case da gioco, che attualmente è stata presentata in sede di
parlamento.
A questo riguardo ho già provveduto a chiedere ai nostri due
parlamentari di proporre un emendamento al testo di legge, per
esaminare la questione separatamente dalla questione della Valle
d'Aosta. Un emendamento che in parole povere sostiene che,
attraverso le norme di attuazione, si possa ottenere un decreto da
parte del Ministero degli Interni, sentita la Regione, per definire
il problema relativo alla Valle d'Aosta, che è nato con un
provvedimento di carattere regionale e non comunale come prevede la
legge.
Non credo che questa legge abbia un iter semplice per cui si
debbano avere delle preoccupazioni, comunque dico che la Giunta si
è attivata immediatamente per cercare attraverso i nostri
parlamentari e attraverso i canali politici istituzionali, più
politici che istituzionali, per vedere di ovviare a questa ipotesi
di legge, che obiettivamente non è che garantisca molto la Regione
Valle d'Aosta sulla questione della Casa da Gioco. In questa ottica
abbiamo chiesto al deputato senatore di presentare un emendamento
che vi ho poc'anzi detto.
Per quanto riguarda le questioni poste dal Consigliere
Riccarand, è vero che avevo chiesto il rinvio; è altrettanto vero
che lo studio è arrivato qui il 13-14 febbraio, è stato relazionato
alla Giunta, poi vi sono stati dei problemi burocratici per cui la
commissione è stata rinviata al 18 marzo. Credo che dopo
l'illustrazione che verrà fatta, molte delle perplessità o delle
ipotesi che lui sta avanzando saranno chiarite, in parte anche nel
senso richiesto da lui. Non ho difficoltà a dire fin da questo
momento che, per quanto ci riguarda, l'ipotesi di fare un avviso
pubblico non ci trova dissenzienti, però ritengo che abbia ragione
l'Assessore Lavoyer quando dice che non è che si voglia rinviare
sine die
, perché è un problema che assolutamente è alla
nostra attenzione ed è anche difficile da esaminare per tutte le
interferenze che ci sono, dirette e indirette.
Come ho già detto ieri, ci muoviamo con estrema cautela, con
tutte le ipotesi di trasparenza possibile e sono convinto che dopo
il 18 marzo il Consigliere Riccarand avrà uno stato della Casa da
Gioco come non è stato fatto da nessuna amministrazione fino ad
oggi. Ne meniamo vanto di questo perché crediamo che finalmente si
sia messo un punto fermo su una situazione che, quando si è
trattato di rinnovo del contratto del casinò, è diventata sempre
esplosiva. Ora vogliamo che anche questo diventi un fatto normale,
che il Consiglio sia messo a conoscenza di tutte le ipotesi
negativi e positive, dopo di che ognuno dei 35 Consiglieri deciderà
quello che riterrà opportuno.
Sulla ipotesi di avviso pubblico chiedo solo al Consigliere
Riccarand se si è fatto mente locale su come questo avviso pubblico
può essere fatto, e le difficoltà che ci sono per fare un avviso
pubblico. Perché non è così semplice come il Consigliere crede, è
molto difficile. Stiamo esaminando la questione sia con la
Baincuneo, sia con i nostri consulenti, per evitare che attraverso
l'avviso pubblico, nascano delle difficoltà che finora non ci sono
state perché è sempre stata fatta una trattativa privata.
Vi ho già anticipato una ipotesi di lavoro che sicuramente non
andremo a smentire, per questo l'Assessore Lavoyer ha fatto bene a
dire che la maggioranza si asterrà sulla mozione, perché in questa
fase è intempestiva.
Presidente
- Ha chiesto di parlare il Presidente della
Commissione, Consigliere Trione, ne ha facoltà.
Trione (DC)
- Per confermare che la IV Commissione è
stata convocata per lunedì 18 marzo. La convocazione sarebbe stata
fatta già per lunedì 11 marzo, ma l'accavallarsi di altri incontri
ha richiesto il rinvio di una settimana.
Ai commissari unitamente alla convocazione, viene allegato lo
studio della Baincuneo; al Consigliere Riccarand, che ne aveva
fatto esplicita richiesta, avevo detto che insieme all'invio fatto
agli altri commissari avrei fatto avere anche a lui il testo dello
studio.
Presidente
- Ha chiesto di parlare il Consigliere
Maquignaz, ne ha facoltà.
Maquignaz (Indipendente)
- Solo per chiedere al
Presidente della Giunta se è possibile avere una copia della
lettera che è stata inviata al senatore e al deputato, con la quale
si chiede loro di presentare un emendamento alla legge che
istituisce le case da gioco. Credo che sia molto importante
esaminare questo documento, per vedere se questa richiesta di
emendamento rispecchia la volontà del Consiglio regionale.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Vorrei capire per quale motivo, con
tutta la necessità che ci possa essere di esaminare questo
documento e questo studio, ma proprio alla luce delle affermazioni
del Presidente della Giunta che dice: sì, bisogna fare un pubblico
avviso, siamo d'accordo sul fatto di non andare tout court ad una
trattativa privata, per quale motivo non si accetta questa mozione,
che dice soltanto di impegnare la Giunta regionale a predisporre,
entro trenta giorni, e portare all'esame della competente
Commissione consiliare e, successivamente, alla votazione del
Consiglio, un pubblico avviso per una selezione delle società da
ammettere alla gara per l'affidamento della gestione della Casa da
Gioco di Saint-Vincent.
Si chiede solo che questo studio per una bozza di avviso
pubblico, da discutere poi in commissione ed in Consiglio, venga
preparata entro trenta giorni; non si chiede niente di diverso.
Indipendentemente da quello che dice questo studio: quello diventa
oggetto del contenuto dell'avviso pubblico e successivamente del
capitolato di appalto delle condizioni con cui si va a fare la
gara.
Ma in questa fase la prevalenza è la scelta politica che si
vuole fare: se la trattativa è privata o invece è una forma di
gara; se si vuole fare una forma di gara è necessario un avviso
pubblico. Quindi non capisco per quale motivo si dica che non va
bene questo percorso; fra l'altro la richiesta che ha fatto
l'Assessore Lavoyer non è stata di un rinvio di questo oggetto, ma
di una astensione da parte della Giunta, astensione di cui non
capisco le motivazioni.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- Pour ce qui est de l'amendement qui a
été présenté à l'attention des parlementaires, il sera important,
je partage l'avis de M. Maquignaz, de le connaître pour le
discuter, voire s'il est suffisant pour garantir les intérêts de
notre Région ou non, car c'est un passage très important face à une
loi qui nous concerne.
Sur le présent, on ne peut que partager l'urgence du problème.
On a appris que dans la prochaine séance il y aura la possibilité
d'analyser l'expertise qui a été terminée il y a quelques
jours.
Je ne crois pas qu'en soi-même une étude, pour importante
qu'elle soit, puisse nous donner la possibilité d'être si
tranquilles pour faire un choix qui sera quand même difficile. Je
crois que toutes analyses sont indispensables pour mieux
comprendre, et le pas suivant le choix sera tout de même plutôt
compliqué.
Mais dans l'attente de mieux connaître et saisir si l'étude
donne déjà des possibilité d'adresser une idée plutôt que l'autre,
on peut attendre cette analyse et après examiner le contenu et le
discuter, afin de prévoir les différentes démarches pour arriver,
dans le plus bref délai, à analyser la convention avec la maison de
jeux.
Dans ce sens, tout en partageant en grande partie ce qu'a dit M.
Riccarand pour ce qui est de l'urgence, on s'abstient sur cette
motion.
Presidente
- Pongo in votazione la mozione in
oggetto:
Esito della votazione
Presenti: 30
Votanti: 1
Favorevoli: 1
Astenuti: 29 (Agnesod, Aloisi, Andrione, Beneforti, Bich,
Bondaz, Chenuil, Dolchi, Faval, Fosson, Lanièce, Lavoyer, Limonet,
Louvin, Mafrica, Maquignaz, Marcoz, Milanesio, Monami, Mostacchi,
Pascale, Perrin, Ricco, Rollandin, Rusci, Trione, Vallet, Viérin e
Voyat)
Il Consiglio non approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK