Consiglio Regionale della Valle d'Aosta - Oggetto del Consiglio n. 2638 del 22 maggio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Partecipazioni azionarie regionali
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula
Oggetto del Consiglio n. 2638 del 22 maggio 2002 - Resoconto
OGGETTO N. 2638/XI Diffusione degli elenchi degli incarichi
professionali di società a partecipazione regionale.
(Interpellanza)
Interpellanza Richiamato il contenuto dell'interpellanza
(oggetto n. 2101/XI) relativa al "Conferimento di incarichi
professionali da parte di società partecipate della Regione",
discussa nella seduta del Consiglio regionale dell'11/07/2001;
Ricordato che in tale occasione il Presidente della Regione
dichiarò: "Si cela est estimé utile, en attendant de définir une
autre procédure, nous pouvons nous engager à le faire et à demander
éventuellement à ces sociétés de nous transmettre une fois par an,
par exemple, après l'approbation du budget, les données
susmentionnées à condition que les professionnels intéressés y
consentent";
Ricordato altresì che tale impegno politico, assunto in aula dal
Presidente, venne apprezzato dagli interpellanti;
Osservato che le società a partecipazione regionale (totalitaria
o maggioritaria) dovrebbero ormai avere tutte approvato i bilanci
dell'esercizio 2001;
Ribadita l'esigenza che le società che amministrano denaro
pubblico debbano operare con la massima trasparenza;
Ritenuto opportuno avere informazioni al riguardo;
i sottoscritti Consiglieri regionali
Interpellano
il Presidente della Regione per sapere:
1) se il Governo regionale ha provveduto ad acquisire dalle
società a partecipazione regionale gli elenchi degli incarichi
professionali e a conoscere i relativi costi (in riferimento
all'anno 2001) e con quali risultati;
2) con quali modalità intende rendere pubblici i dati
acquisiti.
F.to: Curtaz - Squarzino Secondina
Président
La parole au Conseiller Curtaz.
Curtaz (PVA-cU)
L'interpellanza in esame si occupa del
problema degli incarichi professionali, faccio solo un brevissimo
riassunto delle puntate precedenti.
Circa un anno fa era sorta una discussione e, per certi versi,
una polemica sugli incarichi professionali, che aveva riguardato
due ambiti: in un primo tempo, l'ambito degli incarichi
professionali dati dalla Regione e, in un secondo tempo, gli
incarichi professionali conferiti dalle società - società private e
società di capitali -, nelle quali la Regione autonoma Valle
d'Aosta è socio di maggioranza.
In occasione di un dibattito consiliare avvenuto nel luglio
scorso, il Presidente della Regione, nel rispondere ad una nostra
iniziativa, assunse una posizione di disponibilità politica che
avevamo apprezzato. Il Presidente si era detto disponibile, a
bilanci approvati - quindi non nel corso dell'esercizio
finanziario, anche per ragionevoli motivi di economia aziendale - a
richiedere a queste società a partecipazione regionale l'elenco dei
propri incarichi professionali.
A noi pare che la maggior parte dei bilanci relativamente
all'esercizio 2001 debbano essere stati approvati dalle società in
oggetto, quindi nel ricordare al Presidente della Regione l'impegno
assunto, gli chiediamo se il Governo regionale ha provveduto ad
acquisire dalle società a partecipazione regionale gli elenchi
degli incarichi professionali e a conoscere i relativi costi, in
riferimento ovviamente al 2001 e con quali risultati; in caso
affermativo, con quali modalità intende egli rendere pubblici i
dati acquisiti.
Président
La parole au Président de la Région,
Viérin Dino.
Viérin D. (UV)
Nous avons demandé aux sociétés dont la
Région est l'actionnaire principale, de communiquer les
informations relatives aux mandats professionnels qui ont été
attribués au cours de 2001. Nous avons formulé notre requête de
manière à ce que cette communication devienne une procédure de
routine et que ces données soient systématiquement transmises
chaque année à la Présidence de la Région.
Les sociétés en question ont également été contactées par
téléphone et une lettre de rappel leur a été expédiée, afin de les
inviter à nous répondre dans des délais définis. Il convient
néanmoins de souligner que le respect des dispositions de la loi n°
675/1996 sur la protection de la vie privée entraîne un certain
retard, dû au fait que chacun des professionnels intéressés doit
donner son consentement formel et exprès à cette utilisation. En
tout état de cause les listes requises commencent à nous parvenir.
Quant à leur diffusion je peux, d'ores et déjà, vous indiquer
qu'elles seront transmises dès que possible au Président du Conseil
de la Vallée, afin que ces listes soient mises à la disposition de
tous les Conseillers.
Président
La parole au Conseiller Curtaz.
Curtaz (PVA-cU)
Mi dichiaro soddisfatto della risposta
del Presidente, perché mi sembra innanzitutto una risposta onesta:
i dati non ci sono ancora, il Presidente ha riferito che questi
dati sono stati sollecitati alle società che non li hanno ancora
inviati. Posso comprendere che alcuni ritardi possono essere dovuti
all'esigenza di ottenere il consenso da parte dei professionisti ai
sensi della legge sulla privacy, quindi all'esito di questa
risposta mi ritengo soddisfatto e attendo, credo con gli altri
colleghi, che questi dati vengano - una volta acquisiti -
distribuiti a tutti i Consiglieri.
Per onestà intellettuale, voglio peraltro rappresentare il mio
apprezzamento per il fatto che questa prassi non sarà limitata
all'esercizio 2001, ma verrà seguita anche nei prossimi anni, in
modo che ci sia la massima trasparenza nelle scelte delle società a
partecipazione regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK