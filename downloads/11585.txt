Consiglio Regionale della Valle d'Aosta - Oggetto del Consiglio n. 3666 del 17 luglio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3666 del 17 luglio 1992 - Resoconto
OGGETTO N. 3666/IX Proposta di legge regionale:
"Modificazioni alla legge regionale 10 gennaio 1989, n. 6
concernente: Istituzione della Cassa Rurale e Artigiana di
Saint-Christophe".
Presidente
Do lettura degli emendamenti presentati dal
Consigliere Martin.
Emendamento All'articolo 1 comma d) dopo "diploma di
ragioniere" aggiungere "e perito commerciale";
comma 3 sostituire i punti a) e b) con: "essere iscritto nel
registro dei revisori ufficiali dei conti, o negli albi
professionali dei ragionieri o dei dottori commercialisti".
Presidente
Pongo in votazione gli emendamenti appena
letti.
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva
Presidente
Do lettura e pongo in votazione la legge
nel suo insieme così emendata:
Articolo 1 1. Dopo il comma uno dell'articolo 2 della legge
regionale 10 gennaio 1989, n. 6 (Istituzione della Cassa rurale e
artigiana di Saint-Christophe), sono aggiunti i seguenti commi due
e tre:
"2. I membri nominati dalla Regione nel Consiglio di
amministrazione della Cassa rurale e artigiana di Saint-Christophe
devono avere almeno uno dei seguenti requisiti:
a) almeno tre anni di esperienza di amministrazione o direzione
di imprese agricole o artigiane o commerciali o di società o enti
operanti nel settore creditizio, finanziario o assicurativo;
b) almeno tre anni di esperienza di amministrazione o direzione
nel settore della cooperazione o in enti a carattere
mutualistico;
c) almeno tre anni di esperienza di amministrazione di ente
pubblico;
d) diploma di ragioniere e perito commerciale;
e) laurea in economia e commercio, giurisprudenza o scienze
politiche.
3. I membri nominati dalla Regione nel Collegio dei revisori dei
conti della Cassa rurale e artigiana di Saint-Christophe devono
avere i seguenti requisiti: essere iscritti nel registro dei
revisori ufficiali dei conti, o negli albi professionali dei
ragionieri o dei dottori commercialisti."
Esito della votazione:
Presenti: 26
Votanti: 22
Favorevoli: 22
Astenuti: 4 (Beneforti, Lanièce, Limonet e Trione)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK