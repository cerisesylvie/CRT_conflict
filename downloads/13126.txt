Consiglio Regionale della Valle d'Aosta - Oggetto del Consiglio n. 4082 del 13 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4082 del 13 gennaio 1993 - Resoconto
OGGETTO N. 4082/IX Impegno per un programma contenente le
linee per affrontare e risolvere i problemi concernenti il prelievo
del sangue.
(Reiezione di mozione)
Mozione Preso atto del malcontento esistente e delle richieste
scaturite dall'Assemblea dei soci AVIS che sono riprese nel corso
di questo autunno;
A conoscenza delle notizie riportate dagli organi d'informazione
in merito agli impegni che avrebbe assunto l'Assessore alla sanità
ed Assistenza Sociale con i rappresentanti dell'AVIS della Valle
d'Aosta;
Viste le linee e indicazioni contenute nel documento emesso
dall'Assessore in carica nel mese di marzo 1992, nonché la mozione
approvata dall'AVIS regionale in data 26 aprile u.s.;
Il Consiglio regionale della Valle d'Aosta con la presente
mozione
Impegna
l'Assessore regionale alla Sanità ed Assistenza Sociale a
presentare entro 30 giorni al Consiglio regionale un programma
contenente le linee per affrontare e risolvere i problemi
concernenti il prelievo del sangue nella Regione.
F.to: Beneforti - Limonet - Trione.
Presidente
Ha chiesto di illustrare la mozione il
Consigliere Beneforti.
Beneforti (DC)
Per l'ennesima volta, in questo
Consiglio regionale, si torna a parlare di donazione del sangue e
di AVIS, perché da parte dell'Unità Sanitaria Locale ci risulta che
non sono state rispettate le indicazioni approvate all'unanimità da
questo Consiglio regionale.
Da parte dell'Assessorato non sono state presentate proposte e
tanto meno programmi su come organizzare la raccolta del sangue
nella nostra Regione e sopratutto su come valorizzare il
volontariato.
L'AVIS regionale, da un po' di tempo, rimane passiva; non ha più
fatto sentire la propria voce, dal cambio della maggioranza in
Regione; sta dando l'impressione che il movimentismo e l'azione di
protesta esercitata nel passato fosse più strumentale e per fini
quasi estranei agli interessi dell'AVIS stessa, del volontariato,
della collettività valdostana.
Oggi questa associazione appare timorosa, paurosa di disturbare
il manovratore. Anche diversi consiglieri regionali, rappresentanti
di forze politiche, che nel passato si sono occupati della
donazione del sangue e dell'AVIS, oggi tacciono. Sembra quasi che
la ignorino o che non esistano più problemi a riguardo. A non
essere tranquille sono le sezioni di periferia ed i singoli
donatori di sangue, che chiedono e vogliono un cambiamento,
maggiore sensibilità nei loro confronti dell'attuale maggioranza,
che pretendono più considerazione per l'opera che svolgono e per il
loro sistema di vita.
Non passa giorno, o quasi, che non si riceva qualche telefonata,
una comunicazione, una richiesta d'intervento, un invito a portare
fino in fondo le sollecitazioni che ci sono state, a suo tempo,
sulla problematica del prelievo del sangue e sulle linee indicative
fornite dalla precedente maggioranza e dal precedente Assessore
alla Sanità.
Per questo, Assessore Cout e rappresentanti della Giunta,
vengono da noi presentate interrogazioni, interpellanze e
mozioni.
La nostra insistenza deriva dalla necessità di dare continuità
al lavoro che, a suo tempo, era iniziato, di dare una risposta alle
richieste che ci provengono da quanti credono veramente nel
volontariato e nella solidarietà umana, nell'autonomia dell'AVIS da
partiti e movimenti politici.
La mozione in discussione ha questo scopo: realizzare, entro 30
giorni, un programma contenente le linee per affrontare e risolvere
i problemi concernenti il prelievo del sangue nella Regione, anche
alla luce delle indicazioni concordate a suo tempo con l'AVIS.
Questo è compito dell'Assessore competente, dell'Unità Sanitaria
Locale, della Regione, secondo la legge 107 del 1990, legge che
deve trovare attuazione anche nella nostra Regione.
Occorre superare le difficoltà che si incontrano con il Centro
trasfusionale e crediamo che, entro 30 giorni da oggi, avendone la
volontà, lo si possa fare. Sono passati 8-9 mesi dalla costituzione
della nuova maggioranza: è tempo che essa dimostri la volontà
politica di affrontare e risolvere i problemi della donazione del
sangue nella nostra Regione.
Presidente
Ha chiesto la parola l'Assessore alla
Sanità ed Assistenza Sociale, Cout.
Cout (PCI-PDS)
I consiglieri Beneforti, Limonet e
Trione, con questa mozione, han-no sollevato un problema vecchio,
che richiede una risoluzione. Si sono incontrate difficoltà nel
tempo, riguardo ai prelievi del sangue e vi sono anche in questo
momento. Penso, però, che, per semplificare il problema, sarebbe
opportuno distinguere due aspetti nelle problematiche relative ai
prelievi e all'AVIS.
Una prima difficoltà riguarda le analisi cui i donatori devono
sottoporsi: ogni due donazioni gli uomini e ogni tre le donne; una
mozione chiedeva che detti risultati venissero inviati a casa del
donatore stesso. Abbiamo interpellato prima verbalmente e poi con
lettera l'Amministratore dell'USL, affinché intervenisse e, non
essendoci pervenuta risposta, abbiamo convocato una riunione con
l'Amministratore dell'USL, con il coordinatore sanitario e con i
responsabili del Centro prelievi del Laboratorio di analisi, per
trovare una soluzione al problema che ci pare ingigantito. Sembra
addirittura che il prelievo per la donazione non permettesse di
avere una quantità sufficiente di sangue per le analisi.
Probabilmente non è così; ma abbiamo dovuto mettere a confronto
tutti gli interessati. Erano inoltre state sollevate difficoltà dal
centro prelievi, per analisi che devono essere effettuate un po' da
una parte e un po' dall'altra. Si è riusciti a concordare che, se
le analisi vengono effettuate entro una certa ora, i risultati
possono anche essere inviati a casa.
Abbiamo però dovuto intervenire direttamente e ci dispiace che,
secondo certe mozioni, la responsabilità parrebbe essere soltanto
politica, mentre in realtà sono questioni organizzative, che
possono essere superate. Voglio sperare che l'impegno venga
mantenuto e che chi ne ha il dovere prenda gli opportuni
provvedimenti.
Questa è la prima questione. L'altra riguarda i rapporti con
l'AVIS e i prelievi sul territorio. Il consigliere Beneforti
parlava di un certo movimento che c'era all'interno dell'AVIS,
prima della formazione dell'attuale maggioranza; c'è stato anche
dopo, ma in forma diversa, nel senso che con l'AVIS ci siamo
trovati innumerevoli volte come pure con i rappresentanti delle
sezioni. La questione riguarda il personale che dovrebbe andare a
fare i prelievi sul territorio, tant'è vero che alcune sezioni di
sono già rivolte all'esterno per i prelievi come quella di Verrès;
ciò è determinato da una certa rigidità di intervento da parte
dell'USL.
Il personale scarseggia, le infermiere assunte dalla Regione le
abbiamo riassunte, ma su loro la commissione di coordinamento ci ha
fatto delle osservazioni, perché da diversi anni provvediamo ad
assumere personale a tempo determinato. La risposta che abbiamo
fornito speriamo possa farci superare anche questo piccolo
scoglio.
All'AVIS avevamo proposto un rapporto diverso tra la Regione,
l'USL e l'AVIS, per i prelievi, con una convenzione, che è stata
decisa anche in altre Regione: Piemonte, Lombardia, Emilia,
Toscana. Le équipe che dall'esterno vengono a fare prelievi in
Valle d'Aosta potrebbero, con una convenzione, essere istituite in
Valle d'Aosta.
La convenzione dovrebbe definire i rapporti tra l'USL e l'AVIS e
tra la Regione e l'USL. Ciò permetterebbe un'organizzazione più
snella, sopratutto per la ricerca dei medici e degli infermieri
che, invece di essere assunti dalla Regione, potrebbero essere
assunti dall'AVIS in convenzione con l'USL.
L'AVIS ci aveva assicurato che ci avrebbe trasmesso una loro
bozza di convenzione su cui lavorare, ma, nell'ultimo incontro ci
hanno detto che sarebbe più opportuno che questa bozza fosse
preparata dalla Regione e dall'USL. Ora ci stiamo lavorando.
Rimane solo un problema da definire: secondo l'AVIS, queste
équipe potrebbero venire fuori, mentre secondo noi, esse andrebbero
individuate e create sul territorio. Così ci garantiamo
organizzativamente e professionalmente per il futuro, senza un
appoggio esterno, che ci potrebbe servire solo all'inizio.
Raggiunto questo accordo, il problema dei prelievi del sangue
sarebbe risolto.
Oggi ho riferito ciò che si sta facendo e, appena definito il
tutto, lo riferirò al Consiglio o in commissione, ma non posso in
questo momento impegnarmi a definire un programma.
Presidente
Ha chiesto la parola il Consigliere
Rollandin.
Rollandin (UV)
Je me permets d'ajouter deux mots
au sujet de ce thème, puisque, comme pour d'autres arguments, il
s'agit d'un problème qui, au cours de ces années, a vu des
interpellations, des motions de la part du soussigné et des
collègues du groupe de l'Union; nous avons toujours insisté pour
qu'il y ait des réponses aux problèmes que l'AVIS régional avait
soulignés au moment des Assemblées.
Je ne veux pas relire le contenu de ces motions finales, que
j'avais montré à Beneforti, il y a huit mois; avant j'avais
présenté une interpellation pour connaître l'intention de Beneforti
à propos des solutions qui avaient déjà été indiquées et donc je
crois que ce ne sont pas les indications qui manquent, ce ne sont
pas les adresses. J'ouvre une parenthèse: à son temps il y avait
l'intention d'acheter deux systèmes mobiles de recueil du sang, qui
allait contraster ce que l'Assemblée avait délibéré auparavant et
il y avait les prises de positions officielles de l'assemblée de
l'AVIS contre le directeur du centre régional d'Aoste. On avait
menacé de sortir de ce système et de faire un recueil parallèle du
sang: tout cela malheureusement n'a pas eu une réponse pendant ces
deux années, pour le motif aussi que Beneforti n'avait pas su - et
c'est lui qui l'a avoué - prendre une décision par rapport au
directeur.
Le problème est donc au niveau d'organisation, de rapport entre
le centre et la périphérie, c'est à dire entre les différentes
sections qui voudraient être actives, voudraient participer à
l'organisation; cela est tout à fait normal, d'après la loi
existante et d'après ce que la loi 107 dit à propos de l'AVIS, même
si, je le souligne, cette loi n'était pas selon les exigences des
différentes AVIS régionales; le vrai problème n'est pas résolu.
Aujourd'hui je vois une motion qui ressouligne ce problème, en
nous demandant de l'attention pour le résoudre. Après avoir entendu
l'Assesseur, je peux comprendre les efforts qui ont été faits pour
au moins les rencontres nécessaires afin d'éclaircir les
différentes propositions. Le problème est plutôt grave et je crois
que l'Assesseur a eu la possibilité de vérifier que, au sein des
sections périphériques, il y a un désarroi, car on a fait des
efforts pour avoir de nouveaux avisini, mais on manque d'une
certaine assistance et de tout ce que la loi prévoyait.
Donc d'un côté je ne peux que partager le désir de résoudre dans
le plus bref délai ces thèmes, mais d'autre part il y a une
question qui se traîne depuis longtemps. On n'a pas voulu résoudre
le problème de l'utilisation du sang pas même avec les conventions
qui existaient avec Milan et que les collègues connaissent très
bien.
Il est donc intéressant de donner des réponses sur les résultats
des pourparlers, mais je crois que les lignes "
per affrontare e
risolvere i problemi concernenti il problema del sangue
" sont
déjà assez claires. Je croyais même qu'on était là pour les
appliquer: dans ce sens, j'ai relu l'engagement qu'on avait pris à
son temps, qui allait dans la direction de donner une réponse aux
indications de l'Assemblée. L'invitation est de faire le plus tôt
possible pour avoir finalement un accord avec la périphérie. Il ne
s'agit pas toujours et seulement d'une question personnelle, mais
du rapport entre le personnel et le discours organisatif du centre
de transfusion d'Aoste, qui a toujours créé le vrai problème des
donneurs de sang.
Je me rapporte à ce qui a été dit dans d'autres séances et je le
résume dans une phrase: malheureusement on a gaspillé du temps pour
la solution du problème.
Presidente
Ha chiesto la parola il Consigliere
Beneforti.
Beneforti (DC)
Devo dire all'Assessore che sono poco
soddisfatto della risposta che mi è pervenuta. So anch'io che è un
problema vecchio e che richiede una risoluzione, però, per venirne
fuori, bisogna proporre la soluzione. La presentazione di questa
mozione mirava a questo, alla luce di una precedente mozione che
era stata approvata all'unanimità in questo Consiglio e che dava
determinate indicazioni all'USL e che dovevano essere
applicate.
L'Assessore Cout mi dice quello che è stato fatto negli incontri
con l'AVIS, con l'USL, negli incontri avvenuti abbinati fra il
Centro trasfusionale e l'USL e l'Assessorato e che ci si è
impegnati ad inviare l'esito delle analisi dei donatori a
domicilio. A distanza di giorni, le analisi a domicilio non sono
arrivate a nessun donatore; in caso contrario, la mia relazione
relativa alla mozione avrebbe avuto un carattere diverso. Queste
cose bisogna seguirle fino in fondo e cercare di ottenere il
rispetto della deliberazione approvata all'unanimità in questo
Consiglio.
Per i prelievi sul territorio c'è un problema di personale
medico ed infermieristico e lo sappiamo, tant'è vero che per il
personale para-sanitario avevamo fatto delle convenzioni - e credo
che ci siano ancora - con delle infermiere che andavano sul posto
ad effettuare i prelievi, con l'assistenza di un medico.
Credo che queste infermiere in pensione siano ancora disponibili
a continuare a svolgere quell'opera, in attesa che dalla scuola
professionale per infermieri esca personale sufficiente a coprire
le necessità.
Inoltre, se l'Assessore Cout si rilegge il disegno di legge che
abbiamo presentato anche come gruppo della DC, troverà che è
indicato il numero di medici necessario per portare avanti il
discorso del soccorso per il 118, ma gli stessi medici o altri
possono in certi orari risolvere il problema dei prelievi sul
territorio.
Entro il mese di dicembre, lei e il Presidente della Giunta vi
eravate assunti l'impegno di presentare una risposta sulla pianta
organica in questa sede; siamo al 13 gennaio e la proposta non è
venuta. Dovevate anche convocare il Consiglio in seduta
straordinaria per discutere in merito al nuovo Ospedale e per
confrontare un progetto che era in vostro possesso dal mese di
settembre, ma non abbiamo visto nulla.
Tante lacuna della Sanità derivano anche dalla mancanza di
questa pianta organica ma voi non ne siete convinti anzi siete più
portati a delegittimare ciò che questa maggioranza aveva fatto,
piuttosto che affrontare le indicazioni che provengono
dall'opposizione.
Parlando del movimentismo dell'AVIS, intendevo dire che esso era
all'esterno dell'AVIS. Gli organi di informazione riportavano
comunicati, lettere e indicazioni delle sezioni, mentre oggi sembra
che tutto sia messo sotto una cappa, che non se ne debba parlare e
che tutto sia risolto.
Le dico, caro Assessore, che ci sono presidenti di sezioni
dell'AVIS che stanno per convocare i donatori, per dire loro di
cessare le donazioni fino a quando non si risolve il problema.
Teniamo presente che noi, nella Regione, siamo autosufficienti
riguardo al sangue, ma se i donatori vengono meno, ci saranno le
stesse carenze lamentate in altre Regioni o in altri Paesi. Il
malcontento esiste e non si può solo rattoppare la situazione,
convincendo il centro trasfusionale o altri. E lei dice che non può
presentare un programma entro 30 giorni, come richiesto dalla
mozione!
Durante la precedente amministrazione avevamo stabilito le linee
e le indicazioni, occorre riprenderle e se non vi stanno bene si
possono rivedere. Voi invece, non avete dato continuità al lavoro
iniziato, benché siano passati 10 mesi. Si vedrà che cosa direte,
quando ci sarà lo sciopero bianco dei donatori!
So benissimo, Consigliere Rollandin, che cosa si era detto
all'assemblea dell'AVIS; c'ero e ne avevo assunto l'impegno che si
era trasformato in un documento dell'Assessore concordato con
l'AVIS. Il documento, però, è rimasto lì! Come fa l'Assessore Cout,
se non presenta un documento, ad applicare la legge 107 nella
nostra Regione!
Bocciate la mozione, ma ditemi almeno come intendete provvedere
nell'applicazione della legge, che comprende anche il tipo di
convenzione che lei ricordava. Non venite a dirmi che l'AVIS potrà
fare delle convenzioni e assumere i propri medici come ha detto
lei.
È un costo e l'AVIS vive perché ha il contributo della Regione e
spesso anche sussidi straordinari. Le lasciamo fare delle
convenzioni con l'USL, per poi pagarle noi? Facciamolo allora
direttamente, rivediamo la pianta organica dell'USL in modo da
risolvere a monte il problema.
Noi manteniamo la mozione; se la respingete, ognuno si assumerà
le proprie responsabilità!
Presidente
Ha chiesto la parola l'Assessore alla
Sanità ed Assistenza Sociale, Cout.
Cout (PCI-PDS)
O non si capisce o non si vuole
capire: ho semplicemente detto che siamo intervenuti ripetutamente
e con lettere e con richieste di incontri, per definire la
questione dei rapporti, che non sono sempre così chiari tra l'AVIS
e il Centro trasfusionale, per alcuni problemi tecnici tra l'USL,
il Centro trasfusionale e il Centro analisi. C'è stato un impegno a
risolvere il problema e siamo in attesa di verificare questo. Ho
anche aggiunto che, se ciò non avvenisse, vedremo di intervenire
come Regione, affinché gli impegni assunti vengano rispettati. Noi
non possiamo sostituirci a chi non rispetta gli impegni,
Consigliere Beneforti!
È inutile che venga a dire in Consiglio che risolverò entro 15
gior-ni, se qualcun altro non dà risposte e anche abbastanza in
fretta.
Noi facciamo la nostra parte, ma le responsabilità non le ha
sempre e solo il politico o l'Assessore. Mi pare che abbiamo fatto
e stiamo facendo il nostro dovere.
Riguardo alla convenzione le linee si stanno definendo.
Noi quindi ci asteniamo.
Presidente
Ha chiesto la parola il Consigliere
Beneforti.
Beneforti (DC)
Siamo fuori tempo massimo e avrei
chiuso, se l'Assessore non avesse fatto una battuta alla toscana.
Assessore Cout, la sua risposta mi dà l'impressione che lei o è
stato male informato o non ha approfondito il problema. Il discorso
della convenzione è un aspetto della legge 107, ma non è l'unico:
c'è una serie di linee della convenzione, voglio capire in quale
linea rientra: non ci si deve limitare agli episodi.
A noi interessa la linea politica e noi l'avevamo data; ora dite
voi fino in fondo dove volete arrivare sul problema del sangue, ma
anche su quello del volontariato.
Ringrazio il Presidente di avermi dato ulteriormente la
parola.
Presidente
Ha chiesto la parola il Consigliere
Rollandin.
Rollandin (UV)
En déclarant qu'on s'abstiendra sur
la motion, je dois dire que le point est toujours le même: on ne
peut pas répéter que les indications manquent, mais malheureusement
on doit prendre acte qu'il n'y a pas la possibilité de faire
fonctionner le Centre...
(Interruzione fuori microfono)
Non, Beneforti, tu ne dois pas dire autre chose; la préparation
et le Centre d'Aoste ont toujours eu des rapports difficiles et je
dis difficiles, pour ne pas dire d'autres mots. Il y a toujours eu
des entraves à l'activité des différentes sections, jusqu'à arriver
au point que certaines d'entre elles se sont détachées et ont prévu
de collaborer avec Ivrea et d'autres Centres hors de la Vallée
d'Aoste. On est arrivé à cela, donc c'est inutile d'insister sur le
manque des lignes: c'est l'application qui fait défaut. Il n'y a
pas une autre Région qui a une loi si claire et si évidente, mais
si on ne veut pas appliquer une loi, c'est inutile d'en refaire une
autre.
La loi 105, qu'on a voulu rappeler, a été contestée par l'AVIS,
car elle n'avait pas été exhaustive par rapport aux indications de
l'AVIS même.
Si l'on peut donner une indication, c'est de trouver la méthode
pour faire raisonner le responsable du Centre: je n'en connais pas
la solution, mais le point est là. Tout autre discours ne dépasse
pas une difficulté que tout le monde connaît. Beneforti peut-être a
eu de bonnes difficultés, même si entre lui et le directeur du
Centre il y a un rapport partitique.
Les indications qui ont été données par le Centre étaient
contestées par l'AVIS, surtout la requête de signatures relatives
aux rapports sexuels avant et pendant les vacances. Le directeur du
Centre les prétend et donc on est dans une impasse.
Cette abstention n'indique pas la non acceptation du soucis ou
de l'indication qui aujourd'hui vient de l'autre côté pour résoudre
le problème, mais au fait qu'on n'a pas appliqué les
indications.
(Intervento non comprensibile del Consigliere
Beneforti)
Presidente
Se il Consigliere Beneforti vuole chiedere
la parola può farlo per fatto personale. Per dichiarazione di voto
l'ha già fatto.
Se non ci sono altre dichiarazione di voto, passiamo alla
votazione della mozione.
Presidente
Pongo in votazione la mozione indicata in
oggetto:
Esito della votazione:
Presenti: 28
Votanti: 11
Favorevoli: 11
Astenuti: 17 (Agnesod, Bich, Chenuil, Cout, Gremmo, Lanivi,
Lavoyer, Louvin, Mafrica, Marcoz, Martin, Monami, Mostacchi,
Rollandin, Stévenin, Vallet e Viérin).
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK