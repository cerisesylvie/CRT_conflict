Consiglio Regionale della Valle d'Aosta - Oggetto del Consiglio n. 2615 del 11 giugno 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 2615 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2615/X Subconcessione, per la durata di anni trenta,
alla cooperativa Haut-Charvensod, di derivazione d'acqua dal lago
dell'Echo, in comune di Charvensod, ad uso idroelettrico.
Deliberazione Il Consiglio
Premesso che con domanda in data 6 aprile 1989 la Cooperativa
"Haut-Charvensod" ha chiesto all'Amministrazione regionale la
subconcessione di derivare dal Lago dell'Echo, in comune di
Charvensod moduli max 0,34 e minimi 0,15 di acqua per produrre, sul
salto di metri. 163, la potenza nominale alla massima portata di
KW. 31 ed una potenza di concessione di KW. 17 da utilizzare a
servizio del Rifugio Arbolle.
Precisato che la domanda, corredata da progetto in data 10
febbraio 1989 a firma ing. Silvano Meroi, prevede la costruzione di
un impianto del tipo ad acqua fluente costituito da canale di
derivazione, condotta forzata, edificio di produzione e canale di
restituzione.
Tenuto presente che:
- il Magistrato per il Po, di Parma, con nota prot. n. 11657 in
data 19.11.1991, ha rilasciato il proprio nullaosta nei riguardi
idraulici per l'ammissione ad istruttoria della domanda di cui si
tratta;
- l'ENEL - Compartimento di Torino, con nota prot. SOR in data
29 gennaio 1992 ha fatto presente di non aver alcuna osservazione
da formulare ai sensi dell'articolo 18 del D.P.R. n. 342 del 18
marzo 1965 circa la domanda sopraddistinta;
- l'avviso di presentazione della domanda 6 aprile 1989 della
Cooperativa "Haut-Charvensod" è stato pubblicato sul Foglio Annunzi
Legali della Valle d'Aosta n. 11 in data 15 aprile 1992 e
riprodotto nel n. 148 della Gazzetta Ufficiale della Repubblica
Italiana (foglio inserzioni) in data 25 giugno 1992 senza dar luogo
alla presentazione di domande incompatibili e concorrenti;
- con ordinanza n. 162 in data 11 maggio 1993 dell'Assessore ai
Lavori Pubblici è stato disposto il deposito della domanda e del
relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 28 giugno 1993 a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Charvensod e copia
della medesima è stata inviata al Consorzio per la Tutela,
l'Incremento e l'Esercizio della Pesca in Valle d'Aosta; al
Magistrato per il Po di Parma; al Ministero dei LL.PP.; alla
Sezione Idrografica del Po di Torino; all'Associazione
d'Irrigazione Est-Sesia di Novara; all'Associazione d'Irrigazione
dell'Agro all'Ovest del Sesia di Vercelli; all'Assessorato
dell'Agricoltura, Forestazione e Risorse Naturali, Servizio
S.I.D.S.; all'Assessorato dell'Ambiente, Servizio Tutela
dell'Ambiente; alla Prima Direzione del Genio Militare di Torino;
all'E.N.E.L. - Compartimento di Torino; all'Assessorato del Turismo
Sport e Beni Culturali Ufficio Sovraintendenza; all'Assessorato
dell'Industria e Commercio, Servizio Energia ed alla Coop.
"Haut-Charvensod";
- la pubblicazione presso il Comune di Charvensod, come risulta
dal referto in calce all'ordinanza è avvenuta regolarmente ed ha
dato luogo alla presentazione, da parte dell'Associazione dell'Agro
all'Ovest del Sesia di Vercelli di un esposto datato 23 giugno 1993
con il quale, a salvaguardia delle dotazioni idriche del Naviglio
d'Ivrea, del Canale Depretis e del Canale Farini, derivati dalla
Dora Baltea, della quale il Lago dell'Echo, tramite il Torrente
Comboé, è tributario, l'Associazione Irrigua chiede che nel
disciplinare di subconcessione vengano inserite le seguenti
prescrizioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblico.
Precisato che il canale di derivazione, come stabilito
nell'articolo 6 del disciplinare di subconcessione dovrà essere
dotato di paratoia regolabile in modo da garantire che non entri
nella derivazione una quantità d'acqua superiore a quella di
concessione; inoltre l'impianto di cui si tratta è del tipo ad
acqua fluente ed è sprovvisto di vasca di carico, per cui non sono
da temere turbamenti al regime idraulico della Dora Baltea.
Comunque, a maggior tutela delle dotazioni idriche preesistenti,
poste a valle della derivazione, le precisazioni richieste dalla
citata Associazione Irrigua sono state inserite nell'articolo 8 del
disciplinare di subconcessione.
Rilevato inoltre che il nullaosta militare è stato rilasciato
con nota n. FR/450/62100/GDA in data 6 luglio 1993 dal Comando
della Regione Militare Nord-Ovest di Torino, in quanto l'impianto
di cui si tratta non interferisce con interessi demaniali, né con
vincoli militari concernenti la difesa del territorio.
Visto altresì che la visita locale d'istruttoria, come stabilito
nell'ordinanza, è regolarmente avvenuta il 28 luglio 1993 ed alla
medesima, oltre ai funzionari dell'Ufficio Concessioni Acque
dell'Assessorato dei Lavori Pubblici, sono intervenuti i signori:
Imperial Eusebio Presidente della Cooperativa Haut-Charvensod,
Antonioli Renato, vice-sindaco del Comune di Charvensod, l'Ing.
Meroi Silvano, progettista delle opere ed il Geom. Milani Sergio
dell'Assessorato dell'Ambiente, i quali, di comune accordo, hanno
rinunciato ad effettuare il sopralluogo alle località interessate
dalla derivazione, in quanto a tutti conosciute e rispondenti di
massima alle rappresentazioni grafiche di progetto. In tale
occasione il sig. Imperial ha comunicato che la derivazione verrà
esercitata esclusivamente nel periodo estivo e precisamente dal 1°
giugno al 30 settembre di ogni anno. Sempre in tale occasione, il
rappresentante dell'Assessorato dell'Ambiente ha chiesto che venga
salvaguardato il livello minimo del lago, che i lavori di
captazione ed adduzione vengano eseguiti a regola d'arte con il
ripristino dei siti e che vengano rilasciati, a valle dell'opera di
presa, i due terzi della portata del torrente, a valle
dell'emissario del Lago dell'Echo.
Precisato che, come fatto presente anche dal progettista Ing.
Meroi in sede di visita di istruttoria, il livello del lago, data
la tipologia dell'opera di presa, non subirà oscillazioni superiori
a 30 cm., variazione che può ritenersi compresa entro limiti
accettabili, se confrontata con le normali variazioni stagionali di
livello del lago stesso.
Visto inoltre che l'ufficio Dighe dell'Assessorato dei LL.PP.,
appositamente interpellato per esprimere un parere eventuale, ai
sensi della Legge regionale n. 24 del 17 giugno 1992, ha comunicato
che l'impianto, date le sue caratteristiche, non rientra tra quelli
soggetti alle procedure previste dalla citata legge.
Tenuto presente che:
- l'opera di presa sarà ubicata in corrispondenza dell'emissario
del lago, a quota 2700 m.s.m. e consisterà in un canale di pietra
che convoglierà le acque in un pozzetto munito di paratoia di
ingresso, provvisto, sul fondo di filtro di presa e successiva
saracinesca;
- lateralmente alla presa del lago verrà realizzato uno
stramazzo da 1 metro. per il rilascio e la verifica del deflusso
minimo vitale;
- la condotta forzata sarà costituita da una tubazione in PEAD
DN 180 PN 10/16 della lunghezza di circa 880 metri, completamente
interrata, e collegherà il pozzetto di carico con l'edificio di
produzione;
- il fabbricato della centrale avrà le dimensioni di metri 5,00
x 4,00 x h. 2,30, sarà parzialmente interrato e rivestito con
muratura in pietrame e malta nelle parti in vista. Al suo interno
verranno installate le apparecchiature di generazione e di
controllo;
- dopo l'utilizzazione, le acque verranno integralmente
restituite nel lago di Arbolle, a circa quota 2537 m.s.m.;
- il dislivello fra il pelo morto dell'acqua, nel lago
dell'Echo, a quota 2701,40 m.s.m., e quello del canale di
restituzione, a valle dei meccanismi motore, a quota 2537,44 m.s.m.
è di metri. 163,96. In conseguenza la potenza nominale media annua
dell'impianto, per la portata di moduli medi 0,25, per il periodo
dal 1° giugno al 30 settembre di ogni anno, che rappresenta una
portata media annua di: 122/365 x 0,25 = moduli 0,0836,
risulta:
8,36 x 163,96: 102 = KW 13,44
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nel periodo dal 1° giugno al
30 settembre di ogni anno, nella misura max. di mod. 0,34 e media
di mod. 0,25, si può subconcedere, avendo riguardo delle condizioni
locali, delle utenze preesistenti e della specie di derivazione
realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale è stato correttamente calcolato
secondo i criteri stabiliti dalla deliberazione consiliare n.
1193/X in data 22 febbraio 1995 ed ammonta a 11 litri/secondo;
6) la derivazione corrisponde alla razionale utilizzazione del
lago dell'Echo ed è compatibile con il buon regime idraulico, senza
che occorrano, oltre a quelle inserite nel disciplinare di
subconcessione, speciali garanzie a tutela di detto regime;
7) per l'uso della derivazione non sono temibili inquinamenti
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
1913 del 29 marzo 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la Legge regionale n. 4 del 8.11.1956;
Vista la Legge n. 36 del 5 gennaio 1994;
Vista la deliberazione del Consiglio regionale n. 1193/X in data
22 febbraio 1995 ed in esecuzione della medesima;
Visto il parere favorevole rilasciato dal titolare delle
funzioni di responsabile del Servizio Assetto e Tutela del
Territorio nell'ambito dell'Assessorato dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni e del combinato disposto dagli articoli 13 comma 1,
lettera e) e 59, comma 2 della legge regionale 45/1995, in ordine
alla legittimità della presente deliberazione.
Delibera
1) di subconcedere, per la durata di anni trenta, decorrenti
dalla data del decreto di subconcessione, alla Cooperativa
Haut-Charvensod, con sede in Charvensod giusta la domanda
presentata in data 6 aprile 1989, di derivare dal Lago dell'Echo,
in comune di Charvensod, a quota 2700 m.s.m., nel periodo dal 1°
giugno al 30 settembre di ogni anno, moduli max. 0,34 (litri al
minuto secondo trentaquattro) e medi 0,25 (litri al minuto secondo
venticinque) di acqua per produrre, sul salto di metri 163,96, la
potenza nominale media annua di KW. 13,44, da destinare agli usi
domestici del Rifugio Arbolle, ubicato in località laghi di Arbolle
del Comune di Charvensod, di proprietà della cooperativa
subconcessionaria;
2) di approvare l'allegato schema di disciplinare di
subconcessione;
3) di approvare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della
Cooperativa Haut-Charvensod;
4) di ordinare ed accertare l'introito delle seguenti somme, da
versare presso la tesoreria dell'Amministrazione regionale:
a) lire 137.550 (centotrentasettemilacinquecentocinquanta) pari
a mezza annualità del canone, ai sensi dell'articolo 11 del T.U. 11
dicembre 1933 n. 1775, a titolo di cauzione; somma che verrà
restituita, ove nullaosti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n. 1501 e per gli scopi di cui
all'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della regione per il corrente esercizio finanziario
(Canoni per concessioni e subconcessioni di acque pubbliche e
miniere);
c) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato dei Lavori Pubblici) per spese di
sorveglianza, esperimenti di portata, collaudo, registrazioni di
atti, eccetera somma da introitare al Capitolo 13500 della parte
ENTRATE del bilancio preventivo della Regione per il corrente anno
finanziario (Gestione fondi per conto terzi per istruttoria domande
e pratiche varie);
5) di stabilire, come specificato nell'articolo 11 del
disciplinare di subconcessione, in lire 275.100
(duecentosettantacinquemilacento) il canone annuo da versare
anticipatamente alla Regione, anno per anno, a decorrere dalla data
del decreto di subconcessione, somma da introitare al Capitolo
08800 della parte ENTRATE del bilancio preventivo della Regione per
il corrente anno finanziario (Canoni per concessioni e
subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Allegato
(...omissis...)
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti: 27
Votanti e favorevoli: 26
Astenuti: 1 (Chiarello)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK