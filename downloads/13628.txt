Consiglio Regionale della Valle d'Aosta - Oggetto del Consiglio n. 102 del 29 settembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 102 del 29 settembre 1993 - Resoconto
OGGETTO N. 102/X - Realizzazione dei parcheggi, riordino della
viabilità nel comune di Valtournenche. (Interrogazione)
Interrogazione - Sottolineando il grande problema irrisolto
della viabilità e dei parcheggi che condiziona in modo negativo lo
sviluppo turistico del Comune di Valtournenche;
Vista l'importanza di una località come Breuil?Cervinia per
l'intera comunità valdostana essendo la stessa polo di attrazio­ne
turistica a livello mondiale;
Evidenziando una certa inerzia nel definire con precisione tempi
e modalità di intervento;
i sottoscritti consiglieri regionali
interrogano
l'Assessore ai lavori pubblici per conoscere:
1) quali provvedimenti intende assumere per iniziare
concre­tamente la realizzazione dei parcheggi e il riordino della
via­bilità sia del capoluogo di Valtournenche che della conca del
Breuil;
2) tempi e modalità di intervento e impegni finanziari;
3) quali somme intende destinare per la realizzazione di tali
interventi nel bilancio di previsione del 1994.
F.to: Aloisi-Lavoyer-Bich-Piccolo.
Presidente -
Ha chiesto la parola l'Assessore dei
lavori pubblici, Ferrero.
Ferrero (Ass.tec.) -
Il comune di Valtournenche ha
fatto pre­disporre uno studio di fattibilità relativo ai parcheggi
e alla viabilità, che è stato presentato nelle settimane scorse
alla giunta regionale.
Lo studio prevede una serie di interventi per i quali occorre
avere preventivamente i vari pareri e le autorizzazioni
neces­sarie, compresa la valutazione di impatto ambientale. Solo
suc­cessivamente sarà possibile definire con precisione, come
dico­no gli interroganti, valutare le modalità di esecuzione di
questi lavori. In ogni caso, vista l'importanza di una località
come Breuil-Cervinia per l'intera comunità valdostana, essendo la
stessa polo di attrazione turistica a livello mondiale, credo che
l'assessore al turismo potrà rispondere in modo più esauriente.
Per quanto riguarda i tempi e le modalità di intervento, questi
devono essere concordati in base alle competenze rispettive con gli
altri assessorati regionali, e soprattutto con l'Anas per quel che
riguarda la statale. Gli impegni finanziari per l'attuazione di
questi interventi saranno in funzione sia delle disponibilità del
bilancio, sia delle priorità riguardanti l'intero territorio
re­gionale.
Sotto questo profilo per quanto riguarda il bilancio di
previsione del 1994, a parte il fatto che è ancora in via di
defi­nizione, va sottolineato come si debba tener conto della
calami­tà che si è abbattuta in questi giorni sulla Valle d'Aosta,
per cui a maggior ragione in questo momento non è possibile ancora
fare delle valutazioni. Per quanto mi riguarda posso sottolinea­re
come hanno oggi priorità assoluta gli interventi di ricostru­zione
delle opere distrutte o danneggiate nel corso degli ultimi
giorni.
Presidente -
Ha chiesto la parola l'Assessore del
turismo, sport e beni cultu­rali, Voyat.
Voyat (UV) -
Per integrare quanto detto dal
collega, devo precisare che verso la fine del 1992 c'era già stato
un sopralluogo fra l'assessorato ai lavori pubblici, l'assessorato
all'ambiente, l'assessorato al turismo, e un'altra riunione
piuttosto tecnica sulla questione delle modalità di trasporto e
collegamento fra grandi piazzali e Breuil-Cervinia.
Le difficoltà erano soprattutto per il piano di massima
presen­tato ed anche per le modalità di recepimento dei
finanziamenti, in quanto il collegamento proposto viene a costare
oltre 40 mi­liardi, ma evidentemente bisogna anche trovare una
soluzione.
So che l'assessorato all'ambiente sta seguendo la pratica anche
a Roma, per ottenere un finanziamento da parte del governo centrale
sulla base di una legge.
Sempre su questo problema, che non riguarda solo
Breuil-Cer­vinia e Valtournenche, è prevista per i prossimi giorni
una riunione fra l'assessorato ai lavori pubblici e l'assessorato
al turismo per vedere le richieste e le necessità dei vari comuni a
grande concentrazione turistica, al fine di coordinare gli
inter­venti. Perché è inutile che da parte dell'assessorato al
turismo si continui ad ampliare o a modernizzare gli impianti,
creando una maggiore ricettività degli impianti, se non si
risolvono i problemi alla base, cioè la circolazione e i parcheggi.
Quindi prima dobbiamo risolvere i problemi alla base: circolazione
e parcheggi, poi andremo a potenziare e sviluppare le attività
ri­cettive e turistiche.
Si dà atto che alle ore 10,39 assume la presidenza il
vicepresi­dente Viérin Marco.
Presidente -
Ha chiesto la parola il Consigliere
Lavoyer.
Lavoyer (ADP-PRI-Ind)
- Lo scopo
dell'interroga­zione non era tanto quello di sapere quali erano le
determina­zioni in merito al progetto del comune di Valtournenche,
perché le giunte precedenti avevano incaricato i tecnici arch.
Fubini e ing. Vallacqua, di predisporre un'ipotesi di intervento
che ri­spondesse agli indirizzi dell'amministrazione regionale.
Era su questa ipotesi che volevamo avere delle risposte più
precise, proprio perché abbiamo sentito delle dichiarazioni in
televisione di interventi finalizzati a risolvere i problemi del
comune di Valtournenche mediante utilizzo di risorse relative al
bilancio di previsione 1994.
Su richiesta di informazione: "
a che punto erano le
procedure
", nessuno ha saputo dare delle risposte concrete,
perché i pro­getti di Fubini e di Vallacqua probabilmente non sono
ancora stati esaminati.
Il motivo dell'interrogazione era capire se queste dichiarazioni
avevano un fondamento, se erano dichiarazioni di intenti e di
principio condivisibili. Condivido pienamente quanto ha detto
l'assessore Voyat sull'importanza turistica di Cervinia, sul fatto
che bisogna risolvere i parcheggi e non solo costruire gli
im­pianti.
Ritengo però che in un discorso di selezione di spesa,
Valtournenche sia un centro importantissimo dove si debbano
dirottare molte risorse a livello regionale.
É chiaro che bisogna utilizzare le risorse nei problemi di
emer­genza, e su questo siamo tutti d'accordo, però penso che su
quel fronte si debba cercare di ottenere dei finanziamenti
alternati­vi, perché se dobbiamo destinare le risorse del bilancio
solo per la ricostruzione mi pare che l'ipotesi non sia molto
corretta.
Quello che mi premeva sapere era se il progetto redatto dai
tecnici Fubini e Vallacqua ha avuto un esame; se questo esame non è
ancora stato fatto, invito l'assessore a dare corso a questa
pratica.
Presidente -
Ha chiesto la parola il Consigliere
Bich.
Bich (APA) -
Non sono nuovo ad interrogazioni su
questo argomento, anzi già 4-5 anni fa ebbi modo di presentare
prima un'interpellanza, poi una mozione ad altre giunte, e le
risposte furono le più di­sparate. Ricordo quella sprezzante di un
assessore che disse: i consiglieri di zona (riferendosi ai
consiglieri Maquignaz e Bich) continuano a sollevare questi
problemi, farebbero meglio a pen­sare alla società dei consumi e
alle grandi leggi che governano l'umanità, anziché pensare a queste
cose minimali. Quindi ci si era tenuti su un discorso assolutamente
generale.
Però qualcosa avevano prodotto queste interpellanze e mozioni,
perché la giunta di allora incaricò dei professionisti di fare uno
studio di massima. Già esistevano altri studi di massima sui
parcheggi e sulla viabilità del Breuil e di Valtournenche, per­ché
è una zona molto disastrata ed è estremamente penalizzan­te, per il
turismo, la viabilità e soprattutto l'ambiente.
Questo è un problema grosso che va affrontato; ci dica
l'asses­sore oggi quali sono le scelte e qual'è il progetto su cui
si con­centra l'attenzione della giunta, altrimenti viviamo
nell'asso­luta imponderabilità. Capisco che spesso viene evocata
Alice nel paese delle meraviglie, e probabilmente il paese delle
me­raviglie era collocato a qualche migliaio di metri di quota
nell'Empireo, però bisognerebbe anche scendere un po' giù e
rendersi conto che oltre alle meraviglie ci sono anche le miserie.
E questo è un caso.
Devo riscontrare un'assoluta divaricazione fra quanto è stato
affermato dall'assessore ai lavori pubblici e l'assessore al
turi­smo. L'assessore al turismo ci ha detto che di progetti in
esame ce n'era già uno nel 1992, mentre l'assessore ai lavori
pubblici dice che è arrivato solo l'altro giorno un piano di
fattibilità.
Non ci sono i soldi? Si faccia almeno la scelta e si stanzino
quei pochi milioni per incominciare a fare dei progetti esecutivi.
Se manca il progetto esecutivo, nessuna opera può essere messa in
cantiere. E quantomeno si trovino degli accordi con il comune: con
il comune c'è un accordo, e in caso affermativo su quale progetto?
Uno dei progetti di fattibilità era quello della metro­politana per
il raggiungimento delle stazioni delle funivie dall'area Lago Bleu
al Breuil e la circonvallazione elicoidale di Valtournenche: è
questa la scelta? Oppure è il sistema di risali­ta in modo che il
pendolare dello sci non debba entrare in pae­se, per non bloccare
il comune la domenica e nei giorni festivi e prefestivi?
Ci sono una serie di problemi che vanno affrontati con delle
scelte precise, senza per questo andare a succhiare fondi che sono
in questo momento indispensabili in altri settori. I 2-300 milioni
per scegliere e produrre progetti esecutivi, con i conse­guenti
pareri e le conseguenti procedure necessarie, si possono stanziare?
Mi sembra che sia doveroso farlo. Viceversa la conca del Breuil,
che è uno dei pezzi di pregio della nostra regione, anziché
diventare locomotiva del fenomeno turistico, resterà tale e quale.
Si preferisce la vetrina: allora rapido ascensore che va fino a
Chamois e su quello si fanno mille dichiarazioni, e poi gli
impianti più sofisticati, mentre per quella che è la zona forse la
più frequentata e sulla quale ricade un consistente flusso
finanziario derivante dal flusso turistico, c'è il continuo
silenzio e la continua indeterminatezza e imponderabilità. Siamo
non nel paese delle meraviglie, ma nel paese dell'as­surdo perché
ormai si discute da anni su questi argomenti e le risposte delle
più multicolori giunte sono sempre state molto generiche e di fatto
non si è applicato assolutamente niente.
Mi permetta, assessore, di dimostrare un fumus di labilità nella
sua risposta, che non ho trovato confacente alla ponde­rosità di
questo argomento e alla necessità di dare delle indi­cazioni
precise.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK