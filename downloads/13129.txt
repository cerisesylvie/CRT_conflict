Consiglio Regionale della Valle d'Aosta - Oggetto del Consiglio n. 4085 del 13 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4085 del 13 gennaio 1993 - Resoconto
OGGETTO N. 4085/IX Interventi regionali per l'eliminazione
delle barriere architettoniche.
(Interrogazione)
Interrogazione Premesso che le barriere architettoniche sono
un ostacolo per molti e che per i disabili rappresentano spesso la
impossibilità di vivere come gli altri, di avere relazioni
interpersonali, di frequentare scuole e ritrovi, di avere un
lavoro, di usare comodamente e in tutti i suoi aspetti la propria
abitazione;
Premesso, pertanto, che la eliminazione e la non creazione di
barriere architettoniche rappresentano un momento della lotta
all'emarginazione sociale;
A conoscenza delle disposizioni in materia di superamento ed
eliminazione delle barriere architettoniche come previsto dalla
legge regionale n. 25 del 17 giugno 1992;
i sottoscritti consiglieri regionali
Interrogano
l'Assessore competente per conoscere:
1) il numero e l'ammontare degli interventi finanziari richiesti
per l'eliminazione delle barriere architettoniche negli edifici di
proprietà degli enti pubblici e negli edifici di proprietà dei
privati;
2) il numero e l'ammontare degli interventi finanziari richiesti
per l'acquisto di ausili e attrezzature;
3) le iniziative prese dalla Giunta regionale per divulgare i
contenuti della legge n. 25 del 17 ottobre 1992 onde venire
incontro alle richieste dei disabili.
F.to: Beneforti - Ricco - Chiofalo - Lanièce - Trione.
Presidente
Ha chiesto la parola l'Assessore ai Lavori
Pubblici, Vallet.
Vallet (UV)
Riguardo agli esercizi di proprietà
pubblica, sono state presentate 6 domande dai comuni di Courmayeur,
Introd, Gressan, Arnad, Valgrisenche e una domanda da parte
dell'USL, per l'ammontare complessivo di lire 1.989.953.000.
È stata presentata una sola domanda per interventi su edifici di
proprietà privata e una sola per interventi previsti dall'articolo
6 della legge e cioè per l'installazione di ausili ed
attrezzature.
Per quanto concerne il punto 3, le iniziative prese dalla Giunta
regionale, per divulgare i contenuti della legge, al momento non si
è fatto nulla in quanto la stessa ha creato non poche difficoltà di
tipo interpretativo e applicativo. Si sono spesi alcuni mesi a fare
riunioni inter-assessorili e con la presenza della Giunta, per
definire bene le attribuzioni e i compiti dei vari uffici dei
diversi assessorati interessati, quello ai Lavori pubblici, alla
Sanità e alle Finanze. Ci pare di aver chiarito, a questo punto, il
meccanismo di applicazione della legge e quindi quanto prima
adotteremo iniziative per divulgarne il contenuto che prevede
interventi importanti in un settore particolarmente delicato.
Presidente
Ha chiesto la parola il Consigliere
Beneforti, ne ha facoltà.
Beneforti (DC)
Prendiamo atto della risposta
dell'Assessore ai Lavori pubblici e speriamo che si proceda
nell'applicazione di questa legge, perché, come abbiamo richiamato
nelle premesse dell'interrogazione, le barriere sono un ostacolo
per tutti, ma in modo particolare per i disabili.
Essi, per quanto è possibile, vogliono avere la loro autonomia,
vogliono vivere senza barriere e noi amministratori dobbiamo
aiutarli in questa conquista.
Questo è il significato della legge che, a suo tempo, il
Consiglio aveva approvato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK