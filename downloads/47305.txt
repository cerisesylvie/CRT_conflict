Consiglio Regionale della Valle d'Aosta - Oggetto del Consiglio n. 3592 del 8 maggio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3592 del 8 maggio 2024 - Resoconto
OGGETTO N. 3592/XVI - Interrogazione: "Ammontare delle spese
necessarie per l'organizzazione di alcune tappe del giro ciclistico
denominato "Giro Next Gen"".
Bertin (Presidente) -
Punto n. 22 dell'ordine del giorno.
Risponde l'assessore Grosjacques.
Grosjacques (UV) -
L'organizzazione della grande partenza
del "Giro Next Gen", edizione 2024, prevede lo svolgimento
interamente sul territorio regionale delle prime due tappe della
corsa, oltre alla partenza della tappa come di seguito vado a
dettagliare. Domenica 9 giugno 2024 la prima tappa ad Aosta con una
cronometro individuale di 9 chilometri; la seconda tappa lunedì 10
giugno a Aymavilles/Saint-Vincent di 121 chilometri, mentre martedì
11 giugno ci sarà la partenza della terza tappa da Verrès in
direzione Piemonte. Inoltre la città di Aosta sarà coinvolta anche
il giorno precedente alla partenza, sabato 8 giugno 2024, con
l'evento di presentazione delle squadre e sarà anche la sede dove
verrà allestito il quartier generale del "Giro Next Gen" dove si
svolgeranno tutte le operazioni preliminari alla gara. RCS Sport
S.p.A. è concessionario esclusivo per un periodo di cinque anni, a
seguito dell'assegnazione, a partire dal 2023, da parte della
Federazione Ciclistica Italiana dell'organizzazione del "Giro Next
Gen", il "Giro d'Italia" dedicato alla categoria
under
23 in
virtù della comprovata professionalità degli standard qualitativi
garantiti dalla stessa RCS Sport S.p.A. nell'organizzazione di
importanti gare ciclistiche per professionisti come il "Giro
d'Italia", la "Milano-Sanremo", il "Giro di Lombardia", le "Strade
Bianche" e la "Tirreno-Adriatico". A seguito delle trattative
intercorse tra l'Amministrazione regionale e RCS Sport per
l'organizzazione "Chiavi in mano" del programma che interessa il
territorio regionale come sopra meglio dettagliato, RCS con
comunicazione protocollo 1844 del 6 marzo 2024 ha formulato una
previsione di spesa di 300 mila euro oltre a IVA per un importo
omnicomprensivo pari a 366 mila euro, a cui dovrà essere aggiunto
il contributo ANAC a carico dell'Amministrazione regionale pari a
250 euro. La spesa stimata prevede dunque a carico di RCS Sport
tutti i costi organizzativi, i costi per la promozione dell'evento
e per l'ospitalità. Con deliberazione della Giunta regionale n. 507
del 6 maggio scorso è stata approvata la partecipazione della
Regione a tale manifestazione ed è stata prenotata la spesa di
366.250 euro.
Con riferimento al quesito n. 2: "se è stato richiesto un
impegno finanziario anche ad altri enti, oltre alla Regione", non è
stato richiesto un impegno finanziario ad altri enti.
L'Amministrazione comunale di Aosta, interessata dalla grande
partenza del "Giro Next Gen" con la cronometro individuale di
domenica 9 giugno, per il tramite dell'Assessorato dei lavori
pubblici e gestione del territorio, sta predisponendo, in attesa
del piano asfalti comunale previsto per l'estate, un intervento di
risistemazione di alcuni tratti di conglomerato bituminoso lungo il
tragitto della prova a cronometro. L'Amministrazione comunale di
Saint-Vincent, sede di arrivo della prima tappa
Aymavilles/Saint-Vincent, allo stesso modo metterà in atto un
intervento di sistemazione del conglomerato bituminoso in viale
Piemonte dove è previsto l'arrivo, mentre sempre nella zona di
arrivo sarà sistemata l'isola spartitraffico che interseca via
Marconi. Le Amministrazioni comunali, sede di partenza della prima
tappa e della seconda tappa, quindi Aymavilles e Verrès, oltre ad
aver individuato di concerto con lo
staff
tecnico di RCS
Sport percorsi funzionali al deflusso dei mezzi interessati dal
giro dell'ordinario traffico veicolare e di quelli degli
spettatori, stanno interessando i plessi scolastici di competenza
relativi alla scuola dell'infanzia al fine di coinvolgere
nell'evento anche i bambini dei Paesi attraversati dalla corsa
delle future generazioni di ciclisti professionisti. Ai Comuni
interessati dal passaggio delle tappe ovviamente verrà richiesto di
esporre tutto il materiale promozionale fornito dall'Assessorato
del turismo, sport e commercio e oltretutto questi Comuni si sono
resi disponibili a fornire materiale audiovisivo e fotografico
utile alla promozione del territorio tramite le cosiddette
"cartoline".
Per quello che riguarda i ritorni previsti, oltre alle
importanti ricadute economiche derivanti dal soggiorno sul
territorio valdostano di tutta la carovana, composta dagli addetti
ai lavori e da tutta l'organizzazione, e oltretutto dai
media
presenti all'evento, stimabili in circa 800 persone,
la corsa ciclistica non solo consacrerà la Valle d'Aosta come
palcoscenico per il ciclismo giovanile a livello internazionale, ma
rappresenterà anche un'occasione straordinaria per la promozione
turistica del territorio, aumentando la visibilità della Regione
grazie alla copertura mediatica dell'evento attraverso i differenti
canali di diffusione a disposizione di RCS Sport S.p.A. sulla base
di un piano di comunicazione che, se il collega Restano concorda,
essendo piuttosto dettagliato, fornirò alla fine della mia risposta
in modo che possa avere il dettaglio preciso del piano di
comunicazione. Preciso soltanto che tutto il piano di comunicazione
rientra nel
network
dell'evento che ha visto coinvolte solo
nell'ultimo anno 35 squadre di dodici Nazioni diverse, 175
corridori di ventitré nazionalità diverse, 9 milioni e mezzo di
contatti
social
, 29 milioni e mezzo di visualizzazioni
social
, 13 milioni e mezzo di visualizzazioni video e
1.600.000 di visualizzazioni di pagine del sito.
Per concludere, il Giro "Next Gen" sarà oggetto di esposizione
sui
broadcaster
nazionali e internazionali, Rai 2, Rai
Sport, Rai Play, oltre a Discovery Plus ed Eurosport. Sarà inoltre
oggetto di un accordo con Strava, piattaforma digitale
leader
nel mondo che vanta una
community
di amatori
sportivi di oltre 100 milioni di persone, che accoglierà i percorsi
iconici all'interno dei quali si prevedono, a rafforzamento della
visibilità e promozione del territorio, diversi tratti
valdostani.
Presidente -
Replica il consigliere Restano.
Restano (GM) -
Ringrazio l'Assessore per la risposta, ma
l'interrogazione è datata 26 aprile quando non ero ancora a
conoscenza ovviamente della delibera di Giunta che è stata
approvata solamente due giorni fa. Non lo dico per segnalare che è
stata approvata solo recentemente perché capisco che per certi
motivi è ovvio che sia così, ma era già stata predisposta prima,
però sarà interessante avere la sua risposta scritta, come mi ha
anticipato che farà, perché lei lo ha ben detto: il "Giro d'Italia
Next Gen" ha due anni, questa è la sua seconda edizione. Dal sito
predisposto da RCS non si ha contezza di tutti i numeri che lei mi
ha elencato, anzi, è un pochino arido, non si capisce la portata
delle squadre, vale a dire se sono squadre di alto profilo ancorché
under
23 o di un altro profilo, ma questo non significa
nulla, come lei ben sa, sono sempre a favore di qualsiasi
manifestazione che venga organizzata, ho da sempre alzato invece
una voce critica rispetto al risarcimento sportivo per il mancato
passaggio della tappa del "Giro d'Italia" dello scorso anno. Non
vorrei che questo sia stato un mettere le mani avanti per poter poi
finalmente arrivare l'anno successivo al "Giro d'Italia" effettivo
pagando così due volte il compenso a RCS. Ben venga però questa
manifestazione, staremo attenti a vedere se ci saranno le ricadute
del caso.
Mi permetto un piccolo appunto: la Valle d'Aosta è già stata
consacrata come importante territorio per lo svolgimento di
manifestazioni internazionali per il ciclismo, lo ha fatto il "Giro
della Valléé d'Aoste Mont Blanc"; ben venga questa manifestazione,
però non togliamo al nostro
petit tour
l'importanza che ha
nel mondo dello sport del pedale. In questi giorni ho avuto modo di
guardare il piano di
marketing
del 2009 che ha presentato
all'epoca il nostro collega Marguerettaz uscendo un pochino dal
seminato e con piacere ho visto che all'epoca si poneva tra i
prodotti
star
- lei avrà avuto già modo di leggerlo - il
ciclismo e la
mountain bike
. So che da parte di chi si
occupa di ciclismo vi sono state delle segnalazioni e su questo
torneremo poi nei prossimi Consigli riguardo alle esigenze
impellenti. Allora colgo quest'occasione per dire che guardiamo con
attenzione questo Giro, anche con favore, ma soprattutto ci
auspichiamo un'attenzione particolare nei confronti di questo
settore che lei ha già avuto modo di dirci è attenzionato e sarà
seguito con particolare rilievo da parte sua, ma noi vogliamo
vedere finalmente la segnaletica, l'approvazione della legge per
l'utilizzo dei sentieri e delle piste ciclabili della Valle
d'Aosta, che sono contate più di mille chilometri, scritto dal
collega Marguerettaz e non da me. Organizziamo le manifestazioni ma
facciamo anche tutto il resto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK