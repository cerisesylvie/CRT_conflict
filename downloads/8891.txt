Consiglio Regionale della Valle d'Aosta - Oggetto del Consiglio n. 3392 del 13 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3392 del 13 gennaio 1988 - Resoconto
OGGETTO N. 3392/VIII - SOSTITUZIONE DI UN RAPPRESENTANTE
DELL'AMMINISTRAZIONE REGIONALE IN SENO AL CONSIGLIO DI
AMMINISTRAZIONE DELLA CASA DI RIPOSO "G.B. FESTAZ".
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.) -
Non so chi proporranno i
Consiglieri del Gruppo socialista, ma durante l'elezione dei
rappresentanti in seno al Consiglio di amministrazione della Casa
di riposo ci fu un impegno in questo Consiglio regionale da parte
anche del Consigliere Torrione. In quella occasione si raggiunse un
accordo che eventualmente il rappresentante del partito
socialdemocratico sarebbe stato eletto per il rappresentante di
spettanza al Comune di Aosta. In quella occasione votai il
rappresentante della minoranza espresso dai compagni
socialisti.
Questo impegno non è stato mantenuto nè al Comune di Aosta nè al
Consiglio regionale; mi sembra che qui esistano le minoranze delle
minoranze ed è un problema che voglio sollevare. Non voglio essere
polemico nei confronti dei compagni socialisti, che rivendicheranno
il loro nominativo, però volevo evidenziare questo fatto che può
servire per il futuro. Non vogliamo essere mortificati, tenteremo
di difenderci con i mezzi democratici a nostra disposizione, però
ritengo che non sia un comportamento corretto. Mi auguro che certi
impegni per il futuro vengano mantenuti e che quando si arriva a
certi accordi, li si sostenga fino in fondo.
PRESIDENTE:
Ha chiesto di parare il Consigliere Torrione,
ne ha facoltà.
TORRIONE (P.S.I.) -
Ringraziamo il Consigliere
Baldassarre della disponibilità a votare un candidato designato da
noi; d'altronde credo che sia in uno spirito unitario che questa
designazione avviene, ne prendiamo atto con soddisfazione. Ho detto
spirito unitario, non spirito di unificazione.... so che il
Consigliere Baldassarre su questo è estremamente reattivo.
Ringrazio il collega della sua disponibilità e propongo quale
sostituto del geom. Grisero, il geom. Umberto Acerbi.
PRESIDENTE:
Il Consiglio è chiamato a prendere atto delle
dimissioni del Geom. Pier Carlo Grisero:
ESITO DELLA VOTAZIONE
Presenti, votanti e favorevoli: 25.
Il Consiglio prende atto all'unanimità
PRESIDENTE:
Pongo in votazione per schede segrete la
sostituzione di cui in oggetto:
VOTAZIONE PER SCHEDE SEGRETE
ESITO DELLA VOTAZIONE
- Consiglieri presenti e votanti: 28
- Schede valide: 28
- Schede bianche: 4.
Hanno riportato voti:
ACERBI Umberto: 21;
BALDASSARRE; 1
MATURI: 1
RICCO: 1.
PRESIDENTE:
In base all'esito della votazione risulta
nominato quale rappresentante dell'Amministrazione regionale in
seno al Consiglio di Amministrazione della Casa di Riposo "G.B.
festaz", in sostituzione del signor GRISERO Pier Carlo il Signor
ACERBI Geom. Umberto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK