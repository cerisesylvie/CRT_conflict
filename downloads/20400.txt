Consiglio Regionale della Valle d'Aosta - Oggetto del Consiglio n. 410 del 11 febbraio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 410 del 11 febbraio 2004 - Resoconto
OGGETTO N. 410/XII - Discussione sulla mozione: "Impegno al
Presidente della Regione di riferire alla II Commissione in merito
alle vicende concernenti inserzioni pubblicitarie dell'Assessorato
al turismo".
Mozione
Richiamato il dibattito svoltosi nel Consiglio regionale del
29 gennaio in merito alle inserzioni pubblicitarie dell'Assessore
Alberto Cerise nell'aprile 2003;
Evidenziato che dalla Relazione della II Commissione e dal
dibattito in aula sono emersi circostanziati elementi di critica
rispetto al comportamento dell'Assessore;
Ricordato che i gruppi consiliari della Casa delle Libertà e
dell'Arcobaleno hanno esplicitamente richiesto le dimissioni di
Alberto Cerise dalla Giunta regionale
Il Consiglio regionale
Impegna
Il Presidente della Regione a riferire urgentemente alla II
Commissione consiliare permanente i provvedimenti che sono stati
assunti a seguito del dibattito svoltosi nel Consiglio regionale
del 29 gennaio.
F.to: Frassy - Riccarand - Salzone
Président - La parole au Conseiller Frassy.
Frassy (CdL) - Nell'illustrare questa mozione, c'è l'imbarazzo
su come riprendere il filo di una discussione che, nello scorso
Consiglio, è stata lunga e approfondita; imbarazzo, nel senso che
vorremmo evitare di dover ripercorrere, seppure per sintesi, gli
aspetti emersi nello scorso Consiglio, anche perché riteniamo che
la memoria di tutti noi sia ancora fresca e, per certi versi,
affaticata da quel dibattito.
È evidente però, e penso sia innegabile, Presidente Perrin, che
da quel dibattito siano emerse situazioni comunque in contrasto con
disposizioni di tipo normativo che questo Consiglio regionale si è
dato nel tempo e sulle quali sia sicuramente inopportuno utilizzare
il cosiddetto "colpo di spugna"; anche perché, a forza di colpi di
spugna, è ormai evidente ai nostri concittadini come questa
Amministrazione abbia perso quella capacità di autoriformarsi, di
autoregolamentarsi, demandando il compito dei controlli a poteri
esterni, che intervengono di fronte a situazioni che poi vanno
oltre le leggi e oltre ciò che è lecito in ambito di procedure
amministrative, mettendo poi in una posizione di imbarazzo tutti
coloro che, a diverso ruolo politico, rappresentano comunque
l'istituzione regionale.
Pensiamo che il Presidente della Regione, di fronte alle
risultanze emerse da quel lungo dibattito, avrà sicuramente fatto
delle riflessioni, avrà sicuramente in animo di adottare delle
determinazioni, che riteniamo debbano essere oggetto di un
confronto: per questo abbiamo individuato la II Commissione, perché
riteniamo che su tale materia la stessa possa essere competente e
perché riteniamo anche che, in commissione, vi possano essere quei
presupposti di serenità, che possono portare forse dei risultati
più proficui rispetto a quanto non possa accadere nel dibattito in
aula.
Se questa sensibilità non dovesse essere condivisa dal
Presidente della Regione, è ovvio, ci troveremmo a dover
ripercorrere, seppure per sintesi, e mettere in evidenza quelle
violazioni normative da me citate solo in maniera didascalica, ma
che sono emerse in maniera incontrovertibile in riferimento alla
legge regionale n. 41/1998, la quale determina i criteri della
comunicazione istituzionale nel suo capo II, i principi sanciti dal
regolamento n. 2/1994, che dà disposizioni in materia di lavori e
servizi in economia. Abbiamo avuto occasione di vedere come queste
disposizioni siano state ampiamente disattese in più di una
situazione; d'altra parte abbiamo riscontrato altre procedure con
cui si è giunti all'affidamento di incarichi con deliberazioni di
Giunta, oggetto poi di revoca, sempre da parte della Giunta.
Riteniamo che l'insieme di queste vicissitudini abbia un riflesso
sulle procedure adottate all'interno di questa Amministrazione,
procedure che devono essere oggetto di chiarimento e di
definizione.
In quest'aula, sul finire della scorsa legislatura, avevamo già
evidenziato come certe procedure - e vorrei per un momento cercare
di spersonalizzare il ragionamento che qualcuno potrebbe voler
personalizzare su questo oggetto e sugli oggetti a cui vado a far
riferimento; vorrei che, per un attimo, anche i colleghi di
maggioranza facessero lo sforzo di vedere le procedure per quello
che servono, indipendentemente dal fatto di chi le gestisca - siano
a tutela del raggiungimento degli obiettivi sostanziali, ma anche
della trasparenza, della legittimità e della liceità degli atti
stessi.
All'interno della Commissione di inchiesta, che chiuse la scorsa
legislatura, si evidenziarono una serie di situazioni non
sufficientemente monitorate o controllate: c'era stato l'invito
pressante nella relazione conclusiva approvata da questo Consiglio
regionale di andare a mettere mano a certi passaggi. È passato un
anno e non è accaduto assolutamente alcunché; non solo, ma dobbiamo
evidenziare che si sono reiterate certe procedure non corrette.
Allora, se all'epoca c'era la scusante di essere a fine
legislatura, Presidente Perrin, lei questa scusante ora non l'ha;
lei ha davanti a sé, almeno come aspettativa politica, tutta la
legislatura! Di conseguenza, penso che sia un atto di
responsabilità politica quello di affrontare tutte le situazioni
evidenziate anche dalla relazione di indagine conoscitiva, che sono
in violazione delle procedure di legge e regolamentari che questo
Consiglio si è voluto dare.
Penso non sia necessario - almeno lo auspico - entrare
ulteriormente nel merito di questi argomenti, oggi, nella sede del
dibattito in aula, sul presupposto che l'approfondimento possa
essere fatto in II Commissione, in accoglimento dell'istanza di
questa mozione. Una mozione che, ovviamente, non può prescindere
nelle sue premesse da alcuni riferimenti puntuali di tipo politico,
ma che nella parte impegnativa - come i colleghi di maggioranza e
il Presidente Perrin avranno avuto modo di constatare - si attiene
alle situazioni emerse, ed è su queste che pretendiamo
chiarezza!
Se le sensibilità ci dovessero portare a conclusioni diverse,
per quello che è il punto di vista politico del gruppo che
rappresento - poi immagino che gli altri gruppi avranno modo di
esprimersi nel corso degli interventi successivi -, ci troveremmo
nella condizione di essere obbligati, sin da questa sede, a tornare
in maniera più puntuale su alcuni argomenti, ma le annunceremmo già
di ritornarci anche in maniera determinata sin dal prossimo
Consiglio!
Président - La parole au Conseiller Riccarand.
Riccarand (Arc-VA) - Anche da parte nostra non c'è assolutamente
intenzione di rifare tutto il dibattito e il ragionamento che è
stato svolto nello scorso Consiglio; è stato già dedicato ampio
spazio al tema, però rimane il fatto che i problemi messi in
evidenza nello scorso Consiglio sono ancora tutti lì! Vi sono
comportamenti che riteniamo irregolari e vi sono atteggiamenti che
riteniamo incompatibili con le funzioni di Assessore, di componente
della Giunta regionale, tutti i problemi sono lì sul tappeto; per
cui, abbiamo pensato, anche insieme agli altri gruppi della
minoranza, che la sede più opportuna in cui si dovrebbe sviscerare
tutta la materia, ci si potrebbe confrontare adeguatamente e
soprattutto si potrebbe sentire le valutazioni e le decisioni da
parte del Presidente della Regione, entrando nel merito dei singoli
aspetti, fosse quella della II Commissione, quella che ha condotto
anche l'indagine conoscitiva.
Ci auguriamo che vi sia una risposta positiva a questa proposta,
in modo da poter procedere a questo momento di approfondimento, che
riteniamo fondamentale, per arrivare alla conclusione di tale
vicenda.
Président - La parole au Conseiller Salzone.
Salzone (SA) - Solo per ribadire che la mozione per noi - come
abbiamo detto la volta scorsa, abbiamo fatto un ragionamento
politico - è un'iniziativa che, secondo le nostre aspettative, ci
consente di mettere in piedi tutta una discussione riguardante le
procedure che devono essere sottoposte a dibattito e che devono
propendere verso la chiarezza: questo è lo scopo per cui abbiamo
firmato la mozione.
Aspettiamo che il Presidente della Regione ci dia dei
chiarimenti in merito.
Président - Je n'ai pas d'autres Conseillers inscrits à parler;
je déclare ouvert le débat.
La parole au Président de la Région, Perrin.
Perrin (UV) - Le débat qu'il y a eu au Conseil et qui a été à
l'origine de cette motion nous a porté à prendre acte d'une série
de questions qui avaient été posées. L'enquête que la commission a
faite nous a portés à l'analyse des documents; documents qui ont
été amplement débattus dans le Conseil passé et, en synthèse, je
crois que les résultats de ce débat puissent ainsi se résumer.
Avant tout, dans cette affaire il y a eu le respect de la loi n°
28/2000; en effet, les conclusions tirées étaient que rien ne
permet de parler d'une violation des lois et des procédures. Il y a
un deuxième volet, qui a été amplement débattu, c'est-à-dire:
vérifier si les insertions publicitaires diffusées par certains
journaux locaux ont été commanditées et payées par l'Assessorat. Je
crois que là aussi nous pouvons affirmer - et cela revient des
différentes auditions que la commission a faites - que les
publications en question ont été commanditées, rédigées et payées
par l'agence elle-même et tout cela en dehors du contrat en vigueur
avec l'Assessorat.
Troisième question. Des doutes sérieux qui ont amené aussi des
tons de débat assez lourds, ont été soulevés quant à la régularité
de l'achat du produit d'intérêt touristique dénommé "Alte Vie della
Valle d'Aosta-Emozioni fra terra e cielo": là-dessus, chacun a
développé toute une série de théorèmes, de considérations et aussi
d'accusations. Dans mon intervention - pour ce qui était de ma
connaissance - j'avais réaffirmé qu'il ne me semblait d'avoir perçu
d'irrégularités dans toutes ces questions, mais qu'il y aurait eu
une disponibilité à approfondir, étant donné les appréciations qui
ont été faites.
Dans la motion on demande:
"… i
provvedimenti che sono stati assunti a seguito del dibattito
svoltosi nel Consiglio regionale del 29 gennaio.".
Etant donné
qu'on s'est engagé à faire analyser de façon complète toutes les
procédures et tous les parcours que ces offres ont faits, il y a
donc - et je vous le présenterai dans ce siège - un rapport complet
avec tous les passages que vous avez demandés et sur lesquels
quelqu'un de vous a soulevé des doutes. Ce rapport est signé par
les responsables des procédures qui avaient suivi toute la question
d'un point de vue administratif, c'était de leur compétence. Tout
cela a été aussi super-visionné par le Bureau légal de la
Région.
Pour ce qui m'est donné de connaître par la lecture de ce
rapport, la régularité des procédures est garantie et aussi la
linéarité de l'action administrative; cela dit, je demanderais de
distribuer cette note, rédigée par les responsables des actes
administratifs, avec les annexes concernant toute la procédure, la
partie des offres, les modifications qui ont été faites le long du
parcours dans les offres, la contraction même qui a été faite par
les bureaux, qui ont déterminé aussi celle qui est définie "la
congruità" de l'offre, pour les présenter enfin à l'approbation du
Gouvernement régional.
Aux Conseillers je demande d'en prendre vision. S'il y a besoin
d'un moment de suspension je crois qu'on peut le faire, mais, à mon
avis, toutes les réponses qui peuvent être données sont contenues
dans ce rapport.
Président - La parole au Conseiller Curtaz, pour motion
d'ordre.
Curtaz (Arc-VA) - Ci è stato consegnato un dossier, non
corposissimo, ma pur sempre di 12 pagine di relazione, oltre ad una
serie di allegati. Crediamo sia indispensabile poterlo leggere,
parlarne e confrontare; proporremmo quindi una sospensione del
Consiglio, riprendendo il dibattito domani mattina.
Président - Je crois qu'il s'agit d'une proposition que le
Conseil peut partager. Il me semble judicieux qu'on suspende
maintenant et qu'on reprenne nos travaux demain matin, à 9
heures.
Le Conseil prend acte.
La séance est levée.
---
La séance se termine à 19 heures 38.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK