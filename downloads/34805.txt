Consiglio Regionale della Valle d'Aosta - Oggetto del Consiglio n. 2494 del 21 giugno 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2494 del 21 giugno 2012 - Resoconto
OGGETTO N. 2494/XIII - Comunicazione di provvedimenti
amministrativi di variazione al bilancio.
Il Consiglio
Premesso che l'articolo 29, sesto comma, della legge
regionale 4 agosto 2009, n. 30 (Nuove disposizioni in materia di
bilancio e di contabilità generale della Regione autonoma Valle
d'Aosta/Vallée d'Aoste e principi in materia di controllo
strategico e di controllo di gestione), stabilisce che le
deliberazioni della Giunta regionale che dispongono le variazioni
al bilancio sono trasmesse al Consiglio regionale entro quindici
giorni dalla loro adozione;
Rilevato che la legge regionale di approvazione del bilancio
di previsione della Regione per il triennio 2012/2014 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2012/2014;
Prende atto
della comunicazione delle seguenti deliberazioni della Giunta
regionale:
Oggetto n. 994 in data 18 maggio 2012:
Variazioni al bilancio di previsione della Regione per il
triennio 2012/2014 per storno di fondi tra unità previsionali di
base appartenenti alla medesima area omogenea e conseguente
modifica al bilancio di gestione.
Oggetto n. 995 in data 18 maggio 2012:
Variazione al bilancio di previsione e a quello di gestione
della Regione per il triennio 2012/2014 e al bilancio di cassa per
l'anno 2012 per il recupero delle risorse disponibili nel fondo
unico aziendale non utilizzate nell'anno 2011 per la liquidazione
del salario di risultato al personale delle categorie.
Oggetto n. 997 in data 18 maggio 2012:
Variazioni al bilancio di previsione e di gestione per il
triennio 2012/2014 per l'applicazione della L.R. 13/02/2012, n. 4
recante "Disposizioni per l'eradicazione della malattia virale
rinotracheite bovina infettiva (BHV-1) nel territorio della
Regione".
Oggetto n. 998 in data 18 maggio 2012:
Variazioni al bilancio di previsione della Regione per il
triennio 2012/2014 per storno di fondi tra unità previsionali di
base diverse nell'ambito della stessa funzione obiettivo e
conseguente modifica al bilancio di gestione.
Oggetto n. 1073 in data 25 maggio 2012:
Prelievo dai fondi di riserva correnti e investimenti del
bilancio di previsione della Regione per il triennio 2012/2014 ad
integrazione di stanziamenti di spese impreviste e conseguente
modifica al bilancio di gestione e al bilancio di cassa.
Oggetto n. 1074 in data 25 maggio 2012:
Variazione al bilancio di previsione della Regione per il
triennio 2012/2014 e conseguente modifica al bilancio di gestione e
di cassa per l'iscrizione di fondi assegnati dallo Stato.
Oggetto n. 1116 in data 25 maggio 2012:
Variazioni al bilancio di previsione della Regione per il
triennio 2012/2014 per storno di fondi nell'ambito dell'area
omogenea 1.14.3. (gestione rifiuti) e conseguente modifica al
bilancio di gestione.
Oggetto n. 1131 in data 1° giugno 2012:
Prelievo dai fondi di riserva correnti e investimenti del
bilancio di previsione della Regione per il triennio 2012/2014 ad
integrazione di stanziamenti di spese impreviste e conseguente
modifica al bilancio di gestione e al bilancio di cassa.
Presidente
- La parola al Consigliere Segretario
Rigo.
Rigo (PD)
- Grazie Presidente.
La deliberazione della Giunta è la numero 1073; colgo
l'occasione di questa deliberazione per chiedere non tanto
all'Assessore alle finanze, ma all'Assessore alla sanità la
possibilità di avere in commissione un report rispetto alle
modificazioni introdotte nella legge riferita all'invalidità
civile. Ricorderete che a fine 2009 è stata modificata la legge,
sono intervenuti dei fattori che hanno fatto sì che ci fossero
questioni riferite alle revoche, alle sospensioni, alle
restituzioni delle somme indebitamente percepite. Qui penso che sia
uno di quei risultati...non c'entra niente? Come non detto!
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Solo per chiarire che l'argomento di cui stava parlando il
collega Rigo non è collegato con questa delibera; poi, che ci sia
l'interesse...ma questo è legato al prelievo dai fondi di riserva
per il pagamento nel triennio per le modifiche degli stanziamenti,
43.000 euro, spese derivanti da sentenze giudiziarie esecutive dei
lodi arbitrali, cioè quelli che hanno fatto ricorso...
Presidente
- La parola al Consigliere Segretario
Rigo.
Rigo (PD)
- Leggendo la deliberazione, non conoscendo
nello specifico i sette casi a cui si riferisce la delibera,
prendevo spunto da questo per chiedere all'Assessore se, visto che
ci sono state questioni anche con i patronati, poteva riportare in
commissione com'è andata la situazione, ovvero: quelle modifiche
hanno introdotto grosse preoccupazioni? Questi sono gli unici casi
oppure, a cascata, ce ne saranno altri? Proprio per dare un rimando
alla commissione rispetto ad una legge che all'inizio sembrava
avesse un impatto più pesante rispetto a questo...naturalmente a
settembre.
Presidente
- La parola al Consigliere Donzel.
Donzel (PD)
- Grazie Presidente.
Dichiaro a priori l'ignoranza nel merito della deliberazione n.
998, là dove vengono fatti degli storni da alcuni capitoli anche
piuttosto importanti, ma mi pare che la motivazione dica che la
diminuzione non pregiudica il raggiungimento degli obiettivi. Sono
stati fatti questi storni da questi capitoli piuttosto importanti,
ma si dice che la diminuzione non pregiudica gli interventi. Poi il
motivo è la realizzazione di un'ulteriore
tranche
di
interventi nei settori della forestazione mediante appalti
esternalizzati. Volevo capire se questi soldi sono aggiuntivi ai
10.000.000 oppure vanno a comporre i 10.000.000 già stanziati.
Serve questa
tranche
per completare i 10.000.000 o questi
sono aggiuntivi? E in tal caso vanno dentro quel sistema che
prevede la clausola sociale, l'obbligo di assunzione, oppure sono
interventi come quelli che vengono fatti da sempre a imprese
normali? Solo per capire. Grazie.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Questi fondi sono necessari per mantenere i cantieri, come è
stato detto. La clausola sociale è prevista e vanno ad integrare la
parte di finanziamento che già era stata stanziata, in attesa del
finanziamento che arriverà domani, quello della variazione.
Presidente
- Il Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK