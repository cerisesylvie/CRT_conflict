Consiglio Regionale della Valle d'Aosta - Oggetto del Consiglio n. 33 del 23 luglio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula
Oggetto del Consiglio n. 33 del 23 luglio 2003 - Resoconto
OGGETTO N. 33/XII - Intendimenti per garantire il funzionamento
del sistema scolastico nei piccoli comuni. (Interpellanza)
Interpellanza
Visto il programma di governo presentato dal Presidente della
Regione nella prima seduta consiliare della dodicesima
legislatura;
Preso atto che nella parte riguardante il sistema scolastico
viene individuato come uno degli obiettivi da raggiungere il
"radicamento sul territorio", in specie della scuola materna,
elementare e media;
Ricordato il problema più volte sollevato in questo Consiglio
della difficoltà per i piccoli comuni (si veda, ad esempio,
Valsavarenche) di far fronte alle spese del personale docente per
tenere aperte classi di scuola materna ed elementare con un numero
di alunni inferiore a quello richiesto dall'Amministrazione
regionale per aprire una classe;
Considerato che l'attuale contesto normativo demanda
all'autonomia finanziaria dei comuni il compito di provvedere con
risorse proprie all'apertura di tali classi;
Ritenuto che comunque sia possibile, a fronte di una precisa
volontà politica, prevedere a livello regionale risorse ad hoc così
da dare una risposta alla questione sollevata dai piccoli
comuni;
Ritenuto infine che sarebbe opportuno dare una risposta a
tali problemi in tempi il più possibile brevi;
Ricordata la sensibilità per tali problematiche manifestata a
suo tempo dall'attuale Assessore regionale all'Istruzione e
Cultura.
I sottoscritti Consiglieri regionali
Interpellano
la Giunta regionale per sapere:
1) come intende operare per raggiungere l'obiettivo di
garantire il radicamento territoriale nei piccoli comuni di
montagna in cui il numero degli alunni delle classi di scuola
materna o elementare sia inferiore a quello richiesto
dall'Amministrazione regionale per aprire una classe;
2) se intende mettere in opera tali misure fin dal prossimo
anno scolastico.
F.to: Squarzino Secondina - Curtaz
Presidente - La parola alla Consigliera Squarzino Secondina.
Squarzino (Arc-VA) - Nel programma di maggioranza sono state
fatte alcune affermazioni che noi condividiamo, che personalmente
condivido, là dove si afferma che la scuola valdostana deve essere
radicata sul territorio e si precisa di mantenere il radicamento
territoriale con la scuola materna, elementare e media.
Il nostro interesse è capire come queste affermazioni si
traducano in comportamenti concreti, in scelte politiche concrete,
dato che vi è un problema - che è stato affrontato da questo
Consiglio e su cui so con sicurezza che anche l'attuale Assessore
aveva riflettuto, aveva espresso anche preoccupazione rispetto alla
situazione attuale -, ripeto, il problema del mantenimento delle
piccole classi di alunni di scuola materna ed elementare in piccoli
comuni di montagna, con popolazione inferiore ai 10.000 abitanti;
si capisce che hanno difficoltà a garantire la frequenza scolastica
ai bambini, perché il numero di questi bambini possibili
frequentanti è inferiore al numero di 5 per classe, 5 per ogni
ordine di scuola almeno, numero che è richiesto dall'attuale
legislazione scolastica regionale.
Proprio pensando a risolvere questo problema, fin dal lontano
1993, con la legge settoriale n. 68 erano state individuati alcuni
interventi della Regione. La legge settoriale n. 68/1993 prevedeva
che in alcuni casi eccezionali, cioè per i comuni con sopra i 1.000
abitanti, con distanza superiore ai 10 km dalla vicina scuola, la
Regione provvedesse a contribuire, in modo totale per la scuola
materna e in modo consistente fino al 70% per la scuola elementare
al pagamento di quella che era la retribuzione dei docenti.
Con l'entrata in vigore della legge n. 54/1998 dal 2002, legge
che intende valorizzare le autonomie locali, una serie di
competenze, prima in capo alla Regione, sono state trasferite ai
comuni insieme ai relativi stanziamenti. In alcuni casi, alcune
leggi settoriali pensate dalla Regione per rispondere a una serie
di problemi, riguardando temi che ormai erano di competenza dei
comuni, non sono più state finanziate dalla Regione direttamente,
ma lo stanziamento previsto nei bilanci precedenti è entrato a far
parte del budget complessivo messo a disposizione dei comuni. Così
è avvenuto che, con l'entrata in vigore della legge n. 54/98, non
vi sono più stati finanziamenti ad hoc per i piccoli comuni in base
a tale legge settoriale. Questo però ha significato per 3-4 piccoli
comuni su 74 - quindi non parliamo di ampi ordini di grandezza - il
non poter più contare su un'entrata certa, 30-40 milioni all'anno,
necessari proprio per poter pagare i docenti di scuola materna ed
elementare che si occupavano di classi di 3-4 bambini. Perché non
ha più potuto contare su queste risorse? Perché dovendosi spalmare
su tutti i 74 comuni i 100 e rotti milioni di lire previsti per
questa legge settoriale, in realtà i piccoli comuni venivano ad
introitare solo un milione e mezzo circa, quindi chiaramente
insufficiente per far fronte alle spese.
I piccoli comuni in difficoltà hanno manifestato questa loro
preoccupazione, era arrivata a suo tempo anche una lettera dal
sindaco di Valsavarenche che, portavoce anche di altri comuni,
poneva detto problema e diceva con molta chiarezza: "noi vogliamo,
come comune, lavorare per mantenere il radicamento sul territorio
della scuola e quindi delle famiglie, avendo ritenuto, come comune,
di dover garantire il diritto ai cittadini di far frequentare la
scuola ai propri figli nel comune di residenza". Questa scelta ha
contribuito nel tempo a veder aumentare il numero delle presenze
delle famiglie di giovani sul territorio e, di conseguenza, il
numero dei bambini.
Rispetto a questa situazione, che è problematica, il nostro
interesse è capire se l'Assessore intende adottare comportamenti
concreti che vadano nella direzione di realizzare gli obiettivi
individuati nel programma, perché, se è vero che la legge sulle
autonomie locali sarà forse rivista da questa Giunta - come dice il
programma - è anche vero che se individuiamo alcune gravi lacune,
non possiamo aspettare i tempi necessariamente più lunghi che una
revisione di una legge così importante comporta! Volevamo perciò
sapere dalla Giunta come intende operare per raggiungere gli
obiettivi indicati nel programma, onde poter consentire ai comuni
di mantenere all'interno del proprio territorio classi materne ed
elementari, e se - ritenendo che questo è un macro-obiettivo
implicito nel programma - questo obiettivo intende realizzarlo fin
dal prossimo anno scolastico.
Presidente - La parola all'Assessore all'istruzione e cultura,
Charles Teresa.
Charles (UV) - Je reprendrai moi aussi certains points de ce
prologue à tous ces problèmes, des points qui ont déjà été repris
par Mme Squarzino, cela pour essayer d'éclaircir aux collègues qui
ne connaissent pas encore tellement ces problématiques.
Je reprendrai donc en rappelant que, aux termes de l'article 7
de la loi régionale sur l'autonomie des établissements scolaires,
les collectivités locales aujourd'hui sont compétentes en matière
d'institution, de suppression, de déplacement et de fonctionnement
des établissements seuls ou groupés, des écoles maternelles et
élémentaires qui ne sont plus déterminées par la Région sur la base
des critères numériques établis par la loi ou par les dispositions
administratives. L'article 7 dispose, en effet, que les compétences
concernant la suppression, l'institution et le déplacement des
établissements scolaires seuls ou groupés appartiennent aux
communes, qui exercent cette compétence sous forme associée par
l'intermédiaire des communautés de montagne aux sens de la loi n°
54, que vous avez citée. Cette compétence s'exerce sur proposition
des établissements scolaires concernés et en accord avec ces
derniers, compte tenu des effectifs affectés, c'est-à-dire des
personnels affectés aux établissements scolaires.
Il s'ensuit que les décisions en matière d'ouverture et de
maintien en fonction d'un établissement scolaire dépend aussi,
au-delà des limites imposées par les problèmes structurels et
financiers, de la concrète disponibilité des effectifs et des
ressources disponibles susceptibles d'assurer le bon déroulement
des activités scolaires. A ce sujet je tiens aussi a préciser que
les procédures en matière de définition des effectifs découlent de
paramètres, de critères bien définis que l'Administration scolaire
est tenue de respecter et qui sont essentiels pour la légitimation
du travail accompli.
Du point de vue financier, je veux répéter encore quelles
étaient les règles d'avant la loi sur l'autonomie scolaire; afin
d'assurer aux communes la possibilité d'ouvrir des écoles
subventionnées dans les petites réalités, ayant un nombre limité
d'élèves et des situations logistiques particulières, la loi n°
68/1993 portant interventions régionales en matière de droit
d'étude, successivement modifiée par la loi n° 2 de l'année
suivante de 1994 et surtout par la loi régionale n° 26/1999,
établissait, à l'article 3, des subventions extraordinaires aux
communes pour le fonctionnement des écoles maternelles locales et
des écoles élémentaires subventionnées destinées à couvrir les
frais relatifs aux salaires des enseignants, à condition que chaque
école devait être située à une altitude de plus de 1.000 mètres et
à au moins 10 km de l'école régionale correspondante la plus proche
et que 3 élèves participent aux cours pendant l'année scolaire à
laquelle se rapporte la demande de subvention. De plus, à partir de
l'année financière 2002 et à la demande des communes de la Vallée
d'Aoste et du Conseil permanent des collectivités locales, cette
loi de secteur n'est plus financée puisque les ressources
financières ont été insérées dans les mesures des finances locales.
Voilà, ce qui dépasse en ce moment les mesures que cet Assessorat
peut adopter.
Cela dit, il est clair que cette majorité est naturellement
sensible et très attentive au problème soulevé, qui est celui - qui
nous est très cher - de l'enracinement sur le territoire et de
l'attention pour les petites communautés, argument - vous l'avez
déjà dit - repris souvent dans notre programme de législature. Nous
nous mesurons quotidiennement avec ce problème que nous suivrons
avec la plus grande attention pour chercher des solutions
équilibrées, acceptables et non tardives.
Presidente - La parola alla Consigliera Squarzino Secondina.
Squarzino (Arc-VA) - Devo ammettere che non sono affatto
soddisfatta della sua risposta. Lei ha presentato una dotta
descrizione della situazione, aggiungendo agli elementi che avevo
portato anche altri elementi riguardanti la legge sull'autonomia
scolastica; però, sia gli elementi sull'autonomia scolastica, sia
gli elementi relativi alla legge sulle autonomie locali, non
giustificano un atteggiamento di arrendevolezza da parte della
Giunta e non giustificano che si rimanga inerti di fronte a questi
problemi! Sì, la conclusione dell'Assessore è stata che vi sono
degli intendimenti per il futuro non tardivi, cioè faremo in modo
da arrivare prima che… ma in quale
direzione?
È vero che la legge sull'autonomia scolastica prevede che siano
gli istituti scolastici in collegamento con gli enti locali a
definire le classi, quindi a prendersi in carico il numero delle
classi ma, di fronte ad un organico preciso, "figé", per diversi
anni è impossibile che la scuola possa privare altre classi
numerose di docenti per andare in queste classi in montagna! Se può
ancora essere possibile a livello di scuola elementare, dove
abbiamo più maestre, e poi soprattutto sul numero più ampio di
classi forse è possibile giocare un po' di più, ma a livello di
scuola materna non è possibile, non si hanno le risorse!
Non potete trincerarvi dietro le disposizioni della legge;
intanto le leggi si fanno anche in questo Consiglio, non solo a
livello nazionale, e mi sembra che il Governo regionale sia
responsabile di scelte politiche, dunque non può rimanere alla
finestra e aspettando che le cose cambino: se c'è una volontà
politica si può agire. Io speravo che oggi l'Assessore presentasse
almeno un'indicazione di soluzione, e non si limitasse a
riconoscere che il problema esiste e che in futuro si esaminerà.
Tutti sappiamo che c'è il problema, ma bisogna trovare una
soluzione, altrimenti le affermazioni del programma non vengono
tradotte in comportamenti concreti! Credo sia possibile farlo. Mi
rifiuto di pensare che la Giunta non possa attivare degli strumenti
fin da oggi per risolvere alcuni casi concreti: è impossibile che
non esistano questi strumenti! Se vi è la volontà politica gli
strumenti si trovano; la mia impressione è che non vi sia tale
volontà, nonostante si dichiari di voler mantenere il radicamento
delle scuole materne ed elementari in montagna! Non c'è, perché di
fatto non si cercano delle soluzioni.
Sono amareggiata da questo atteggiamento e mi dispiace vedere
che, di fronte a problemi concreti, questa Giunta che afferma di
voler cambiare, di fatto non faccia nulla; quindi, avremo ancora da
parte della popolazione e dei rappresentanti della popolazione
delle lamentele e delle richieste di aiuto che, di fatto, non
verranno prese in considerazione! Di fronte al fatto che alcuni
comuni si attivino perché i bambini rimangano lì, perché continuino
a rimanere sul territorio facilitando l'inserimento delle famiglie,
di fronte a questa volontà politica degli amministratori locali, la
Giunta non dà risposte, se non promesse future: ne prendo atto,
purtroppo, e mi spiace!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK