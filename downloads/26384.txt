Consiglio Regionale della Valle d'Aosta - Oggetto del Consiglio n. 38 del 8 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 38 del 8 febbraio 1973 - Resoconto
OGGETTO N. 38/73 - Comunicazioni del Presidente della
Giunta.
Dujany (D.P.)
- Vorrei informare il Consiglio che al
Senato è in discussione un disegno di legge di iniziativa
governativa, interessante le modificazioni al regime fiscale di
alcuni prodotti petroliferi e del gas metano.
Il Senatore Fillietroz, in occasione della discussione di questa
legge, aveva presentato un emendamento interessante l'esenzione
dell'applicazione dell'imposta Iva sui prodotti petroliferi
contingentati in sede di Commissione e in sede di Aula.
L'emendamento è di questo tipo: "le cessioni di prodotti
petroliferi effettuati dalle fabbriche o dai depositi nazionali per
le destinazioni e nei limiti dei contingenti annui indicati nella
legge 6 dicembre 1971 non sono soggette all'Imposta sul valore
aggiunto di cui alla legge 633 dell'ottobre del 1972, cioè tende a
inserire l'esenzione del pagamento dell'Iva sui carburanti in
occasione di un disegno di legge che deve essere approvato alle
Assemblee insieme ad altri provvedimenti a favore di categorie
particolari, quali militare, ecc. ecc.".
Quindi io chiederei cortesemente al Consiglio se volesse
appoggiare questa richiesta attraverso l'approvazione di un ordine
del giorno di cui - fatte le dovute premesse - si chiede al Governo
della Repubblica e al Parlamento di approvare il menzionato
emendamento, che ho letto in questo momento, proposto dal Senatore
Fillietroz, allo scopo di mantenere immutati i diritti spettanti
alla Valle d'Aosta e di evitare un'ingiustizia ai danni degli
stessi, in relazione all'articolo 14 della legge costituzionale
1948.
Montesano (P.S.D.I.)
- Dato l'argomento e data la
sostanza di quanto ha esposto il Presidente della Giunta, l'ordine
del giorno dovrà essere preso in considerazione dal Consiglio.
Io domando al Consiglio se vuole senz'altro passare all'esame
dell'ordine del giorno oppure fare distribuire, fare vedere
l'ordine del giorno alla fine della mattinata.
La parola al Segretario Andrione.
Andrione (U.V.)
- Su questo argomento, e direi, in linea
alternativa alla proposta del Presidente della Giunta, bisognerebbe
immediatamente che il Presidente della Giunta si interessasse
affinché le grandi società petrolifere fatturino la benzina che
viene data con i buoni in base al prezzo che pagano effettivamente
e non in base al prezzo di vendita.
In altre parole, avviene questo: faccio un esempio, la Shell va
a Volpiano a caricare il camion di benzina. Fattura come se il
prezzo fosse di 152 lire mentre, in realtà, non lo paga 152 lire,
lo paga di meno, lo paga dedotte quelle tasse che sono state
dedotte per la Valle d'Aosta, in questa maniera noi veniamo a
pagare l'Iva su tutta la somma mentre, invece, dovremmo pagarla
soltanto sull'effettivo prezzo pagato, per lo meno questo, e di
conseguenza ci sarebbe, se questo emendamento dovesse essere
bocciato, ci sarebbe un grosso vantaggio per la Regione: pagare
l'Iva soltanto sulle somme effettivamente versate e, se dovessimo
maggiorare il prezzo della benzina al pubblico, la maggiorazione
sarebbe di gran lunga inferiore a quella che saremmo costretti a
fare se si paga l'Iva sul prezzo pieno.
Dujany (D.P.)
- ... con quanto ha detto Andrione, mi pare
in un modo molto esatto e preciso; quindi mi pare che la prima fase
di lavoro dovrebbe essere questa: di tendere all'esenzione
dell'applicazione dell'Iva, se questo emendamento dovesse essere
approvato, il problema rimane automaticamente risolto; nel caso in
cui non trovasse soluzione in questo tipo di iniziativa, bisognerà
adottare la proposta fatta, avanzata dal Consigliere Andrione, in
modo da diminuire il più possibile i danni.
Montesano (P.S.D.I.)
- Va bene, allora sarà distribuito
l'ordine del giorno e, alla fine della seduta, sarà preso in
esame.
Si passa al punto 3 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK