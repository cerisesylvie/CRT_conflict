Consiglio Regionale della Valle d'Aosta - Oggetto del Consiglio n. 542 del 30 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 542 del 30 ottobre 1981 - Resoconto
OGGETTO N. 542/81 - DISEGNO DI LEGGE CONCERNENTE: "MAGGIORE
SPESA PER L'APPLICAZIONE DELLA LEGGE REGIONALE 5 GIUGNO 1974, N. 16
E SUCCESSIVE MODIFICAZIONI RECANTI NORME PER LA CONCESSIONE DI
INDENNITÀ GIORNALIERA PER RICOVERO OSPEDALIERO A FAVORE DEI
COLTIVATORI DIRETTI, DEGLI ESERCENTI ATTIVITÀ COMMERCIALI E DEGLI
ARTIGIANI".
Presidente
- Anche questo disegno di legge ha il parere
favorevole dell'Assessorato alle Finanze, della Commissione
Permanente per la Sicurezza Sociale e della Commissione Affari
Generali.
L'Assessore alla Sanità ed Assistenza sociale, Rollandin,
intende illustrarlo; ne ha facoltà.
Rollandin (UV)
- Si tratta del rifinanziamento di una
legge che prevede l'intervento per l'indennità giornaliera per
ricovero ospedaliero. L'unico punto che vorrei far rilevare è che
l'aumento non è dovuto ad un aumento dei casi da assistere, quindi
dei casi di intervento, bensì ad un aumento delle quote qui
riportate, che sono passate da 3.000 a 12.590, mentre c'è stata
contemporaneamente una riduzione degli infortuni in questo
settore.
Questo quindi è l'indirizzo che deve essere perseguito:
prevedere una continua diminuzione di questi infortuni attuando
quelle misure che si riferiscono, in particolare, alla legge
approvata negli ultimi tempi e che ribadiscono questo concetto di
intervento preventivo.
Presidente
- È aperta la discussione generale. Nessuno
intende intervenire?
Passiamo allora alla lettura ed all'approvazione
dell'articolato.
Dò lettura dell'art. 1:
Art.1
Per l'applicazione della legge regionale 5.6.1974, n. 16 e
successive modificazioni, concernenti la concessione di indennità
giornaliera per ricovero ospedaliero a favore dei coltivatori
diretti, degli esercenti attività commerciali e degli artigiani, è
autorizzata la maggiore spesa annua di L. 10.000.000.
Presidente
- Pongo in votazione l'art. 1 testé letto.
Esito della votazione:
Presenti, votanti e favorevoli: 22
Il Consiglio approva all'unanimità.
Presidente
- Dò lettura dell'art. 2:
Art. 2
L'onere di L. 10.000.000 derivante dall'applicazione della
presente legge, graverà sul capitolo 41450 della parte spesa del
bilancio di previsione della Regione per l'esercizio finanziario
1981 e sul corrispondente capitolo del bilancio per gli esercizi
successivi.
Alla copertura di cui al precedente comma si provvede
mediante riduzione di pari importo dello stanziamento iscritto al
capitolo 50000 (Fondo globale per il finanziamento di spese per
l'adempimento di funzioni normali - Spese correnti) della parte
spesa del bilancio di previsione della Regione per l'anno 1981; per
gli anni 1982-1983 con la disponibilità relativa a "Sicurezza
Sociale - 2.2. Assistenza Sociale" del bilancio pluriennale
1981-1983; per gli anni successivi gli oneri saranno iscritti con
la legge di approvazione dei relativi bilanci di
previsione.
Gli aumenti di spesa derivanti dall'applicazione dell'art.
234 del Decreto del Presidente della Repubblica 30 giugno 1965, n.
1124, saranno determinati con la legge di approvazione del
bilancio.
Presidente -
Pongo in votazione l'art. 2 testé letto.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
- Dò lettura dell'art. 3:
Art. 3
Al bilancio di previsione della Regione per l'anno
finanziario 1981 sono apportate le seguenti variazioni:
Parte Spesa
Variazioni in diminuzione
Capitolo 5000 - Fondo globale per il finanziamento di spese
per l'adempimento di funzioni normali (spese correnti) L.
10.000.000
Variazioni in aumento
Capitolo 41450 - Spese per la corresponsione di indennità
giornaliera per ricovero ospedaliero a favore dei coltivatori
diretti, degli esercenti attività commerciali, degli artigiani
residenti in Valle d'Aosta (L.R. 5.6.1974, n. 16, L.R. 20.6.1978,
n. 45) L. 10.000.000
Presidente -
Pongo in votazione l'art. 3 testé letto.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
- Dò lettura dell'art. 4:
Art. 4
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo alla sua pubblicazione nel Bollettino Ufficiale della
Regione.
È fatto obbligo a chiunque spetti di osservarla e di farla
osservare come legge della Regione Valle d'Aosta.
Presidente
- Pongo in votazione l'art. 4 testé letto.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
- Il Consiglio è chiamato a votare la legge
nel suo complesso per votazione segreta.
Esito della votazione a scrutinio segreto:
Presenti: 25
Votanti: 25
Favorevoli: 23
Contrari: 2
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK