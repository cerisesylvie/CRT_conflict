Consiglio Regionale della Valle d'Aosta - Oggetto del Consiglio n. 1729 del 20 dicembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
OPERE PUBBLICHE
Precedente
Successivo
Resoconto integrale del dibattito dell'aula
Oggetto del Consiglio n. 1729 del 20 dicembre 1995 - Resoconto
SEDUTA POMERIDIANA DEL 20 DICEMBRE 1995
OGGETTO N. 1729/X Approvazione del piano cantieri di lavoro da
istituirsi nell'esercizio 1996.
Deliberazione Il Consiglio
Rilevata la necessità di approvare il piano dei cantieri di
lavoro da istituirsi nell'esercizio 1996, come da prospetto, per
una spesa complessiva di L. 1.340.000.000;
Richiamata la legge regionale 3 gennaio 1990, n. 5, modificata
dalla successiva legge regionale 27 marzo 1991, n. 9;
Visto il parere favorevole di legittimità rilasciato dall'Ing.
Capo Dirigente del Servizio Affari generali ed Interventi diretti
dell'Assessorato dei Lavori Pubblici, ai sensi dell'articolo 72
della legge regionale n. 3/1956 e successive modificazioni, e del
combinato disposto degli articoli 13 - comma 1 - lett. e) e 59 -
comma 2 della legge regionale n. 45/1995, sulla presente
deliberazione;
Visto il parere della III Commissione consiliare permanente;
Delibera
1) di approvare il piano dei cantieri di lavoro - Esercizio 1996
- da istituirsi nei comuni per i lavori sottoprecisati:
n. ord.
comune
natura
dei lavori
personale
occupato
giornate
lavorative
spese in migliaia
di lire
operai
n.
istruttori
n.
paghe
materiali attrezzat.
totali
1
Aosta
allargamento strada comunale Larevoire-Joannet
15
2
3600
320.000
180.000
500.000
2
Châtillon
Sistemazione strada Cret-Blanc Chameran Alta e di Champlong
Conoz
10
2
800
80.000
60.000
140.000
3
Fénis
Sistemazione strada Previolet a Valle della ferrovia
10
2
800
80.000
60.000
140.000
4
Nus
Costruzione strada Coutaz-Castello
10
2
800
80.000
60.000
140.000
5
St.Christophe
Sistemazione ed allargamento strada Sorreley Veynes
10
2
1600
160.000
120.000
280.000
6
Verrayes
Allargamento e sistemazione strada Chantroil
10
2
800
80.000
60.000
140.000
TOTALI
65
12
8400
800.000
540.000
134.000
2) di stabilire che il finanziamento graverà ai sensi
dell'articolo 5 comma 3 della legge regionale n. 5 del 3 gennaio
1990 come successivamente modificato dall'articolo 3 comma 3 della
legge regionale n. 9 del 27 marzo 1991, sul Capitolo 51360 ("Spese
per la costruzione di opere stradali a mezzo di cantieri di lavoro
e in economia) del bilancio preventivo della Regione per l'anno
1996 che presenta la necessaria disponibilità;
3) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lett. B), del decreto legislativo 22
aprile 1994, n. 320.
Presidente E' aperta la discussione generale. Ha chiesto la
parola il Consigliere Collé.
Collé (PpVA) Solo per sapere con quali modalità sono state
scelte queste località e questi lavori, e se c'erano altre
richieste a cui non si è potuto andare incontro.
Presidente Ha chiesto la parola il Consigliere Chiarello.
Chiarello (RC) Per fare la stessa domanda che ha fatto Collé;
l'ho già fatta in commissione, l'Assessore mi ha garantito che sono
le richieste fatte dai comuni e che vengono incontro coscientemente
anche alla necessità degli occupati. Spero sia così.
Presidente Se nessun altro chiede di intervenire, dichiaro
chiusa la discussione generale.
Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Per chiarire ai Consiglieri, questi sono
quei cantieri per i quali è necessario che i comuni interessati
facciano domanda entro il mese di marzo dell'anno precedente.
Quindi i comuni che hanno fatto richiesta hanno istruito le
pratiche entro il mese di marzo 1995. Non hanno nulla a che vedere
con gli altri cantieri che vengono poi istituiti nel corso
dell'anno, a bilancio approvato, e che il più delle volte vengono
già individuati sul piano lavori.
L'impostazione per la definizione e la cernita dei cantieri
viene fatta dall'ufficio, tutti i comuni che hanno presentato la
documentazione in tempo utile vengono comunque ammessi al
finanziamento e quindi vengono finanziati i lavori.
Questi tipi di interventi sono rivolti prevalentemente con una
funzione di tipo sociale, anche la retribuzione degli operai che
lavorano in questi cantieri è inferiore alla retribuzione degli
operai che lavorano in cantieri che vengono istituiti nel corso
dell'anno.
In particolare, visto che Chiarello potrebbe anche avere avuto
delle notizie, nel senso che anche il Comune di Donnas inizialmente
aveva fatto richiesta, devo dire che purtroppo non hanno presentato
in tempo utile la documentazione, quindi probabilmente per il
1997...
(... intervento del Consigliere Chiarello, fuori
microfono...)
... può darsi che il Consigliere Chiarello abbia avuto queste
informazioni, quindi i criteri non sono assolutamente discrezionali
e in base alla documentazione e alla presentazione della
documentazione entro il tempo prestabilito vengono comunque tutti
finanziati.
Presidente Ha chiesto la parola il Consigliere Chiarello per
dichiarazione di voto.
Chiarello (RC) L'appunto che avevo fatto anche in commissione e
che mi ha fatto pensare un attimo è che ci sono ad esempio per
Saint-Christophe 10 operai e 1600 giornate lavorative; Fénis, 10
operai e 800 giornate lavorative, il che vorrebbe dire 80 giornate
ad operaio. Ora, 80 giornate per una stagione mi sembravano un po'
poche, ma se sono concordate non ho problemi.
Presidente Ha chiesto la parola l'Assessore ai lavori pubblici,
Lavoyer.
Lavoyer (ADP-PRI-Ind) Solo per precisare che la quantità delle
giornate è anche in base all'importo dei lavori, alla tipologia dei
lavori e al programma presentato.
Presidente Pongo in votazione la delibera in oggetto.
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK