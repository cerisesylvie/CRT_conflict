Consiglio Regionale della Valle d'Aosta - Oggetto del Consiglio n. 1635 del 22 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Energia idroelettrica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1635 del 22 giugno 2022 - Resoconto
OGGETTO N. 1635/XVI - Interrogazione: "Informazioni
concernenti la norma d'attuazione in materia di concessioni
idroelettriche e altri dossier all'esame della Commissione
paritetica".
Bertin (Presidente) -
Alla presenza di 29 Consiglieri,
riprendiamo l'analisi dell'ordine del giorno. Siamo al punto n.7.
Risponde il presidente della Regione Lavevaz.
Lavevaz (UV) -
Credo che quest'interrogazione sia
superata, nel senso che con l'audizione della settimana scorsa con
la parte regionale della Commissione paritetica abbiamo sviscerato
in maniera puntuale e totale l'argomento, quindi le risposte che
sono chieste in quest'interrogazione sono sostanzialmente state
date.
Nell'ambito di quell'audizione - peraltro molto partecipata -
c'era buona parte del Consiglio regionale, quindi credo che le
notizie siano note ormai a tutti, comunque a ogni buon conto la
questione fondamentale è che - come è stato rappresentato dai
Commissari di parte regionale - manca attualmente il solo parere
del MISE, che è stato sollecitato ormai già a più riprese. Ci è
stato detto e confermato che, nel caso questo parere non arrivasse
nelle prossime settimane, la Commissione paritetica andrà comunque
avanti e licenzierà il testo della norma di attuazione così come è
stato predisposto; per il resto le indicazioni e le osservazioni
che sono arrivate dai vari Ministeri sono non troppo contrarie
rispetto alla norma di attuazione così come è stata presentata,
rimane un punto fondamentale, quello delle gare, dove c'è stata
un'osservazione da parte degli Affari europei piuttosto puntuale e
riguarda le società in house, la possibilità eventualmente di
evitare la gara, che è un aspetto che andrà approfondito e capito
nella formulazione finale poi della norma di attuazione.
Queste sono le questioni che sono uscite, non ci sono novità in
particolare rispetto a quanto detto non più di una settimana fa in
Commissione e quindi credo che le risposte siano tutte a vostra
conoscenza.
Presidente -
Per la replica, consigliere Rollandin.
Rollandin (PA) -
Mi stupisce molto la risposta del
Presidente. Io c'ero in quest'aula e ho fatto anche delle domande,
e da questo è venuto ancora più urgente avere delle risposte che
non ci sono.
Il fatto che lei dica che anche se non c'è il parere del MISE si
va avanti lo stesso, guardi che non è così, nessuno l'ha detto.
Anzi, se non c'è il parere del MISE è tutto fermo, quello che è a
oggi.
Io credo che il fatto di sottovalutare una posizione come quella
della Commissione paritetica, con i soldi che queste danno
all'Amministrazione regionale... Ricordo i 45 milioni dell'anno
scorso che sono stati versati per la situazione acqua.
Io credo che il prendere sotto gamba questa situazione, è
gravissimo, noi arriviamo alla fine dell'anno e non abbiamo nulla:
la Commissione di fatto non ha portato nessuna situazione
vantaggiosa, per la Commissione in sé, né, soprattutto, dei futuri
possibili interventi legati a quello che noi volevamo avere e che
era già stato introdotto nella passata presentazione.
Io credo che sottovalutare un aspetto come questo è gravissimo,
poi il fatto di dire che va tutto bene, se non c'è il MISE va tutto
bene lo stesso... non è vero!
Prendere sottogamba una situazione così difficile, a mio avviso,
è demenziale; lo dice la carta, lo dice in tutti i passaggi che
sono stati fatti.
Io non so più cosa dire, noi abbiamo chiesto, chiediamo e non
c'è nessuna risposta! Prendiamo atto che questo tema non interessa
alla Giunta attuale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK