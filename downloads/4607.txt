Consiglio Regionale della Valle d'Aosta - Oggetto del Consiglio n. 305 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 305 del 10 giugno 1982 - Resoconto
OGGETTO N. 305/VII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni del Presidente del Consiglio
sono piuttosto numerose e riguardano l'attività formale del
Consiglio e dei suoi organi dal 26 maggio ad oggi, cioè dall'
ultima seduta consiliare.
Disegni di legge presentati:
D.L. n. 378, presentato dalla Giunta in data 4.6.1982,
concernente: "Aumento della spesa per l'applicazione della legge
regionale concernente Norme in materia di Biblioteche e di Enti
locali ad interesse locale".
D.L. n. 379, presentato dalla Giunta in data 4.6.1982,
concernente: "Aumento della spesa per l'applicazione della legge
regionale 5.11.1976, n. 4721, concernente Organi collegiali e
scolastici della Regione".
D.L. n. 380, presentato dalla Giunta in data 8.6.1982,
concernente: "Proroga per l'anno 1982 della legge regionale
9.5.1982, recante Provvedimenti per favorire il credito e
l'agricoltura".
D.L. n. 381, presentato dalla Giunta regionale in data 8.6.1982,
concernente: "Interventi a favore dell'Agriturismo". D.L. n. 382,
presentato dalla Giunta in data 8.6.1982, concernente: "Aumento a
lire 700.000.000 dell'autorizzazione di spesa per l'applicazione
della legge regionale 11.8.1972, n. 40, concernente assegnazione
gratuita dei libri di testo agli alunni delle Scuole Secondarie
della Regione".
D.L. n. 383, presentato dalla Giunta in data 8.6.1982,
concernente: "Finanziamento della legge regionale 28.12.1981, n.
85, concernente norme per favorire l'inserimento nella vita sociale
delle persone con difficoltà psichiche, fisiche e sensoriali"'.
D.L. n. 384, presentato dalla Giunta in data 8.6.1982,
concernente: "Finanziamento della legge 11.8.1981, n. 54,
concernente interventi per favorire l'inserimento lavorativo di
cittadini portatori di handicaps".
D.L. n. 385, presentato dalla Giunta in data 8.6.1982,
concernente: "Modificazioni alla normativa regionale riguardante la
concessione di contributi regionali agli Enti ed Istituti di
Patronato di Assistenza Sociale operanti in Valle d'Aosta".
D.L. n. 386, presentato dalla Giunta in data 8.6.1982,
concernente: "Aumento della percentuale d'intervento per
l'attuazione dei compiti attribuiti alla Federazione Esports de
notra tehra della legge regionale 11.8.1981, n. 53" - (III^
Commissione).
D.L. n. 387, presentato dalla Giunta in data 8.6.1982,
concernente: "Modifiche alla legge regionale 8.10.1973 e successive
modificazioni per l'istituzione di Fondi regionali di rotazione per
la promozione di iniziative economiche nel territorio della
Regione" (III^ Commissione).
D.L. n. 388, presentato dalla Giunta in data 8.6.1982,
concernente: "Provvedimenti per la promozione di forme associative
fra operatori turistici".
P.L. statale, concernente: "Proposta di legge costituzionale n.
19, presentata dai Consiglieri Nebbia e Tripodi, in data 9.6.1982,
concernente Modifiche alla legge costituzionale 26.2.1948, n.
4".
PRESIDENTE:
Colleghi Consiglieri, come avete visto, sono
numerosi i disegni di legge presentati, che dovranno poi essere
assegnati alle competenti Commissioni. Per quanto concerne i
provvedimenti di rifinanziamento di certe leggi, soprattutto per
l'anno 1982, questi sono stati assegnati per competenza, quindi per
il parere obbligatorio, alla I^ Commissione Finanze, e per
informazione, alla Commissione competente per materia, la quale è
quindi invitata se lo ritiene, ad esprimere il proprio parere (non
obbligatorio) per l'iscrizione all'ordine del giorno.
Ciò fa dire alla Presidenza che se le Commissioni esprimeranno
il parere con una certa sollecitudine, le tre giornate di fine
giugno e le tre giornate di metà luglio dovranno essere tenute
presenti nelle agende dei Signori Consiglieri come giornate da
dedicare all'attività consiliare, se vogliamo arrivare alla
discussione e quindi alla votazione di quelle leggi che avranno
ottenuto il parere.
Disegni di legge vistati:
D.L. n. 317, concernente: "Promozione di una fondazione per la
formazione professionale agricola, per la sperimentazione agricola
e contributo regionale alla fondazione medesima".
D.L. n. 348, concernente: "Revisione di tassa di concessione per
il rilascio della licenza per l'esercizio della pesca nel
territorio della Regione Valle d'Aosta. Modificazioni alla legge
23. 5.1973".
D.L. n. 344, concernente: "Revisione per l'anno 1981 delle
aliquote di cui all'art. 2, lettera b), della legge regionale
6.8.1974, n. 27, recante contributi di esercizio alle aziende
concessionarie di autoservizi di linea per viaggiatori".
D.L. n. 355, concernente: "Modifica della pianta organica dei
posti del personale dell'Assessorato regionale della Pubblica
Istruzione".
Disegni di legge non vistati:
D.L. n. 353, concernente: "Corresponsione di acconti su
miglioramenti del personale regionale, il cui trattamento economico
è disciplinato dalla legge regionale 30.4.1980, n. 18 e successive
modificazioni".
PRESIDENTE:
Il Consiglio sa che con telegramma dell'altro
ieri questo argomento è stato iscritto in via d'urgenza per la
riapprovazione, ai sensi dell'art. 31 dello Statuto Speciale e sarà
discusso in una di queste due giornate di lavoro.
Deliberazioni vistate: 15
Deliberazioni non vistate: -
Riunioni di Commissione:
- III^ Commissione: 4
- IV^ Commissione: 1
- I^ e V^ Commissione in seduta congiunta: 1
- III^ e IV^ Commissione in seduta congiunta: 1
- Commissione Speciale per l'Energia: 1
- Gruppo di Lavoro I.N. A.I.L.: 2
- Commissione Consultiva per la Casa: 1
- Ufficio di Presidenza: 2
PRESIDENTE:
Brevemente ricordo che una delegazione di
Amministratori della Provincia di Bolzano ha compiuto una visita di
studio nella nostra Regione, con scambio di opinioni e di
esperienze attorno ad alcuni temi fondamentali che interessavano i
nostri colleghi di quella Provincia e Regione, quali il
bilinguismo, il turismo e i trafori alpini. Erano presenti alla
serie di incontri che sono avvenuti, il Presidente della III^
Commissione, il Vice Presidente Faval ed altri Consiglieri
regionali.
I colleghi della Provincia di Bolzano e della Regione hanno
proposto che analoga visita fosse fatta alla loro Provincia alla
ripresa dei lavori, cioè a settembre-ottobre, da parte di una
delegazione del Consiglio regionale, in particolare della III^
Commissione.
Com'è stato anche reso noto dalla stampa e dalla televisione, il
5 giugno il Presidente della Giunta, i Consiglieri Cout, Tonino e
Voyat ed i parlamentari della Valle d'Aosta hanno partecipato
all'inaugurazione della Maison du Val d'Aoste a Levallois
Infine chi vi parla ha partecipato a Montreal in Canada, alla
riunione del Consiglio internazionale della Federazione delle Città
Gemellate, nel corso della quale è stato stabilito che 1'11°
congresso della Federazione stessa avrà luogo a Montreal nel 1984 e
sono stati nominati, in rappresentanza dell'Italia, il Presidente
della Giunta regionale della Toscana, Leone, ed il Sindaco di
Cuneo, Bonino, quale Vice Presidente del Consiglio internazionale.
Leone e Bonino vengono quindi ad affiancarsi al Sindaco di Torino
ed al Presidente del Consiglio della Valle d'Aosta, che vi parla,
già facenti parte di questo organismo.
Sono terminate le comunicazioni del Presidente del Consiglio,
sulle quali apro il dibattito.
Ha chiesto di parlare il Consigliere Mafrica, ne ha facoltà.
MAFRICA - (P.C.I.):
Il Presidente ha detto di aver
partecipato ad una riunione della Federazione delle città
gemellate. Credo che in questo momento sia impossibile non
preoccuparsi della grave situazione che si è creata, anche in aree
vicine al nostro Paese, con l'invasione da parte di Israele del
Libano e col conflitto in atto con Palestinesi e Siriani; ed in
questo senso probabilmente le città gemellate stanno facendo la
loro parte. Contemporaneamente notizie di guerra sempre più gravi
vengono dalle Falklands, per cui propongo che l'Assemblea dei Capi
Gruppo oggi pomeriggio alle 15.30 si riunisca per stilare un ordine
del giorno con il quale il Consiglio regionale della Valle d'Aosta
invita il Governo del nostro Paese a prendere immediate iniziative
per favorire la pace e per evitare in tutti i modi possibili che
questi conflitti possano estendersi, provocando gravi lutti e
pericoli per tutti i paesi.
PRESIDENTE:
La Presidenza invita i Capi Gruppo che
aderiscono alla proposta testè fatta dal Consigliere Mafrica, a
trovarsi mezz'ora prima dell'inizio dei lavori, in modo che come
tali possano prendere l'iniziativa e quindi portarla eventualmente
all'esame del Consiglio regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK