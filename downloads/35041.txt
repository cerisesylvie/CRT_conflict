Consiglio Regionale della Valle d'Aosta - Oggetto del Consiglio n. 2634 del 3 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
NORME DI ATTUAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2634 del 3 ottobre 2012 - Resoconto
OGGETTO N. 2634/XIII - Parere sullo schema di decreto
legislativo concernente norme di attuazione dello Statuto speciale
della Regione Valle d'Aosta/Vallée d'Aoste in materia di archivi
storici.
Il Consiglio
Considerato che l'articolo 48bis dello Statuto speciale per
la Valle d'Aosta dispone che il Governo è delegato ad emanare uno o
più decreti legislativi recanti le disposizioni di attuazione dello
Statuto stesso e le disposizioni per armonizzare la legislazione
nazionale con l'ordinamento della Regione Valle d'Aosta, tenendo
conto delle particolari condizioni di autonomia attribuita alla
Regione, e che gli schemi dei decreti legislativi sono elaborati da
una commissione paritetica composta da sei membri nominati,
rispettivamente, tre dal Governo e tre dal Consiglio regionale
della Valle d'Aosta e sono sottoposti al parere del Consiglio
stesso;
Rilevato che con nota in data 3 agosto 2012, prot. n.
500/GAB/4.3, il Ministro per gli Affari Regionali, il Turismo e lo
Sport, ha trasmesso, ai fini dell'acquisizione del parere di cui
all'articolo 48bis dello Statuto speciale, lo schema di norme di
attuazione in materia di archivi storici, approvato dalla
Commissione paritetica in data 15 giugno 2012;
Visto l'articolo 48bis dello Statuto speciale per la Valle
d'Aosta;
Visto il parere della I Commissione consiliare
permanente;
Esprime
parere favorevole sullo schema di decreto legislativo recante
norme di attuazione dello Statuto speciale della Regione Valle
d'Aosta/
Vallée d'Aoste in materia di archivi
storici.
Allegato
(omissis)
Président -
La parole au Conseiller Caveri.
Caveri (UV)
- Signora Presidente, colleghi, ecco una
breve illustrazione di questo schema di decreto legislativo, ma,
prima di cominciare la breve illustrazione, credo che non si possa
non cogliere l'occasione per dire come le norme di attuazione siano
in qualche maniera il momento per alcune materie di un rapporto
fattivo di leale collaborazione fra lo Stato e la Regione. La
ratio
principale dell'articolo 48bis è quella di applicare
lo Statuto di autonomia, o fare in modo che le norme dello Stato
possano armonizzarsi al nostro particolare ordinamento valdostano,
intendendo anche quell'insieme di norme giuridiche che vanno dal
decreto luogotenenziale del 1945 ad oggi.
Perché questa premessa? Perché per chi è membro della
Commissione paritetica e in contemporanea siede in questo Consiglio
questo è un momento di imbarazzo perché
pacta sunt servanda
:
si ha l'impressione crescente che questo rapporto pattizio, dal
punto di vista politico, sia quotidianamente violato da
atteggiamenti che nella normativa statale, come pure nelle
dichiarazioni, continuano a rendere difficile il lavoro di tutti
noi e anche dei membri di parte regionale della Commissione
paritetica, perché sembra la fatica di Sisifo. Ogni volta cioè ci
si trova di fronte a delle difficoltà, ogni volta ci si trova di
fronte alla considerazione che la nostra autonomia speciale non sia
capita, ma venga vilipesa e, senza che mai sia stato modificato né
l'articolo 48bis, né il 116 della Costituzione, tutta la
costruzione giuridica, attorno alla quale abbiamo lavorato come
Consiglio, venga posta in discussione nelle sue fondamenta. Questo
per un vecchio parlamentare come sono stato io, e credo di esserlo
ancora come parlamentare regionale, è elemento quotidiano di
angoscia e di vivissimo dispiacere, oltre che di un moto di
orgoglio, che credo nei prossimi mesi dovrà caratterizzarci a
fronte di questa situazione.
Scusate il breve sfogo in premessa, vorrei tornare alla norma di
attuazione. La norma di attuazione è in materia di Archivi storici,
non è la prima volta che ci occupiamo di tale questione, ce ne
occupammo nell'estate del 2010 quando votammo questo parere
favorevole per una norma di attuazione precedente, che poi venne
bloccata nell'autunno successivo direi dai capricci del Ministro
Galan, ipnotizzato, pur essendo stato lui stesso Presidente di una
Regione, da un Ministero dei beni culturali da sempre cieco nei
confronti di questa evidenza dei fatti di un'ingiustizia che la
Valle d'Aosta ha sempre avuto. Se lo Stato intendeva avere delle
strutture statali, avrebbe potuto farlo fin dalla lontana e non
rimpianta Provincia di Aosta visto che la Provincia portava con sé
l'Archivio dello Stato - e parliamo della fine degli anni '20 -,
mai è stato realizzato questo Archivio di Stato e siamo sempre
stati legati da un cordone ombelicale con Torino. La stessa cosa
vale per la Sovrintendenza ai beni archivistici: benché prevista da
una legge che presentai nel 1992 e che venne approvata assieme alla
Sovrintendenza archivistica del Molise, anche quella
Sovrintendenza, malgrado un obbligo di legge, non è mai stata
creata e anche in questo caso è continuato questo andirivieni di
funzionari dalla vicina Torino, con questa logica Piemonte-Valle
d'Aosta, che non solo tradizionalmente ci fa venire l'allergia, ma
oggi addirittura sembra un terribile fantasma che si agita, perché
con la logica attuale se noi dovessimo scomparire come Regione
autonoma, neanche Provincia saremmo, ma faremmo parte, come è
accaduto all'inizio dell'800, della circoscrizione di Torino, che
oggi diventerebbe città metropolitana. A parte gli orrori che si
potrebbero prefigurare e rispetto ai quali credo che i valdostani
avranno un forte sussulto per la loro storia, la norma di allora
era una soluzione di forte compromesso. Ci eravamo convinti ad
accettarla, perché ritenevamo che sarebbe andata liscia fino al
Consiglio dei ministri: prevedeva delle forme di intesa e prevedeva
già la regionalizzazione della Sovrintendenza archivistica. Ora,
invece, presentiamo un testo diverso, che prevede la delega per
l'Archivio di Stato, che verrebbe regionalizzato. Nel testo si dice
che ci dovremmo adeguare alle normative in materia archivistica, ma
questo
ça va sans dire
, però si è ritenuto da parte statale
di esplicitarlo anche se saremo liberi dal punto di vista
organizzativo. Abbiamo invece una Sovrintendenza archivistica
completamente dipendente dalla Regione.
Una parte di questo testo è anche frutto non solo della
discussione fattiva fra i membri di parte statale e di parte
regionale, ma anche della scienza giuridica in questa materia del
Presidente della commissione, il professor Marco Cammelli, che
ringrazio per la sua grande disponibilità ed equidistanza rispetto
alle posizioni degli uni e degli altri e per la ricerca di una
soluzione che fosse un compromesso, ma non un compromesso al
ribasso, come poteva essere la soluzione del 2010, ma un
compromesso in positivo che dovrebbe consentire finalmente di
evitare una dispersione, che malauguratamente sarebbe potuta
avvenire di quell'insieme ricchissimo di documentazione.
Devo ringraziare il dottor Rivolin che il mattino dell'ultima
Paritetica che si è svolta ad Aosta, quando approvammo questa
norma, ha preparato nell'atrio del palazzo di via Ollietti, dove
c'è una parte degli archivi dei documenti assolutamente
straordinari, che vanno dall'epoca medioevale fino all'epoca
contemporanea.
Devo dire che tutti sono rimasti colpiti dall'amore che i
valdostani dimostrano rispetto alla loro storia patria, che
ovviamente è fatta di elementi ricchissimi; è stato emozionante
vedere quella pagina famosa del verbale del
Conseil des
Commis
nel 1536, quando i valdostani scelsero di non diventare
un cantone elvetico abbracciando il protestantesimo, ma decisero di
restare in seno a Casa Savoia con una scelta di restare invece
cattolici. Credo che quell'amore trasmesso per i documenti che
abbiamo potrebbe permetterci di risolvere la questione ancora
inespressa di una parte di documentazione valdostana, che si trova
presso altri archivi. Bisogna farlo in punto di diritto, sapendo
che gli archivi non devono essere dispersi, quindi ci deve essere
un'attrazione che sarà frutto del lavoro di un'apposita
commissione, che dovrebbe consentire di trovare dei documenti
importanti: si dice ad esempio uno dei fondi Challand, fondi
Passerin d'Entrèves, di cui abbiamo già una parte della
documentazione. Sarebbe questa la logica del suolo, che si applica
in questo caso di uno
ius
soli - al riguardo Cammelli è
stato brillantissimo nell'esposizione -, cioè non si può pensare
che i documenti di un certo popolo, i documenti di una storia
millenaria come la nostra corrano il rischio di andare altrove ed
essere dispersi, naturalmente nella logica che credo sottenda tutta
l'attività che viene svolta dal Governo regionale: quella della
massima fruibilità, per cui i progetti di avere un palazzo più
adatto per ospitare l'insieme straordinario dei documenti.
Esprimo la massima soddisfazione per questo risultato che è
stato raggiunto, naturalmente come sempre noi diamo un parere e
speriamo che la nave vada fino al Consiglio dei ministri. Questo
"Governo Monti" per il momento - userei un termine medico - è
piuttosto stitico rispetto all'emanazione delle norme di
attuazione, pur essendo sotto altri versanti molto invasivo delle
nostre competenze, e allora che questo Governo
de temps en
temps
si ricordi che accanto ai doveri dei valdostani ci sono
anche dei diritti.
Président -
J'ouvre la discussion générale.
La parole au Conseiller Louvin.
Louvin (ALPE)
- Merci Mme la Présidente.
Qualche breve considerazione su un tema che in quest'aula
abbiamo affrontato quando si è discussa la prima versione: quella
naufragata, dispersa, varata oltre un anno fa e sulla quale il
gruppo ALPE aveva espresso serie riserve essenzialmente per due
profili: il primo era la debolezza che individuavamo in quella
norma rispetto ad analoghe norme di attuazione che erano state
varate negli anni precedenti, in particolare nei confronti delle
Province di Trento e Bolzano, e che, a nostro avviso, potevano
rappresentare un miglior punto di riferimento, anche se siamo
consapevoli della difficoltà dell'impresa, perché siamo di fronte
ad un roccioso apparato ministeriale, dove sicuramente vige un
regime di forte gelosia su determinate prerogative in materia
archivistica e non c'è elasticità nel riconoscere anche mezzo
secolo di impegno fattivo di Regioni come la nostra, che hanno
seriamente atteso alle loro funzioni di protezione del loro
patrimonio ideale di memoria storica, questo è il primo profilo,
per il quale avevamo all'epoca sollevato delle vivaci riserve; il
secondo riguardava una complessiva disarmonia interna della
proposta normativa come era stata all'epoca formulata,
evidentemente gli stiracchiamenti delle discussioni sempre
difficili, non tanto credo all'interno della commissione - il
collega Caveri potrà confermarlo - quanto con gli apparati
ministeriali che interloquiscono con la commissione, aveva impedito
di dare all'epoca un testo di migliore fattura.
Sorvolo su questi aspetti, dando comunque atto che c'è stato un
miglioramento - sappiamo a chi concretamente vada attribuito -: dal
punto di vista tecnico, questa è una normativa che appare più
chiara rispetto alla precedente, ma in tutta onestà non possiamo
ancora riconoscerne quella forza che riteniamo dovrebbe avere nel
dare attuazione alle competenze che globalmente devono essere
riconosciute ad una Regione come la nostra. Vero è che la nostra
Regione negli ultimi tempi in materia archivistica non ha brillato
particolarmente, avendo anche soppresso l'autonomia dirigenziale
della struttura competente che, a nostro avviso, rappresentava e
rappresenta un punto di forza da dover difendere e che credo andrà
difeso - non so se il Presidente Rollandin vorrà dire qualcosa al
riguardo -, perché, quando si riconosce, come fa questa norma, una
titolarità addirittura di organo della Regione alla costituenda
Sovrintendenza archivistica della Valle d'Aosta, perché il collega
Caveri ne ha ricordato la genesi nominale, ne fu promotore in una
legge di 15 anni fa, ma questa legge non ebbe mai concretamente
attuazione...ma, quando diamo attuazione ad una Sovrintendenza
archivistica, è evidente che questa dovrà assumere un profilo di
maggiore risalto.
Tratteremo in un altro momento le questioni di carattere
generale della spesa pubblica inerente gli apparati amministrativi,
ma è indiscutibile che, se una Regione vuole assolvere questo
compito di difesa, di presidio del proprio patrimonio archivistico
a livello di una Sovrintendenza che dialoga con organismi di pari
livello all'interno del quadro nazionale, non può mantenerla al di
sotto di un livello dirigenziale.
Detto questo, collega Caveri, mi rivolgo a lei, ma naturalmente
anche al Governo regionale, la questione di sostanza rimane nella
natura non trasferita della competenza, ma nella natura puramente
delegata: noi non diventiamo titolari propri di una competenza, la
scelta che avete fatto in sede di mediazione con il Governo...sia
quello di scarso funzionamento "intestinale", sia quello precedente
di maggiore volubilità e capricciosità del centro-destra...sta di
fatto che né uno, né l'altro hanno inteso riconoscere alla Regione
il trasferimento della competenza in materia archivistica. Questo
rimane il nodo fondamentale, il punto di assestamento che
sicuramente oggi è difficile raggiungere in un momento di
particolare debolezza del fronte regionale e di particolare ritorno
in auge di una posizione fortemente centralistica. Il punto di
assestamento per noi di una materia come questa andava ricercato in
un trasferimento di competenza piena, pur nel rispetto pieno della
normativa generale in materia archivistica.
Mi è sembrato cogliere nel grande entusiasmo del relatore una
rivendicazione di
ius
soli sulla materia, come un diritto
anche a tenere tutto: su questo io sarei più cauto, perché la
materia archivistica è una materia nella quale ci si deve muovere
con grande attenzione, senza dimenticare il principio di unità
degli archivi che non si può scomporre. Ci sono soggetti vari,
popoli, territori, comunità che hanno come riferimento dei
documenti che fanno parte di complessi molto più ampi, da quali a
volte risulta difficile estrapolarli; sicuramente ci sono e ci
saranno anche nel patrimonio archivistico regionale valdostano dei
documenti che potranno interessare il Canavese o famiglie
importanti piemontesi, savoiarde, eccetera, ma si deve tenere conto
di un principio di prevalenza e non di un principio di esclusività
e in ogni caso bisogna avere molta cautela su una materia come
questa.
Una piccola riserva ulteriore riguarda, collega Caveri, la
Commissione archivistica, che viene istituita in un modo diverso,
mi pare, lei non lo ha puntualmente richiamato, né viene richiamato
nella relazione, perché non c'è semplicemente relazione. Mi
permetto di sottolineare come questo sia problematico, non so se è
motivato o meno, ma credo che almeno pro futuro le commissioni
nell'esaminare dei documenti dovrebbero avere...
(interruzione di un Consigliere, fuori microfono)
...naturalmente non vale come rimprovero, semmai come promemoria
e, visto che abbiamo una giovane Presidente, anche la richiesta che
non appaia più come atto amministrativo, come rimane nella
classificazione degli atti consiliari. Siamo su una norma di
attuazione che ha un valore direi ultra legislativo, ma questa è
una vecchia questione probabilmente tecnica di aggiustamento che
può essere regolata. Ripeto: la Commissione archivistica è stata
rimodulata rispetto alla dimensione più ampia di quella precedente,
ma queste sono funzionalità interne; peraltro non mi pare ben
strutturata, non si capisce chi la convochi e come debba essere
attivata, non ci sono termini e devo dire con rammarico, visto che
la questione l'avevamo approfondita a suo tempo, qui si tratta di
operare una ricognizione di patrimonio archivistico. Nei sei anni
in cui è stata sul tavolo questa materia fra il Ministero e la
Regione forse la ricognizione si sarebbe potuta fare e si sarebbe
potuto fare quello che hanno fatto le Province di Trento e Bolzano,
cioè mettere già in norma di attuazione la qualifica di questi
fondi archivistici.
Amen
, si ripartirà, ma si riparte senza
dati, senza nessuna precisazione dalla lettura di questa scarna
disposizione, se non il fatto che debba presentare un elenco, ma
non ci sono termini per la sua approvazione, cioè come diventa
questo documento a tutti gli effetti se non con un commissariamento
apposito. Sono tecnicalità indubbiamente, il nodo rimane quello,
ripeto, della qualifica della competenza: saremo con una
Sovrintendenza archivistica, se questa norma andrà in porto, un
soggetto delegato ad operare per conto...
(interruzione del Consigliere Caveri, fuori
microfono)
..."Sovrintendenza archivistica della Valle d'Aosta/Vallée
d'Aoste": questa è la denominazione, collega Caveri, nell'articolo
1... Abbiamo quindi delle riserve di sostanza che ci fanno
esprimere un giudizio meno severo di quello che abbiamo espresso
nell'affrontare l'esame del primo testo - sul quale ci esprimemmo
con un voto contrario -, il nostro sarà un voto di astensione, ma,
valga quel che valga, è una sottolineatura di posizione di non
adesione e sicuramente di condivisione da altra sponda, politica,
del giudizio critico sui Governi, in particolare quello precedente:
quello che ha fatto naufragare l'approvazione della prima versione
della norma di attuazione che adesso discutiamo. Grazie.
Président -
La parole au Conseiller Donzel.
Donzel (PD)
- Grazie Presidente.
Semplicemente per dire che voteremo a favore del provvedimento,
avevamo già votato a favore la prima volta in cui è stato
presentato. Anche se non rappresenta ancora tutti i
desiderata
della Regione, è un importante passo avanti,
quindi noi lo sottolineiamo con un voto positivo.
Président
- La discussion générale est fermée.
La parole au Président de la Région, Rollandin.
Rollandin (UV)
- Merci Président.
Je crois que cet après-midi le collègue Caveri a débuté en
précisant qu'il y a un certain embarras aujourd'hui à discuter de
ce règlement d'application et, en effet, je crois que l'aspect
risque d'être difficile à saisir: quelle est l'attitude vis-à-vis
des règlements d'application au moment où on met en discussion la
présence même des Régions spéciales et des Régions ordinaires. Il y
a un débat aujourd'hui qui nous amène à dire qu'on met en
discussion la réforme qui a été faite au
Titolo V della
Costituzione
; les forces politiques sont là pour dire que tout
a été trompé, qu'il faut reprendre à nouveau le débat, que le
système n'a pas marché, que tout ce qui a été fait n'a pas donné
les résultats attendus.
En effet, il y a une difficulté à saisir quelle est l'attitude
non pas du Gouvernement, qui dans ce sens a eu une attitude qui est
en continuité avec ce que nous avons déjà vécu dans d'autres
moments, c'est-à-dire les règlements d'application sont vus comme
un moment drôle d'un système qui a fonctionné, mais qui n'est plus
à la une et en effet même les règlements d'application qu'on a
votés dans ces derniers temps n'ont pas encore été examinés par le
Conseil des ministres...on a fait des lettres pour solliciter qu'il
y ait cette rencontre pour conclure une longue démarche de la part
des règlements d'application, qui sont pour nous très importants,
mais qui au contraire n'aboutissent à rien. N'oublions pas que déjà
avec les Gouvernements précédents il y avait eu un règlement
d'application sur l'énergie hydroélectrique, qui avait été voté
dans cette salle et qui n'a jamais vu l'examen au niveau du Conseil
des ministres, il est échu et le même destin a eu une série
d'autres initiatives.
Pour ce qui est de cette proposition, le collègue Louvin a dit:
"par rapport au règlement qu'on avait discuté avec des
difficultés..." pour faire saisir un aspect qui est le point de
repère de ce qui nous intéresse, qu'en même temps qu'on va discuter
sur les petites distinctions et justement dans ce cas le règlement
parle de déléguer, qui est autre chose que transférer les
compétences, mais en même temps qu'on discute sur la petite
différence et la grande différence, il n'y a aucune attention au
document, personne ne se prend en charge ce qui est la conservation
de ce matériel et c'est là le problème important. La Vallée d'Aoste
s'est toujours chargée d'une série de compétences, en accord avec
la Surintendance de Turin, pour donner un signal important qu'elle
avait à cœur le maintien de documents
extraordinaires.
Aujourd'hui d'une part il y a, au-delà de qui est le Ministre
compétent, l'attitude des Biens culturels de ne pas accepter qu'il
y ait dans ce domaine un transfert de compétences aux Régions.
Evidemment l'attitude est encore empirée du fait que maintenant il
y a un nouveau centralisme qui reprend toutes les compétences dans
tous les domaines et à plus forte raison dans le domaine des biens
culturels. Je crois qu'aujourd'hui l'aspect qui nous intéresse
c'est qu'avec ce règlement d'application...c'est vrai c'est une
delega
, ce n'est pas un transfert de compétences, mais ce
qui nous intéresse c'est le point final, c'est-à-dire qu'on a la
possibilité avec cette commission de mettre sur pied un règlement
qui nous permet d'utiliser au mieux toutes les richesses en termes
de patrimoine existant, ce qui est aussi de compétence des
différents bureaux qui ont suivi cette matière, qui ont fait des
études sur cette matière...on a évoqué la personne qui est à même
d'avoir connaissance de tout le patrimoine en Vallée d'Aoste, M.
Rivolin, je crois qu'aujourd'hui il soit l'unique qui a une idée
d'ensemble. Je crois donc que le fait de prévoir avec ce règlement
d'application la possibilité d'avoir en matière - et en conséquence
de ce qui se passera - une attitude même vis-à-vis des places qui
sont à étudier par rapport à ce nouveau système...je crois que
c'est évident -vous aviez évoqué quelle sera l'attitude par rapport
au futur - qu'on va reprendre ce thème au moment où ce règlement
sera d'actualité.
Voilà de ma part je remercie la commission qui a travaillé même
avec des difficultés et le fait qu'il y ait ce résultat est
important; ce n'est pas ce qu'on aurait voulu...mais sans doute on
a pour l'instant un instrument qui nous permet de travailler dans
la direction que je crois tout le monde apprécie. Voilà le sens de
cette approbation que nous partageons.
Président
- Je soumets au vote l'acte:
Consiglieri presenti: 30
Votanti e favorevoli: 26
Astenuti: 4 (Cerise, Chatrian, Louvin, Patrizia Morelli)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK