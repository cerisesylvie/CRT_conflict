Consiglio Regionale della Valle d'Aosta - Oggetto del Consiglio n. 313 del 25 gennaio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 313 del 25 gennaio 1984 - Resoconto
OGGETTO N. 313/VIII - PARTECIPAZIONE DELLA FINANZIARIA
DEFINITA "GRUPPO FINANZIARIO PRIVATO AL QUADRO SOCIETARIO
DELL'ALLUVER DI VERRES. (Interpellanza).
PRESIDENTE
: Do lettura dell'interpellanza in oggetto
presentata dai Consiglieri Torrione e Pascale:
INTERPELLANZA
Una recente notizia di stampa sulla drammatica crisi
dell'ALLUVER di Verrès ha riportato alla ribalta un aspetto oscuro
della vicenda di detta società. Secondo tali notizie, infatti, nel
settembre del 1983 una finanziaria definita "Gruppo Finanziario
Privato" versa 630 milioni ed entra nel quadro societario
dell'ALLUVER senza però mai recitare un ruolo di partecipazione
attiva nella gestione della società.
Dal momento che la Regione, tramite la FINAOSTA, ha aumentato
in tale occasione la partecipazione azionaria a 315 milioni per
poter mantenere la quota del 35% nell'ambito del capitale sociale,
si presume che l'operazione sia stata vagliata accuratamente sotto
tutti gli aspetti compreso quello relativo alla solidità
finanziaria del nuovo Gruppo - la cui trasparenza della proprietà
doveva quindi essere stata preventivamente accertata.
Tutto ciò premesso i sottoscritti Consiglieri
INTERPELLANO
l'Assessore competente per conoscere:
1)
i nomi dei Soci del "Gruppo Finanziario
Privato";
2)
i motivi della mancata partecipazione dei
rappresentanti di tale Gruppo al Consiglio di Amministrazione della
Società;
3)
in quale modo detto Gruppo ha motivato il proprio
ritiro dalla Società stessa agli altri Soci e alla
FINAOSTA.
PRESIDENTE
: La parola al Consigliere Torrione; ne ha
facoltà.
TORRIONE - (P.S.I.):
La nostra interpellanza, come
precisato, nasce da una notizia comparsa sul quotidiano "La
Stampa", pagina locale, di domenica 8.1.1984: parlando dell'ALLUVER
"La Stampa" titolava "Affarista versò 630 milioni e poi se ne andò
dall'ALLUVER". Già il titolo poteva dare un minimo di precisazione
con quella parola "l'affarista se ne va": viene in Valle d'Aosta,
si insedia, versa 630 milioni e se ne va. Questa figura di
industriale benefattore poteva anche andarci bene, nel senso che
uno può versare i propri soldi in qualsiasi attività, non ricavarne
nessun utile, e andarsene tranquillamente. Raramente ho visto
personaggi così disponibili a lasciare i propri soldi in imprese
poco vantaggiose, ma nella storia del processo di
industrializzazione della Valle, storia molto travagliata e
difficile, possiamo appunto annoverare anche un capitolo di questo
genere.
Il discorso ci ha un po' preoccupati perché nell'ALLUVER è
presente in maniera massiccia la FINAOSTA, questa finanziaria della
Regione, e tra l'altro - sempre stando alla notizia di stampa, per
non essere frainteso, per non voler fare della polemica inutile -
citerò testualmente quanto allora scriveva il giornale, anzi
l'articolista: "Nella complicata e sofferta storia dell'ALLUVER vi
è anche un misterioso apporto di denaro avvenuto nel settembre
dello scorso anno. La Giunta regionale con una delibera del 30
settembre chiese alla FINAOSTA, finanziaria regionale che ha il 35%
delle azioni ALLUVER, di aumentare a 315 milioni la propria
partecipazione di capitali, iscrivendoli sul capitolo "Gestione
Speciale". Intanto il capitale sociale della fabbrica di Verrès era
stato aumentato da 270 milioni a un miliardo e 215 milioni perché
nella società era entrato un non meglio definito Gruppo Finanziario
Privato con 630 milioni. L'operazione doveva rappresentare la
salvezza per lo stabilimento. Ma da settembre ad oggi il Gruppo
Finanziario Privato è rimasto nell'ombra e nessun suo
rappresentante ha mai partecipato al Consiglio di amministrazione
della società. Ora il gruppo si è definitivamente ritirato
dall'affare, ha però lasciato il capitale già speso perché non più
interessato".
Un capitolo bizzarro, commenta l'articolista.
Ora, la bizzarria è un conto, 630 milioni sono un altro. Il
discorso, ripeto, aveva questo aspetto un po' misterioso, ma un
tocco di suspence in certe vicende non guasta se non avesse avuto
dei risvolti tragici per l'azienda. Conosciamo, e non sto qui a
ripeterlo, il discorso dell'ALLUVER, e in questo contesto
estremamente travagliato, di cui ci siamo occupati anche
recentemente, si infila una voce, una voce che non può non
preoccuparci. Perché? Perché, qualcuno mormora, dietro questo
Gruppo Finanziario privato si nascondono in realtà due persone:
una, il noto impresario della Bassa Valle Giuliano Follioley, che,
sempre secondo quanto si mormora nei bar, avrebbe partecipato a
questa operazione finanziaria con un esborso di 310 milioni;
l'altra Società o parte della Società, o un rappresentante della
Società che gestisce il Casinò di St. Vincent (qualcuno fa il nome
di un certo Chamonal) che avrebbe contribuito per la restante
parte, cioè 320 milioni.
Mi auguro, e lo dico sinceramente, che queste voci siano
smentite. Perché siano smentite? Perché l'ALLUVER non ha certo
bisogno di essere caricata da un'ombra di sospetto.
E' vero che ognuno di noi può essere azionista di qualsiasi
società - non è una mia affermazione, ma qualcun altro l'ha già
fatta, in quest'aula, in risposta proprio a una mia domanda - per
cui non mi stupisco se due personaggi, Chamonal o chi per esso
della SITAV e Follioley, siano entrati nella società che doveva
salvare l'ALLUVER. Mi preoccupa perché pare che tutta l'operazione,
a quel che dice il giornale, dell'aumento di capitale della
FINAOSTA sia stata in funzione dell'entrata di questi due signori.
E a questo punto mi chiedo se la Giunta regionale era a conoscenza
di questo aspetto, se l'operazione è andata avanti, perché è andata
avanti, in base a quali possibilità di trasparenza della proprietà
la FINAOSTA abbia poi potuto avvallare l'operazione del Gruppo
Finanziario privato o di chi ci stava dietro.
Questo lo dico perché ritengo che in questo caso esista anche
una qualche responsabilità nella conduzione di questa operazione da
parte di coloro che l'hanno avallata. E lo dico perché questa
situazione di confusione estrema nella gestione della politica
industriale ci avrebbe portato a scrivere un capitolo poco
edificante quale quello dell'ALLUVER. Perché - ed è la domanda che
io pongo alla Giunta - questi due noti imprenditori, se è vero che
sono loro, sono entrati per salvare questa società? Prima
domanda.
Perché la Finanziaria FINAOSTA non ha operato quei controlli
necessari ed ha avallato un aumento di capitale per favorire questo
tipo di operazione? Seconda domanda.
E soprattutto perché poi questi signori, insalutati ospiti,
hanno versato 630 milioni, che nonostante la svalutazione della
lira sono pur sempre una certa cifra, hanno partecipato (rettifico,
perché mi è stato detto che invece hanno partecipato a qualche
Consiglio di amministrazione), hanno preso la valigia e se ne sono
andati?
Io credo che sia opportuno che su questa vicenda si faccia un
minimo di chiarezza, in primo luogo nell'interesse dei lavoratori
dell'ALLUVER che sono in quella tragica situazione che tutti
conosciamo; in secondo luogo per evitare che operazioni di questo
tipo possano ripetersi (io mi auguro che non si ripetano); terzo,
per evitare che si leghi, per qualche verso, il Casinò anche al
processo di industrializzazione della Valle.
Perché dico questo? Perché con quel po' po' di proliferazione di
società che stanno emergendo e nelle quali troviamo sempre i soliti
personaggi che poi gestivano la Casa da Gioco, non vorrei che qui,
proseguendo di questo passo, si scopra che questi signori stavano
mettendo veramente le mani sulla Valle d'Aosta. Perché, mi chiedo,
quale interesse aveva il Casinò di St. Vincent a entrare in una
gestione che si presentava fallimentare come quella dell'ALLUVER,
se non, visto che questi non sono dei benefattori, per motivi o per
obiettivi che io non riesco a spiegare? Tutto qui.
Mi auguro che le risposte della Giunta siano quanto mai precise
e puntuali e non ho motivo per dubitare che non lo siano.
Mi consenta, signor Presidente, di concludere con una battuta,
mutando il vecchio detto "il diavolo fa le pentole e non i
coperchi": mi auguro che nella vicenda dell'ALLUVER, si continuino
a fare le pentole e i coperchi non li facciano né Chamonal né
Follioley. Grazie.
PRESIDENTE
: La parola al Presidente della Giunta; ne ha
facoltà.
ROLLANDIN - (U.V.):
C'est un peu naïf, sans doute, de
présenter le problème de l'ALLUVER comme une belle représentation
théâtrale, où il y a une série d'acteurs qui jouent leur pièce.
En effet, en regardant la chose d'un certain point de vue, ça
pourrait être même possible, et comme on était à la Veille de Noël,
ça pourrait être un cadre de Noël! Mais je pense que les questions
posées sont assez sérieuses, et surtout les problèmes qui
intéressent les Conseillers qui ont fait cette interpellation sont
dus à la nécessité de savoir pourquoi cette chose a été faite.
Alors, avant tout il faut faire une prémisse: la question de
l'ALLUVER, en effet l'ALLUVER, comme société et comme possibilité
de marché, était une société saine. Il y a eu, malheureusement,
depuis quelques mois, à cause du problème de la gestion, des
difficultés que nous connaissons, et c'est justement à cause de ces
difficultés qu'il y avait eu, de la part de l'administration
régionale, la tentative de trouver quelqu'un qui puisse apporter à
nouveau du capital financier pour maintenir cette société et pour
pouvoir donner un espoir; justement, à cause de ça on avait
intéressé des privés pour voir s'ils étaient disponibles à
intervenir financièrement dans la question de l'ALLUVER.
Donc la raison c'était justement de voir si c'était possible de
donner la possibilité à la société d'avoir du temps.
Malheureusement les choses nous les connaissons, il y a eu des
difficultés supplémentaires, et ceux qui ont donné leur
disponibilité pour verser à la société les 60 millions ont
démontrer, dans ce cas, que leur titre n'était pas sûrement
correcte, dire qu'ils étaient des affairistes c'est vraiment, à ce
point, un peu naïf. Mais je n'entre pas dans le mérite des
appellations qui ont été données aux intéressés, et je dis que la
Junte n'avait aucune intention de maintenir le mystère sur les
intéressés à ce problème, car je dis que un des personnages qui
avaient été intéressés c'était, comme disait avant Torrione,
l'entrepreneur Follioley. J'avais dis quelle pouvait être une des
raisons pour laquelle on pouvait prévoir qu'il y avait quelques
possibilités pour l'ALLUVER de trouver un marché, tenant compte du
fait, et je le répète, que la position était bonne, et que
malheureusement c'était comme disait Torrione: il fallait terminer
le produit, mais il manquait (et il manque encore) de l'argent pour
terminer une certaine partie du produit qui peut être vendu et qui
peut donc donner un certain revenu.
Alors, ceux qui ont participé à cette société et qui ont donc
versé les 630 millions c'est le groupe Follioley, et pour l'autre
partie de l'argent, il a été versé de la part, ici je dis de la
part d'un groupe qui semble faire revenir à Chamonal.
Pour ce qui concerne ces observations faites de la part du
Conseiller Torrione sur les dangers que cette opération pouvait
donner: oui, certains dangers, d'un certain côté, peuvent être
partagés, car je pense que chaque fois qu'il
y
a une
intervention des privés, et à ce moment, je sais et je le dis
encore une fois, malheureusement quand on voit les sociétés du
Casino on a tout de suite la tentation de dire que c'est quelque
chose de mauvais, quelque chose qu'il ne fallait pas faire, mais je
dis que, d'autre part, il y a six mois on voyait les choses sous
une autre perspective.
L'intéressant, on l'a dit plusieurs fois, au niveau des
entreprises régionales, c'est qu'on sollicite maintes fois d'avoir
l'intervention des privés, et si pour un choix qui est à eux ils
ont voulu intervenir dans cette question (qui après,
malheureusement, a eu des difficultés), nous regrettons non pas, et
non seulement pour la question que cet argent est fini comme nous
connaissons, mais pour l'entreprise même, pour la question que là
il y aura encore des difficultés: ça c'est la chose qui nous
déplait le plus.
Donc, sur les questions aux quelles je peux répondre, j'ai
cherché de donner une réponse. Je peux comprendre qu'elles ne sont
pas si exhaustives que le Conseiller Torrione pourrait prétendre,
mais je pense quand même d'avoir donné des éclaircissement sur ce
problème, qui, comme disait auparavant le Conseiller Torrione,
semblait quelque chose de si mystérieux.
Le problème des rapports entre sociétés: je n'entre pas dans des
questions qui sont des choix des sociétés intéressés.
PRESIDENTE
: La parola al Consigliere Torrione; ne ha
facoltà.
TORRIONE - (P.S.I.):
Io ringrazio il Presidente della
Giunta perché devo riconoscere che la sua risposta è esauriente,
precisa, nel senso che ha risposto a quelli che erano gli
interrogativi da noi posti.
Voglio fare a voce alta, come membro di questo Consiglio, alcune
riflessioni, che vanno pur sempre portate all'attenzione e alla
meditazione di tutti noi. Il fatto più discutibile di questa
vicenda, signor Presidente, è che i due imprenditori che hanno
giudicato sana l'azienda e che sono entrati nel momento in cui
questa pare avesse non solo un problema di liquidità immediata (lei
me l'ha confermato) questi due imprenditori, dicevo,
improvvisamente, nonostante avessero giudicato a monte l'operazione
come vantaggiosa, hanno abbandonato la partita, lasciando 630
milioni. Posso capire che, in parte, sia un comportamento
giustificato, visto che uno dei soci è temporaneamente impedito a
partecipare all'attività del Gruppo finanziario, poiché è stato
coinvolto in una vicenda come quella del Casinò!
Condivido anche la sua ipotesi di sollecitare: mi sembra fosse
un discorso molto significativo quello fatto dall'Assessore
Pollicini, che criticava un certo tipo di imprenditoria che in
questa Regione cerca di portare a casa qualcosa, ma quando si
tratta di esporsi in prima persona trova delle grosse difficoltà.
E' vero, è uno dei lati negativi di una certa imprenditoria (non di
tutta), che è presente nella nostra Regione. Questa inversione di
tendenza poteva anche essere una utile indicazione per coloro che
avevano la possibilità, o avevano giudicato l'opportunità di
reinvestire i loro capitali in Valle.
Signor Presidente, qui però lei mi consentirà l'unica e sola
disgressione che mi porta a Follioley: per carità, è un
imprenditore, lavora in Valle, bene ha fatto a investire nella
società ALLUVER attraverso una partecipazione che lo ha esposto,
tra l'altro, per un bel po' di soldi!
L'altro discorso su cui io mi permetto di riflettere e di far
riflettere il Consiglio, è quello che conduce alla SAISET, perché
allora tutte le perplessità che in questo Consiglio si sono
sollevate erano obiettivamente delle perplessità più che
giustificate. La SAISET, a parte il fatto che la trasparenza di
questa società deve ancora emergere, la troviamo invischiata in un
sacco di altre imprese, per cui il giudizio non può che essere di
perplessità; obiettivamente vediamo che nella società di incremento
turistico, nella società del trasporto rifiuti, nella società di
altro tipo, e anche nella stessa ALLUVER troviamo la presenza del
Casinò. Questo ci deve far riflettere sul fatto che siamo di fronte
ad una società che perlomeno gestisce una parte di questo
intreccio, perché in questa intersecazione di società troviamo una
volta il Prof. Masi, l'altra volta Chamonal, qualche parente
dell'uno, qualche parente dell'altro.
Obiettivamente noi riteniamo che questo debba costituire un
elemento di valutazione anche da parte della Giunta quando
sollecita, tramite la FINAOSTA, alcuni interventi, perché poi non
ci si debba accorgere che l'imprenditore deve essere uno che ha non
solo una solidità finanziaria, ma anche di un certo tipo e
garantisca effettivamente la sua partecipazione azionaria non con
la volontà di effettuare veramente degli investimenti nella nostra
Valle.
Per il momento ci dichiariamo soddisfatti della risposta del
Presidente, la offriremo come ulteriore meditazione alla attenzione
del Gruppo socialista, e vedremo se non è il caso di fare su questo
argomento un ulteriore piccolo ragionamento. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK