Consiglio Regionale della Valle d'Aosta - Oggetto del Consiglio n. 467 del 5 ottobre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 467 del 5 ottobre 1981 - Resoconto
OGGETTO N. 467/81 - PROPOSTA DI REGOLAMENTO CONCERNENTE:
"REGOLAMENTO PER LA CONCESSIONE DEI CONTRIBUTI PREVISTI DALLE LEGGI
REGIONALI 29 NOVEMBRE 1978, N. 59 (MODIFICATA DALLA LEGGE REGIONALE
22 GIUGNO 1981, N. 35) E 28 MARZO 1979, N. 14 A FAVORE DELLE
IMPRESE COMMERCIALI".
Presidente
- La parola all'Assessore all'Industria,
Commercio, Artigianato e Trasporti, Chabod.
Chabod
(DC)
- Come i Consiglieri possono vedere
dall'allegato parere della Commissione, è stato proposto un
emendamento che poi illustrerà il Consigliere Maquignaz, Presidente
della Commissione. Io vorrei solo far aggiungere all'art. 2, dopo
le parole:
"le imprese esercenti attività alberghiere e
pensionistiche"
, le parole:
"d'intesa con l'Assessorato al
Turismo".
Quindi, in definitiva, esso recita:
"le imprese
esercenti attività alberghiere e pensionistiche, d'intesa con
l'Assessorato al Turismo, limitatamente ai locali in cui sono
somministrati alimenti e bevande, purché questi siano aperti al
pubblico e quindi in possesso delle prescritte
autorizzazioni".
Per il resto vale la relazione allegata.
Presidente
- È aperta la discussione generale
sull'oggetto n. 20/bis.
La parola al Consigliere Maquignaz, nella sua qualità di
Presidente della Commissione, che come sapete ha proposto un
emendamento.
Maquignaz
(DP)
- Soltanto per illustrare
brevemente l'emendamento presentato dalla Commissione consiliare
permanente per lo Sviluppo Economico; questo emendamento è stato
proposto essenzialmente per tutelare gli agenti e i rappresentanti
di commercio iscritti nel ruolo effettivo e per evitare che persone
che poi di fatto non esercitano questa attività possano usufruire
di agevolazioni regionali. Quindi, nella sostanza, gli agenti e i
rappresentanti di commercio che non sono iscritti al ruolo
effettivo non potranno avere l'agevolazione regionale qualora non
dimostrino di avere esercitato l'attività commerciale per almeno un
anno; quindi dovranno documentare la loro attività, con lettera di
incarico e fatture relative alle provvigioni.
Presidente
- Colleghi Consiglieri, è aperta la
discussione generale. C'è qualcuno che chiede la parola? La parola
al Consigliere Tonino.
Tonino
(PCI)
- Essenzialmente per dire che siamo
d'accordo su questo regolamento che è stato una volta tanto ben
digerito in Commissione e discusso in tutti i suoi aspetti;
l'emendamento è frutto di una serie di perplessità avanzate anche
in Commissione.
Quello che voglio chiedere all'Assessore è di presentare ogni
tanto in Consiglio anche un bilancio degli effetti di queste leggi
regionali; probabilmente non è possibile farlo oggi, forse è troppo
chiedere all'Assessore all'Industria, Commercio, Artigianato e
Trasporti, Chabod di avere in mente come ha funzionato la legge,
quali sono i settori che hanno richiesto più mutui, quali sono i
tipi di interventi effettuati; però è indispensabile, se posso
chiederlo all'Assessore Chabod, che in un'altra occasione sia fatta
una relazione sull'efficacia di questa legge, in modo che la
casistica degli interventi ci possa servire per proporre
eventualmente delle modifiche alla legge o al suo regolamento di
applicazione.
Presidente
- Altri che intendono prendere la parola?
Nessuno chiede la parola?
L'Assessore all'Industria, Commercio, Artigianato e Trasporti,
Chabod ha presentato un emendamento; il Consigliere Maquignaz, a
nome della Commissione, ha illustrato un altro emendamento; quello
proposto dall'Assessore Chabod lo leggerò al momento in cui
voteremo l'art. 2, non credo che valga la spesa farne una
pubblicazione perché è solo un inciso:
"d'intesa con
l'Assessorato al Turismo"
nel 6° comma. Quello della
Commissione illustrato dal Consigliere Maquignaz è allegato, nel
parere della Commissione, alla proposta di regolamento.
Possiamo considerare chiusa la discussione generale?
L'Assessore all'Industria, Commercio, Artigianato e Trasporti,
Chabod, intende prendere la parola?
La parola all'Assessore Chabod.
Chabod
(DC)
-Solo per tranquillizzare il
Consigliere Tonino che se oggi non sono in grado di rispondere a
quanto lui ha richiesto, farò subito e porterò due relazioni: una
per l'artigianato e una per il commercio.
Presidente
- Passiamo all'esame dell'articolato.
Do lettura dell'art. 1:
Articolo 1
A norma del punto 3) dell'art. 3, della legge regionale 29
novembre 1978, n. 59 modificata dalla legge regionale 22 giugno
1981, n. 35, sono finanziabili le piccole e medie imprese esercenti
il commercio di beni nonché la somministrazione al pubblico di
alimenti e bevande.
Si intendono per piccole e medie imprese quelle aventi in
tutto il territorio nazionale non più di 5 punti di vendita e un
numero complessivo di dipendenti non superiore a:
n. 300 - se operano all'ingrosso;
n. 150 - se operano al dettaglio;
n. 200 - se esercitano la somministrazione al pubblico di
alimenti e bevande.
Per le imprese esercenti il commercio di prodotti petroliferi
l'individuazione come piccole e medie viene effettuata sulla base
della sola cubatura di tutti i depositi a loro disposizione che non
può essere superiore a:
m
3
5000 per prodotti petroliferi liquidi;
m
3
250 per i gas petroliferi liquefatti (metano,
propano, tutano).
Per le imprese esercenti il commercio all'ingrosso sono da
considerarsi punti di vendita i locali dove si svolge la vendita,
con accesso riservato ai soggetti di cui all'art. 1 della legge
426/71, e non anche ai magazzini di deposito.
Presidente
- Colleghi Consiglieri, qualcuno chiede la
parola? Ci sono dichiarazioni di voto?
Metto in approvazione l'art. 1.
Esito della votazione:
Presenti: 23
Votanti: 23
Maggioranza: 12
Favorevoli: 23
Il Consiglio approva all'unanimità.
Presidente
- Do lettura dell'art. 2
Articolo 2
Sono ritenuti ammissibili al contributo regionale:
-
i commissionari ortofrutticoli, come grossisti
ortofrutticoli;
-
i rivenditori di riviste e giornali, purché in possesso
delle prescritte autorizzazioni;
-
le imprese esercenti attività miste che presentino
programmi commerciali autonomamente valutabili;
-
i titolari di fondi, per l'attività commerciale,
intestatari di autorizzazione per la vendita di generi
alimentari;
-
le imprese esercenti l'attività di somministrazione al
pubblico di alimenti e bevande nelle quali detta attività viene
effettuata congiuntamente a quella di trattenimento e di
svago;
-
le imprese esercenti attività alberghiere e pensionistiche
limitatamente ai locali in cui sono somministrati alimenti e
bevande, purché questi siano aperti al pubblico e quindi in
possesso delle prescritte autorizzazioni.
Non sono invece ammissibili a contributo:
-
le imprese esercenti attività commerciali alle quali
partecipino imprese pubbliche con maggioranza relativa al
capitale;
-
le imprese che esercitano la vendita per corrispondenza,
quando resta propria dell'azienda produttrice;
-
le imprese di pubblicità, marketing, elaborazione dati,
assicurazioni ed organizzazioni viaggi;
-
i laboratori artigianali, anche se annessi ed esercizi
commerciali (ad es. laboratori di pasticcerie, forni, orologerie,
auto officine, ecc.);
-
i consorzi agrari;
-
i magazzini generali;
-
le aziende di autotrasporto;
-
le aziende di spedizione;
-
le case di cura;
-
i centri di analisi mediche e di cure fisiche;
-
le agenzie di distribuzione di giornali e riviste;
-
i centri sportivi.
Presidente
- Al sesto alinea dell'art. 2 c'è un
emendamento proposto dall'Assessore all'Industria, Commercio,
Artigianato e Trasporti, Chabod; si tratta di un emendamento
aggiuntivo delle parole:
"d'intesa con l'Assessorato al
Turismo"
da inserire dopo le parole:
"le imprese esercenti
attività alberghiere e pensionistiche".
Metto in approvazione l'emendamento testé illustrato.
Esito della votazione:
Presenti: 23
Votanti: 23
Maggioranza: 12
Favorevoli: 23
Il Consiglio approva all'unanimità.
Presidente
- Do lettura dell'emendamento proposto dalla
Commissione Consiliare permanente per lo Sviluppo Economico ed
illustrato dal Consigliere Maquignaz: alla fine dell'art. 2 è
aggiunto il seguente nuovo alinea:
"gli agenti e rappresentanti
di commercio non iscritti a ruolo effettivo o che non siano in
grado di documentare (con lettera d'incarico e fatture relative
alle provvigioni) l'esercizio dell'attività da almeno un
anno"
.
Vi sono dichiarazioni di voto?
Metto in approvazione l'emendamento testé letto.
Esito della votazione:
Presenti: 24
Votanti: 24
Maggioranza: 13
Favorevoli: 24
Il Consiglio approva all'unanimità.
Presidente
- Do lettura dell'art. 2 così emendato:
Articolo 2
Sono ritenuti ammissibili al contributo regionale:
-
i commissionari ortofrutticoli, come grossisti
ortofrutticoli;
-
i rivenditori di riviste e giornali, purché in possesso
delle prescritte autorizzazioni;
-
le imprese esercenti attività miste che presentino
programmi commerciali autonomamente valutabili;
-
i titolari di forni, per l'attività commerciale,
intestatari di autorizzazione per la vendita di generi
alimentari;
-
le imprese esercenti l'attività di somministrazione al
pubblico di alimenti e bevande nelle quali detta attività viene
effettuata congiuntamente a quella di trattenimento e di
svago;
-
le imprese esercenti attività alberghiere e pensionistiche,
d'intesa con l'Assessorato al Turismo, limitatamente ai locali in
cui sono somministrati alimenti e bevande, purché questi siano
aperti al pubblico e quindi in possesso delle prescritte
autorizzazioni.
Non sono invece ammissibili a contributo:
-
le imprese esercenti attività commerciali alle quali
partecipino imprese pubbliche con maggioranza relativa al
capitale;
-
le imprese che esercitano la vendita per corrispondenza,
quando questa sia propria dell'azienda produttrice;
-
le imprese di pubblicità, marketing, elaborazione dati,
assicurazioni ed organizzazione viaggi;
-
i laboratori artigianali, anche se annessi ad esercizi
commerciali (ad es. laboratori di pasticceria, forni, orologerie,
auto officine, ecc.);
-
i consorzi agrari;
-
i magazzini generali;
-
le aziende di autotrasporto;
-
le aziende di spedizione;
-
le case di cura;
-
i centri di analisi mediche e di cure fisiche;
-
le agenzie di distribuzione di giornali e riviste;
-
i centri sportivi;
-
gli agenti e rappresentanti di commercio non iscritti a
ruolo effettivo o che non siano in grado di documentare (con
lettera d'incarico e fatture relative alle provvigioni) l'esercizio
dell'attività da almeno un anno.
Presidente
- Metto in approvazione l'art. 2 nel testo
emendato:
Esito della votazione:
Presenti: 24
Votanti: 24
Maggioranza: 13
Favorevoli: 24
Il Consiglio approva all'unanimità.
Presidente
- Do lettura dell'art. 3.
Articolo 3
Le domande per ottenere i contributi in conto interessi
previsti dalla legge regionale 29 novembre 1978, n. 59, modificata
dalla legge regionale 22 giugno 1981, n. 35, devono essere redatte
su appositi moduli predisposti dall'Assessorato regionale
all'Industria, Commercio, Artigianato e Trasporti e a questo
presentate in duplice copia, di cui la prima in competente bollo;
le domande dovranno contenere le informazioni atte ad individuare
le imprese richiedenti, tra le quali la denominazione, la natura
giuridica, la sede, il domicilio e il numero di codice fiscale, il
numero dell'iscrizione nel registro delle ditte e la natura
dell'attività commerciale svolta.
Presidente
- Metto in approvazione l'art. 3.
Esito della votazione:
Presenti: 25
Votanti: 25
Maggioranza: 13
Favorevoli: 25
Il Consiglio approva all'unanimità.
Presidente
- Do lettura dell'art. 4.
Articolo 4
Le domande devono essere corredate di progetti, relazioni e
documenti atti a fornire una chiara illustrazione dei programmi di
investimento per i quali viene richiesto l'intervento regionale e
devono essere munite dell'impegno di produrre le fatture
debitamente quietanzate al completamento dei previsti lavori ed
avvenuto acquisto di macchinari, attrezzature, arredamenti,
automezzi e scorte.
Gli automezzi ammessi a contributo sono solamente quelli che
costituiscono beni strumentali necessari all'esercizio delle
imprese.
Nel caso in cui i lavori di impianto, ampliamento o
ammodernamento dei locali da adibire ad attività commerciale siano
stati eseguiti dall'impresa commerciale stessa con mano d'opera
propria è necessaria la presentazione di apposita relazione
accompagnata da computo metrico estimativo e dalle fatture
concernenti il materiale acquistato.
Non rientrano nelle agevolazioni previste dalla legge
regionale 29 novembre 1978, n. 59 modificata dalla legge regionale
22 giugno 1981, n. 35, i contratti stipulati sotto forma di
"leasing".
Presidente
- Metto in approvazione l'art. 4.
Esito della votazione:
Presenti: 25
Votanti: 25
Maggioranza: 13
Favorevoli: 25
Il Consiglio approva all'unanimità.
Presidente
- Do lettura dell'art. 5.
Articolo 5
Le domande devono contenere l'impegno da parte delle imprese
a mantenere la destinazione dichiarata e a non alienare o cedere i
beni per i quali vengono richiesti i finanziamenti, escluse le
scorte, prima che siano decorsi i termini di estinzione dei mutui
concessi dagli Istituti di Credito, sotto pena di restituzione
all'Amministrazione regionale dell'ammontare dei contributi
percepiti.
In caso di locazione di beni immobili ammissibili ai benefici
delle provvidenze previste dalla legge possono essere ammessi a
fruire dei benefici stessi i locatori titolari
dell'esercizio.
Presidente
- Metto in approvazione l'art. 5.
Esito della votazione:
Presenti: 25
Votanti: 25
Maggioranza: 13
Favorevoli: 25
Il Consiglio approva all'unanimità.
Presidente
- Do lettura dell'art. 6.
Articolo 6
L'Assessorato regionale dell'Industria, del Commercio,
dell'Artigianato e dei Trasporti, procederà all'istruttoria delle
domande medesime valutando la corrispondenza delle richieste di
finanziamento alle esigenze delle imprese, ne trasmetterà una copia
agli istituti di credito convenzionati e, sulla base delle
decisioni da questi adottate le sottoporrà all'esame della Giunta
regionale per la ammissione in linea di massima ai benefici
regionali previsti dalla legge suindicata.
Presidente
- Metto in approvazione l'art. 6.
Esito della votazione:
Presenti e votanti: 25
Maggioranza: 13
Favorevoli: 25
Il Consiglio approva all'unanimità.
Presidente
- Do lettura dell'art. 7.
Articolo 7
L'Assessorato provvederà ad accertare l'esecuzione dei piani
di investimento proposti dalle imprese e comunicherà agli istituti
di credito il nulla osta della Regione al perfezionamento delle
operazioni di finanziamento.
Presidente
- Metto in approvazione l'art. 7.
Esito della votazione:
Presenti e votanti: 25
Maggioranza: 13
Favorevoli: 25
Il Consiglio approva all'unanimità.
Presidente
- Do lettura dell'art. 8.
Articolo 8
Gli Istituti di Credito, deliberata la concessione dei
finanziamenti provvederanno a comunicare all'Assessorato l'entità
delle somme corrispondenti ai contributi regionali previsti
dall'art. 1 della citata legge regionale, affinché l'Assessorato
stesso possa proporre alla Giunta regionale l'adozione dei
conseguenti provvedimenti deliberativi di concessione e
liquidazione delle somme richieste.
Il presente regolamento sarà pubblicato nel Bollettino
Ufficiale della Regione.
È fatto obbligo a chiunque spetti di osservarlo e di farlo
osservare.
Presidente
- Metto in approvazione l'art. 8.
Esito della votazione:
Presenti e votanti: 25
Maggioranza: 13
Favorevoli: 25
Il Consiglio approva all'unanimità.
Presidente
- C'è qualcuno che chiede la parola? Ci sono
dichiarazioni di voto prima della votazione a scrutinio
segreto?
Si passa pertanto alla votazione segreta sul complesso del
regolamento.
Votazione segreta
Esito della votazione:
Presenti e votanti: 26
Maggioranza: 14
Favorevoli: 23
Contrari: 3
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK