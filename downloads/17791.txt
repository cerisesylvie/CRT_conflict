Consiglio Regionale della Valle d'Aosta - Oggetto del Consiglio n. 953 del 17 novembre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Precedente
Successivo
Resoconto integrale del dibattito dell'aula
Oggetto del Consiglio n. 953 del 17 novembre 1999 - Resoconto
OGGETTO N. 953/XI Mancata approvazione da parte della Giunta
regionale della nuova pianta organica dell'ARPA.
(Interrogazione)
Interrogazione Preso atto dell’avvenuta
definizione della nuova pianta organica
dell’A.R.P.A. - Agenzia regionale per la protezione
dell’Ambiente - da parte del Direttore generale
dell’Agenzia stessa;
A conoscenza della mancata approvazione della suddetta pianta
organica da parte della Giunta regionale, come previsto dalla legge
regionale 4 settembre 95, n. 41;
i sottoscritti Consiglieri regionali
Interrogano
la Giunta regionale e l’Assessore competente per
conoscere:
- perché non è stata ancora approvata la nuova pianta organica
proposta dal Direttore generale dell’A.R.P.A.;
- i tempi entro i quali sarà approvata in modo da dare
all’A.R.P.A. il personale e le figure professionali
necessarie al proprio funzionamento.
F.to: Beneforti - Squarzino Secondina
PrésidentLa parole à l'Assesseur à la santé, au bien-être et
aux politiques sociales, Vicquéry.
Vicquéry (UV)
Sarò molto breve. Premesso che la Giunta
regionale ha approvato nella seduta dell'8 novembre 1999, il giorno
stesso in cui è stata depositata l'interpellanza, e vi assicuro che
è un puro caso perché l'assessorato non ne era a conoscenza, la
pianta organica dell'ARPA, si precisa che la proposta formale da
parte del direttore generale dell'ARPA, contenente la
determinazione della nuova pianta organica, è contenuta nel
provvedimento del direttore generale n. 413 del 25 ottobre 1999
pervenuto alla struttura regionale competente in data 26
ottobre.
Tutta la documentazione precedentemente inviata all'assessorato
da parte dell'ARPA conteneva semplici indicazioni per la
rideterminazione della detta pianta organica, predisposta sulla
base dei risultati dell'indagine rivolta alla determinazione dei
carichi di lavoro così come peraltro espressamente previsto dalla
legge n. 41/95.
Tali indicazioni erano principalmente finalizzate a concordare
preventivamente con l'Amministrazione regionale le necessità di
revisione della pianta organica sia in termini numerici che in
termini di nuove professionalità da inserire in relazione alle
nuove intervenute necessità derivanti dai compiti assegnati
all'ARPA.
Concludo dicendo che sicuramente la rideterminazione della
pianta organica permetterà all'ARPA di uscire da questo regime di
consulenze e di convenzioni che, se andava bene in una fase di
decollo dell'attività stessa, sicuramente non poteva continuare a
regime.
Questo permetterà sicuramente di aumentare la professionalità e
di dare un assetto stabile ai giovani professionisti che lavorano
in questa struttura di cui dobbiamo dare atto della loro assoluta
professionalità.
Président
La parole au Conseiller Beneforti.
Beneforti (PVA-cU)
Prendo atto della risposta
dell'Assessore, sono anch'io a conoscenza del testo della delibera
che la Giunta ha approvato nella seduta dell'8 novembre, delibera
che contiene la nuova pianta organica dell'ARPA.
C'è solo da rilevare che era da maggio che l'ARPA attendeva una
definizione della pianta organica e fino al 4 novembre, data in cui
abbiamo presentato quest'interrogazione, non aveva avuto risposte
definitive. Questo ci è stato comunicato da coloro che operano
all'interno dell'ARPA. Prendiamo atto che il problema è stato
risolto e la ringraziamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK