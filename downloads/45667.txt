Consiglio Regionale della Valle d'Aosta - Oggetto del Consiglio n. 2322 del 19 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Strade di interesse regionale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2322 del 19 aprile 2023 - Resoconto
OGGETTO N. 2322/XVI - Interrogazione: "Lavoro svolto dal
Tavolo tecnico-giuridico per la soluzione dei problemi di
percorrenza della rete sentieristica e poderale della
regione".
Bertin (Presidente) -
Punto n. 13. Risponde l'assessore
Carrel.
Carrel (PA) -
Rimaniamo in tema di consorzi, perché,
parlando di questo tema, non possiamo che parlare della
responsabilità anche che hanno i presidenti dei consorzi sulle
strade poderali che percorrono la nostra regione e che sono
sicuramente un'opportunità dal punto di vista turistico molto
importante ma che dobbiamo cercare di capire come gestire dal punto
di vista di responsabilità penali e civili proprio per non gravare
su tutti quelli che possono essere gli sviluppi necessari e utili
che la Regione Valle d'Aosta deve porre in essere sui presidenti
dei consorzi, che, ha ben ricordato il collega precedentemente,
danno la disponibilità e lavorano, spesso gratuitamente,
prendendosi delle responsabilità in capo.
Venendo all'interrogazione e alla domanda posta dai colleghi
Foudraz e Lavy, ci tengo a sottolineare che vi è stato uno studio
da cui è partito il tutto, uno studio che è stato presentato
dall'Università della Valle d'Aosta il 7 dicembre del 2022 e in
base a questo studio è stato poi predisposto e approvato un Tavolo
di lavoro del quale fanno parte diversi organi che rappresentano
sia l'Amministrazione regionale, il Dipartimento risorse naturali,
il Dipartimento turismo, sport e commercio, quindi l'Assessorato
del turismo, sport e commercio, il Dipartimento legislativo, in
quanto ovviamente è una tematica che riguarda direttamente le
norme, quindi è necessario il supporto del Legislativo e poi
ovviamente il CELVA in quanto i Comuni sono responsabili e tutti i
consorzi.
All'interno di questo Tavolo è stato deciso di effettuare un
tavolo ristretto per cercare di andare a proporre al tavolo
allargato delle soluzioni e cercare di essere un po' più rapidi
nell'esame del panorama nazionale, perché dobbiamo contenere la
nostra analisi nel panorama nazionale per rimanere fedeli alle
norme nazionali. Se andiamo a paragonare quello che potrebbe
essere, come potremmo affrontare questa problematica guardando
all'estero, ovviamente dobbiamo tenere in considerazione che vi
sono delle norme nazionali diverse all'estero, quindi ci siamo
limitati a guardare quello che fanno le altre Regioni e ad
approfondire quello che stanno facendo le altre Regioni.
Questo Tavolo ristretto si è riunito l'ultima volta il 3 di
aprile, si era riunito anche il 6 di marzo, avevo partecipato a
questa riunione, e sta effettuando tutti gli approfondimenti in
merito alle realtà delle altre Regioni.
È previsto un ulteriore incontro entro fine di questo mese
proprio per iniziare a redigere le prime bozze di quello che deve
essere poi il testo normativo. Ovviamente prima vi sarà un'analisi
del tavolo completo, poi verrà portato all'attenzione della
Commissione competente.
Presidente -
La parola alla consigliera Foudraz.
Foudraz (LEGA VDA) -
Grazie assessore Carrel.
Quest'iniziativa aveva lo scopo di fare il punto sugli sviluppi in
merito alla tematica della percorribilità della rete sentieristica
e delle strade poderali della nostra regione, viste anche le
innumerevoli iniziative che, come gruppo, avevamo presentato
dall'inizio di questa legislatura, visto anche l'approssimarsi
della stagione estiva e, di conseguenza, anche l'aumento da parte
degli amanti della montagna che percorreranno sicuramente la rete
sentieristica e poderale nel nostro territorio sia a piedi che con
l'utilizzo di biciclette.
Considerato che l'anno scorso era stato istituito un tavolo
tecnico-giuridico appunto per lo studio di queste problematiche, ci
si era presi un impegno in data 9 giugno 2022 con una mozione che
era stata approvata e l'impegno era appunto quello di riferire,
nelle apposite Commissioni consiliari, in merito all'andamento
degli sviluppi di quest'annosa questione e delle eventuali
soluzioni da adottare per sollevare da eventuali responsabilità per
possibili incidenti sia i Sindaci che i Presidenti dei consorzi,
che altre figure interessate.
A parte la conferenza di presentazione dello studio condotto
dall'Università della Valle d'Aosta, non avevamo più avuto nessun
tipo di notizia circa lo stato dei lavori e aggiornamenti
sull'argomento. Questa è sicuramente una tematica che non avrà una
soluzione semplice, lo abbiamo capito già anche durante quella
conferenza stampa, ma occorre assolutamente fare tutto il possibile
per addivenire a un risultato che tuteli tutte le parti in causa,
anche perché è passato un altro anno e tra poco i nostri sentieri e
le nostre strade poderali saranno nuovamente affollate dagli amanti
della montagna e delle escursioni.
Io faccio nuovamente un invito a riferire ogni eventuale
ulteriore sviluppo dell'argomento adottato dal Tavolo preposto
all'apposita Commissione consiliare, così come si era deciso con la
mozione dello scorso giugno, questo anche per evitare di
appesantire ulteriormente i lavori di quest'Assemblea consiliare
con argomenti che possono essere trattati in altra sede.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK