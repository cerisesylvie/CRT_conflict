Consiglio Regionale della Valle d'Aosta - Oggetto del Consiglio n. 393 del 25 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 393 del 25 febbraio 2021 - Resoconto
OGGETTO N. 393/XVI - D.L. n. 10: "Ulteriore finanziamento
delle agevolazioni tariffarie straordinarie per il trasporto
pubblico locale correlate all'emergenza COVID-19".
Bertin (Presidente) -
Comunico nel frattempo che sono
state depositate due risoluzioni alla Presidenza e vi sono già
state inviate via mail.
Passiamo al punto n. 41.01 dell'ordine del giorno.
Per la relazione si è prenotato il presidente della II
Commissione consigliere Malacrinò ne ha facoltà.
Malacrinò (PCP) -
Il disegno di legge che andremo a
licenziare è molto semplice, si tratta essenzialmente di un
ulteriore finanziamento alle agevolazioni tariffarie e
straordinarie per il trasporto pubblico locale correlato
all'emergenza Covid-19.
La norma si compone di due articoli con i quali vengono
prorogate le agevolazioni inizialmente previste dall'articolo 69
della legge 8/2020 e dall'articolo 21 della l.r. 12/2020. Si
allunga dunque il periodo di gratuità al 30 aprile, lasciando la
facoltà alla Giunta di effettuare ulteriori proroghe qualora
l'emergenza dovesse protrarsi.
Il testo del disegno di legge numero 10 è stato esaminato dalla
II Commissione consiliare permanente in data 18 febbraio 2021 ed è
stato espresso all'unanimità parere favorevole.
Presidente -
Apriamo la discussione generale. Qualcuno
intende prenotarsi in discussione generale? Non vedo prenotazioni.
La discussione generale è chiusa. Qualcuno del Governo vuole
intervenire? Assessore Minelli, ne ha facoltà.
Minelli (PCP) -
Brevemente, perché il collega Malacrinò
ha già espresso le caratteristiche di questo disegno di legge che
va nella direzione appunto di ottemperare a norme che sono previste
dall'ordinamento statale, in base all'epidemia che è ancora in
corso. Si proroga per il momento fino al 30 aprile con una
possibilità, già prevista nella somma che è stata stanziata,
eventualmente di arrivare almeno al periodo della fine della
scuola, dopodiché si dovranno fare valutazioni nuove.
Presidente -
Vi sono altre richieste o dichiarazioni di
voto? Possiamo passare alla votazione articolo per articolo, poi la
legge nel suo complesso. Apriamo la votazione per l'articolo 1. La
votazione è aperta. La votazione è chiusa.
Presenti, votanti e favorevoli: 31
Il Consiglio approva all'unanimità.
Articolo 2. La votazione è aperta. La votazione è chiusa.
Presenti, votanti e favorevoli: 31
Il Consiglio approva all'unanimità.
Mettiamo adesso in votazione, se non vi sono richieste per la
dichiarazione di voto, la legge nel suo insieme. La votazione è
aperta. La votazione è chiusa.
Presenti, votanti e favorevoli: 33
Il Consiglio approva la legge all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK