Consiglio Regionale della Valle d'Aosta - Oggetto del Consiglio n. 1513 del 18 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1513 del 18 ottobre 1990 - Resoconto
OGGETTO N. 1513/IX - Ordine dei lavori del Consiglio e rinvio
oggetti.
Presidente - Colleghi Consiglieri, mi sembra dai vostri
atteggiamenti che riteniate che i lavori finiscono qui.
Vorrei solo sapere, precisando che il Consiglio di domani è
convocato per quattro oggetti all’ordine del giorno
e non per continuazione, se il Consiglio decide di rinviare
all’8 novembre gli altri oggetti iscritti a questo
ordine del giorno.
Ha chiesto di parlare il Consigliere Andrione, ne ha
facoltà.
Andrione (UV)
- La convocazione del Consiglio per il 17
ottobre conteneva la frase "17 ottobre e seguenti", plurale; ora il
18 vuol dire seguente, singolare, mentre giorni seguenti per noi
vuol dire anche domani, o perlomeno domani mattina. Allora, o
l’ordine del giorno viene continuato venerdì
pomeriggio con le mozioni che sono state rinviate tre volte, oppure
dobbiamo riunirci domani mattina. Oppure andiamo avanti: non
abbiamo mai avuto dei dubbi sul fatto di andare avanti, cedete
certamente prima voi, state tranquilli, già provato in numerose
occasioni.
Presidente
- Vi deve essere un chiarimento: il Consiglio
è sovrano di interrompere i suoi lavori quando lo ritiene
opportuno. Le convocazioni straordinarie non prevedono esame di
argomenti rinviati da Consigli ordinari e la convocazione
straordinaria è stata richiesta con uno specifico ordine del
giorno, comprendente 4 oggetti, per cui se il Consiglio intende
continuare, l’ordine del giorno è quello che è stato
mandato; se il Consiglio intende sospendere i suoi lavori e
rinviare ad altra riunione ordinaria prevista e convocanda per
iscritto lo deve deliberare.
Ha chiesto di parlare il Consigliere Agnesod, ne ha facoltà.
Agnesod (UV)
- Ma come si fa a rimandare per due mesi
ordini del giorno e mozioni che erano stati iscritti a settembre?
Ci rendiamo conto che andiamo a novembre con gli ordini del
giorno?
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Si fa una convocazione di urgenza del
Consiglio in un giorno in cui è previsto Consiglio, perchè per
venerdì 19 ottobre e seguenti è previsto Consiglio. Allora si
convoca un Consiglio straordinario in un giorno in cui il Consiglio
è già convocato; è sempre vero che il Consiglio è sovrano, ma qui è
sovrano di darsi delle martellate sulle ginocchia, tanto per essere
chiari...
Presidente
- Colleghi Consiglieri, i "seguenti", per
lunga prassi di questo Consiglio, non vuole sempre dire i giorni
seguenti, vuole anche dire "seguenti fino al 31 ottobre", cioè data
del termine della seduta ordinaria.
(Contestazioni da parte dei consiglieri)
Consigliere Rollandin, abbiamo convocato il Consiglio per anni
con la dizione "seguenti" e non si è continuato il giorno dopo ma
dopo tre giorni, quindi il Consiglio, se decide, di convocarsi
lunedì, martedì, sabato, domenica, è sovrano di farlo, purchè sia
seguenti. Questo è il chiarimento che volevo fare.
Ha chiesto di parlare il Consigliere Milanesio, ne ha
facoltà.
Milanesio (PSI)
- Dobbiamo cercare di evitare di litigare
su queste cose. Prima il Consigliere Agnesod ha detto che sarebbe
opportuno discutere le mozioni e le interpellanze, è vero che è
tardi però siamo disposti a stare qui per discutere le mozioni e le
interpellanze. Da quello che ho capito la Giunta non ha piacere,
per ragioni organizzative sue, domani mattina di fare Consiglio, ed
io sono per rispettare l’esecutivo e certe esigenze;
non credo che questo menomi la sovranità di questo Consiglio.
Quindi, se ci sono esigenze di discutere le mozioni, stiamo qui
a discuterle, in questo modo si può anche contemperare con le
esigenze dell’esecutivo che domani ha piacere di
tenere la sua riunione settimanale; credo si possa benissimo
arrivare ad una definizione.
Presidente
- Ha chiesto di parlare il Consigliere Viérin,
ne ha facoltà.
Viérin (UV)
- Je voudrais soumettre deux questions au
Président du Conseil. Tout d’abord, quelle est la
valeur de la réunion effectuée par le bureau de Présidence, le
Président du Conseil et les Chefs de Groupe afin
d’établir le calendrier des séances du Conseil. Nous
avons reçu le calendrier des séances des mois de décembre et de
janvier avec l’indication du premier jour de
convocation et des jours suivants. La planification des travaux du
Conseil et la prédétermination des engagements des Conseillers,
sont vanifiées par ces indications génériques.
Ensuite, le Conseil a été convoqué pour le 17 octobre et
suivants. Quand le Président du Conseil a successivement convoqué
le Conseil en séance extraordinaire, il ne savait pas encore si le
Conseil aurait suspendu ou non ces travaux. La convocation est donc
illégitime parce qu’on ne peut connaître à
l’avance les décisions de cette assemblée. La
convocation extraordinaire du Conseil pour demain après-midi ne
pouvait être effectuée.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Faccio presente che il nostro movimento
politico questa sera alle nove ha una manifestazione pubblica
proprio sul tema delle olimpiadi e credo che sia sempre stata una
prassi accettata per cui non si proseguono i lavori dopo cena
quando ci sono degli impegni da parte dei movimenti politici.
Il Consiglio regionale era stato convocato per il 17 e giorni
seguenti, ed è stato scorretto convocare all’interno
di giorni in cui potevano proseguire i lavori del Consiglio un
Consiglio straordinario su oggetti richiesti dalla Giunta. Tutto
questo è nato dal fatto che non si è voluto accettare che si
discutessero le mozioni e poi gli oggetti aggiuntivi, cosa che si
poteva tranquillamente fare continuando nei lavori.
Quindi credo che la soluzione più semplice e più equa, in modo
da permettere di discutere sia le mozioni che gli ordini del giorno
e gli oggetti presentati dalla Giunta, sia di continuare domani i
lavori per tutta la giornata, partendo dal mattino ed andando
avanti nel pomeriggio.
Presidente
- Credo che tutti noi dobbiamo renderci conto
che sono passati i tempi in cui si convocava il Consiglio per un
giorno e seguenti, e poi si finiva il Consiglio in mattinata, e
quindi si poteva predisporre i propri programmi di attività in
conseguenza. Ecco dove può esserci una fase di rodaggio in cui ci
sono delle difficoltà ad entrare in questo ordine di idee. Ne
tengano conto i Consiglieri, i signori Assessori e il Governo
regionale.
Ha chiesto di parlare il Consigliere Milanesio, ne ha
facoltà.
Milanesio (PSI)
- Brevemente per fare una proposta
tecnica, nel senso che chiedo una sospensione brevissima di cinque
minuti per consentire al Presidente del Consiglio, al Presidente
della Giunta e ai Capigruppo di decidere cosa si vuole fare, invece
di continuare in una discussione che mi sembra oziosa a questo
punto, se le posizioni rimangono quelle che sono state
indicate.
Presidente
- La seduta è sospesa per cinque minuti.
?
Si dà atto che i lavori del Consiglio sono sospesi dalle ore
20,39 alle ore 20,51.
?
Presidente
- Vi informo che, in seguito alla riunione
della Conferenza dei Capigruppo, è stato stabilito di attuare il
seguente programma: domani alle ore 16 il Consiglio si riunisce in
sessione straordinaria per discutere i punti che sono iscritti
all’ordine del giorno. Saranno iscritti in
quell’ordine del giorno le mozioni che attualmente
sono iscritte agli oggetti 51, 52, 53, 54 e 55, più le 6
risoluzioni che sono state presentate oggi, concernenti la
manifestazione dei Sindacati dei pensionati a Roma, la sede RAl di
Aosta, i problemi del villaggio di Chabodey, la situazione
finanziaria dell’lVAT e il Parco del Monte Bianco.
Questi argomenti, non previsti nella riunione straordinaria di
domani, saranno iscritti per accordo come oggetti da discutere
d’urgenza, in coda alle leggi per cui è convocato il
Consiglio.
Gli altri argomenti sono rinviati alla seduta ordinaria
dell’8 novembre convocanda per iscritto.
La seduta è tolta.
?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK