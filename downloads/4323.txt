Consiglio Regionale della Valle d'Aosta - Oggetto del Consiglio n. 665 del 16 dicembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 665 del 16 dicembre 1981 - Resoconto
OGGETTO N. 665/81 - PIANO DI INTERVENTO PREVISTO DALLA LEGGE
REGIONALE 25 AGOSTO 1980, N. 44: "PROVVEDIMENTI PER IL RISPARMIO
ENERGETICO E L'UTILIZZAZIONE DELLE FONTI INTEGRATIVE E ALTERNATIVE
DI ENERGIA".
Presidente
- La parola all'Assessore all'Industria,
Commercio, Artigianato e Trasporti, Chabod.
Chabod (DC)
- Si tratta del piano di intervento che era
stato rinviato alle Commissioni perché quella volta non c'eravamo
capiti o io non ero stato capace di spiegarmi bene. Adesso abbiamo
portato anche una tabella che, oggi mi dicevano, è una bandiera
italiana: bianco, rosso e verde. Ad ogni modo, io penso che la
relazione sia abbastanza chiara; se ci sarà poi il bisogno di
qualche delucidazione, la darò.
Presidente
- Colleghi Consiglieri, il parere è stato
espresso dalla Commissione Affari Generali in data 15 dicembre 1981
e propone la sostituzione del punto "Criteri per la compilazione
delle graduatorie" con una nuova elencazione elaborata dalla
Commissione.
È aperta la discussione generale.
Qualcuno chiede di parlare? La parola al Consigliere
Mafrica.
Mafrica (PCI)
- Intervengo solo per esprimere la
posizione favorevole del nostro Gruppo al provvedimento e per dire
che le osservazioni fatte la volta scorsa non erano infondate,
tanto è vero che la Commissione ha riscritto un nuovo testo che mi
sembra possa essere accettato perché dà più adito a dubbi.
Presidente
- Altri chiedono la parola? Non vi sono
dichiarazioni di voto?
Presidente
- Do lettura dell'emendamento proposto dalla
Commissione Affari Generali al punto
"Criteri per la
compilazione delle graduatorie"
, che viene sostituito dal
seguente nuovo testo:
"Con riferimento alla validità e significatività dei
progetti, le graduatorie verranno determinate in funzione delle
seguenti caratteristiche:
1 - Dimensione dell'impianto, ai fini delle prestazioni,
conseguibili tramite un adeguato dimensionamento.
2 - Quantità di energia prodotta, in rapporto con la quantità
del fabbisogno energetico dell'utenza.
3 - Rendimento dell'impianto.
4 - Qualità dell'energia prodotta.
5 - Garanzie di affidabilità dell'impianto in relazione alla
qualità dei materiali impiegati ed all'osservanza di norme di
"buona tecnica" nella costruzione dell'impianto stesso
6 - Esecuzione dei lavori da parte di ditte con sede nella
Regione Valle d'Aosta in funzione della promozione di servizi
energetici adeguati a disposizione della domanda locale. Per ogni
tipo di tecnologia (es. generatori eolici, centraline
fotovoltaiche, ecc) è compilata una graduatoria distinta.
La posizione in graduatoria di ogni domanda è determinata
dalla somma dei punti attribuiti a ciascuna caratteristica
dell'impianto (es. nel caso delle centraline fotovoltaiche: x punti
per la potenza dell'impianto + y punti per il rapporto tra potenza
e fabbisogno + z per il rendimento ecc.).
A ciascuna di dette caratteristiche è attribuito il punteggio
determinato dall'ordine inverso di graduatoria.
Tale graduatoria è ottenuta confrontando i valori delle
caratteristiche stesse (es. nel caso di tre domande: 3 punti alla
prima, 2 punti alla seconda e 1 punto alla terza; nel caso di
quattro domande, 4 alla prima ecc.).".
Presidente
- Metto in approvazione l'emendamento testé
letto.
Esito della votazione:
Presenti: 24
Votanti: 24
Maggioranza: 13
Voti favorevoli: 24
Il Consiglio approva all'unanimità.
Presidente
- Do lettura della proposta di delibera di cui
all'oggetto.
Il Consiglio regionale
Delibera
di approvare il sottoriportato testo del "Piano di intervento
previsto dalla legge regionale 25 agosto 1980 n. 44:
PIANO DI INTERVENTO
Ai sensi del I° comma dell'art. 3 della legge regionale 25
agosto 1980, n. 44 che prevede la redazione di un piano di
intervento ordinato organicamente per tipi di tecnologie e settori
di applicazione, si individuano, per l'anno 1981, i parametri di
valutazione delle richieste d'intervento raggruppate, in funzione
degli usi, nelle seguenti categorie;
1) Produzione di calore
a) Pompe di calore;
b) Collettori solari;
c) Impianti che utilizzano i sottoprodotti della lavorazione
del legno;
d) Dispositivi concentratori.
2) Elettrogenerazione
a) Generatori eolici;
b) Centraline fotovoltaiche;
c) Sfruttamento cadute acqua.
3) Cogenerazione
a) Impianti anaerobici per la produzione di biogas;
b) Impianti di recupero di calore industriale
(teleriscaldamento);
c) Impianti total-energy.
1) PRODUZIONE DI CALORE
Le domande rientranti nell'ambito della produzione di calore
usufruiranno di una percentuale del 40% della dotazione finanziaria
stabilita per l'anno 1981.
La cifra così determinata verrà destinata per il 40% agli
enti pubblici.
L'eventuale disponibilità residua, da determinarsi dopo la
scadenza del termine di presentazione delle domande, verrà
destinata al settore privato.
In caso inverso lo stesso trattamento sarà riservato agli
enti pubblici.
Limiti del contributo
I contributi in c/capitale di cui al 3° comma dell'art. 3
della legge regionale 44/80 sono concessi nella misura del 30%
della spesa ammissibile per investimenti non superiori a 10
milioni.
I contributi in c/interessi di cui al 3° comma dell'art. 3
della legge regionale 44/80 non potranno superare la misura
corrispondente al tasso dell'8%, restando a carico dei richiedenti
la differenza e le spese accessorie.
I contributi in conto interessi sono concessi su
finanziamenti aventi la durata massima di anni 10 e per un importo
non superiore al 60% della spesa riconosciuta ammissibile.
I limiti di contribuito previsti dal piano di intervento
vengono elevati al 50% per il contributo in conto capitale e
all'80% della spesa ritenuta ammissibile per i contributi in conto
interesse nel caso di impieghi nel settore alberghiero. Per
qualsiasi uso, ai fini dell'ammissione alle agevolazioni previste
dalla legge, i collettori solari devono essere dotati di una scheda
tecnica redatta secondo la normativa vigente ovvero sulla base di
prove tecniche effettuate presso istituti di ricerca pubblici o
riconosciuti e devono garantire una efficienza minima maggiore o
uguale al 70%.
Tutti i collettori solari ed i dispositivi concentratori
dovranno presentare una garanzia di durata fornita dal costruttore
valevole per almeno 5 anni.
Ai sensi del 2° comma dell'art. 5 della legge regionale
25.8.80, n. 44 non saranno prese in considerazione domande di
contributi per progetti non tecnicamente validi o incompatibili con
le esigenze paesaggistiche del sito.
2) ELETTROGENERAZIONE
Le domande che riguardano impianti di elettrogenerazione
usufruiranno di una percentuale pari al 30% della dotazione
finanziaria stabilita per l'anno 1981.
Limiti del contributo
I contributi in c/capitale di cui al 3° comma dell'art. 3
della legge regionale 44/80 sono concessi nella misura del 30%
della spesa ammissibile per investimenti non superiori a L. 10
milioni.
I contributi in c/interessi di cui al 3° comma dell'art. 3
della legge regionale 44/80 non potranno superare la misura
corrispondente al tasso dell'8%, restando a carico dei beneficiari
la differenza e le spese accessorie.
I contributi in c/interessi sono concessi su finanziamenti
aventi la durata massima di anni 10 e per un importo non superiore
al 60% della spesa riconosciuta ammissibile.
Verranno ammessi ai contributi di cui sopra, nei limiti
massimi consentiti, le domande relative ad impianti per usi
elettrici obbligati, della potenza di picco non inferiore a 1
KW.
Per impianti di potenza inferiore il contributo viene ridotto
del 50%.
3) COGENERAZIONE
Le domande che riguardano gli impianti di biogas nonché gli
impianti di recupero di calore industriale e di total-energy
usufruiranno di una percentuale del 30% della dotazione finanziaria
stabilita per l'anno 1981.
Gli impianti di biogas dovranno essere dotati delle tecniche
per la digestione anaerobica ed integrati con i sistemi che
consentono la produzione di energia elettrica e/o calore.
Al fine dell'intervento di legge, si considerano parti
integranti dell'integranti dell'impianto anche le strutture edili
che riguardano il trattamento dei liquami ed il digestore
anaerobico.
Limiti del contributo
I contributi in c/capitale vengono concessi nella misura del
30% della spesa ritenuta ammissibile per investimenti non superiori
a L. 10 milioni.
Per gli impianti che rientrano in questo settore il
contributo in c/interessi non può superare la misura corrispondente
al tasso dell'8%, per una durata massima di anni 10, e viene
concesso per un importo non superiore al 60% della spesa ritenuta
ammissibile per l'investimento.
Nel caso di impianti realizzabili da cooperative o consorzi
il contributo in c/interessi viene elevato alla misura massima
dell'80% della spesa ritenuta ammissibile.
Disposizioni generali
Per la definizione della percentuale della dotazione
finanziaria da assegnare, alle singole tecnologie, vale il
principio della distribuzione equanime.
Nel caso in cui uno o più interventi ovvero uno o più gruppi
di interventi, individuati dal piano, presentino una disponibilità
residua, determinata dopo la scadenza del termine di presentazione
delle domande, la stessa verrà utilizzata dai gruppi di intervento
che presentano l'evenienza inversa.
All'atto della presentazione della domanda di contributo, il
richiedente deve presentare una dichiarazione attestante, sotto sua
personale responsabilità, che l'opera è conforme alle norme
edilizie, sanitarie, antinfortunistiche e di prevenzione
antincendi.
Sono ammissibili ai finanziamenti previsti dalla legge
regionale 25 agosto 1980, n. 44, le iniziative da attuarsi
successivamente alla presentazione della domanda, nonché quelle
attuate precedentemente a tale data, ma successivamente alla data
di entrata in vigore della legge.
Le domande devono contenere l'impegno da parte dei
richiedenti a mantenere la destinazione dichiarata e non alienare o
cedere l'impianto per il quale vengono richiesti i contributi prima
che siano decorsi cinque anni dalla data di concessione degli
stessi sotto pena di restituzione all'Amministrazione regionale
dell'ammontare dei contributi percepiti.
CRITERI PER LA COMPILAZIONE DELLE GRADUATORIE
Con riferimento alla validità e significatività dei progetti,
le graduatorie verranno determinate in funzione delle seguenti
caratteristiche:
1 - Dimensione dell'impianto, ai fini delle prestazioni,
conseguibili tramite un adeguato dimensionamento.
2 - Quantità di energia prodotta, in rapporto con la quantità
del fabbisogno energetico dell'utenza;
3 - Rendimento dell'impianto;
4 - Qualità dell'energia prodotta;
5 - Garanzie di affidabilità dell'impianto in relazione alla
qualità dei materiali impiegati ed all'osservanza di norme di
"buona tecnica" nella costruzione dell'impianto stesso;
6 - Esecuzione dei lavori da parte di ditte con sede nella
Regione Valle d'Aosta in funzione della promozione di servizi
energetici adeguati a disposizione della domanda locale.
Per ogni tipo di tecnologia (es. generatori eolici,
centraline fotovoltaiche, ecc.) è compilata una graduatoria
distinta. La posizione in graduatoria di ogni domanda è determinata
dalla somma dei punti attribuiti a ciascuna caratteristica
dell'impianto (es. nel caso delle centraline fotovoltaiche: x punti
per la potenza dell'impianto + y punti per il rapporto tra potenza
e fabbisogno + z punti per il rendimento, ecc.).
A ciascuna di dette caratteristiche è attribuito il punteggio
determinato dall'ordine inverso di graduatoria. Tale graduatoria è
ottenuta confrontando i valori delle caratteristiche stesse (es.
nel caso di tre domande: 3 punti alla prima, 2 punti alla seconda e
1 punto alla terza; nel caso di quattro domande, 4 alla prima,
ecc.).
PRODUZIONE DI CALORE
a) Riscaldamento di edifici
Qualora le domande di contributo si riferiscano ad
installazioni in edifici che rientrano negli obblighi della legge
30 aprile 1976, n. 373, sarà cura del richiedente dimostrare
l'eventuale corretta applicazione della predetta normativa.
a - 1 - Pompa di calore:
1 - Volume netto riscaldato, in metri cubi;
2 - Rapporto tra volume netto riscaldato ed il fabbisogno
termico dell'edificio;
3 - Coefficiente di prestazione individuato dal Progetto
(C.O.P.);
4 - Pompa di calore ad assorbimento; pompa di calore
elioassistita;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
a - 2 - Collettori solari:
1 - Volume netto riscaldato, in metri cubi;
2 - Rapporto tra il volume netto riscaldato ed il fabbisogno
termico dell'edificio;
3 - Rendimento termico del collettore fornito dal costruttore
come da scheda tecnica;
4 - Temperatura minima di entrata del fluido nel serbatoio di
accumulo;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
a - 3 - Impianti che utilizzano i sottoprodotti della
lavorazione del legno:
1 - Volume netto riscaldato, in metri cubi;
2 - Rapporto tra il volume netto riscaldato ed il fabbisogno
termico dell'edificio;
3 - Rendimento della caldaia, fornito dal
costruttore;
4 - Rapporto tra la quantità di combustibile ligneo e la
quantità di combustibile tradizionale che entrano nell'unità di
tempo nella caldaia. Le quantità vengono espresse secondo
l'equivalenza calorica per unità di volume;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
a - 4 - Dispositivi concentratori:
1 - Volume netto riscaldato, in metri cubi;
2 - Rapporto tra volume netto riscaldato ed il fabbisogno
termico dell'edificio;
3 - Rendimento del dispositivo concentratore fornito dal
costruttore;
4 - Temperatura minima di entrata del fluido nel serbatoio di
accumulo;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
b) Produzione di acqua calda per uso sanitario
b - 1 - Pompa di calore:
1 - Numero di utenti forniti;
2 - Rapporto tra il volume del serbatoio o dei serbatoi di
accumulo e la potenza della pompa;
3 - Coefficiente di prestazione individuato dal progetto
(C.O.P.);
4 - Pompa di calore ad assorbimento, pompa
elioassistita;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
b -2 - Collettori solari:
1 - Numero di utenti forniti;
2 - Rapporto tra il volume del serbatoio o dei serbatoio di
accumulo e superficie complessiva dei collettori;
3 - Rendimento del collettore fornito dal costruttore, coma
da scheda tecnica;
4- Temperatura minima di entrata del fluido nel serbatoio di
accumulo;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
b -3 -Dispositivi concentratori:
1 - Numero di utenti forniti;
2 - Rapporto tra il volume del serbatoio o dei serbatoi di
accumulo e area di captazione (proiezione piana) dei dispositivi
concentratori;
3 - Rendimento fornito dal costruttore;
4 - Temperatura minima di entrata del fluido nel serbatoio di
accumulo;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
ELETTROGENERAZIONE E ENERGIA MECCANICA
a) Generatori eolici:
1 - Potenza dell'impianto;
2 -Rapporto tra la potenza dell'impianto ed il fabbisogno di
potenza complessiva dell'utente;
3 - Rapporto tra potenza dell'impianto e superficie
complessiva di battuta delle pale;
4 - Utenza non collegata alla rete di distribuzione;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
b) Centraline fotovoltaiche:
1 - Potenza dell'impianto;
2 - Rapporto tra la potenza dell'impianto ed il fabbisogno di
potenza complessiva dell'utente;
3 - Rendimento delle celle fornite dal costruttore;
4 - Utenza non collegata alla rete di distribuzione;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
c) Sfruttamento cadute d'acqua:
1- Potenza dell'impianto;
2 - Rapporto tra la potenza dell'impianto ed il fabbisogno di
potenza complessiva dell'utente;
3 - Rendimento dell'impianto fornito dal costruttore;
4 - Utenza non collegata alla rete di distribuzione;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
COGENERAZIONE
a) Impianti anaerobici per la produzione di biogas:
1 - Potenzialità annua di trattamento delle deiezioni
animali, in peso;
2 - Producibilità relativa annua di metano in metri
cubi;
3 - Rapporto tra energia prodotta ed energia assorbita
dall'impianto;
4 - Potere calorico inferiore del gas prodotto;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
b) Impianti di recupero di calore industriale:
1 - Quantità di energia annua prodotta in KW;
2 - Quantità di energia prodotta, in rapporto con la quantità
del fabbisogno dell'utenza;
3 - Rendimento dell'impianto fornito dal costruttore;
4 - Potenza dell'impianto;
5 - Garanzia fornita dal costruttore;
6 - Esecuzione dei lavori da parte di ditte presenti in
Regione.
c) Impianti total-energy:
1 - Volume netto riscaldato in mc;
2 - Rapporto tra il volume netto riscaldato ed il fabbisogno
termico dell'edificio;
3 - Rendimento dell'apparecchiatura;
4 - Rapporto tra il fabbisogno di potenza elettrica
dell'utente e la potenza del generatore;
5 - Garanzia fornita dal costruttore;
6 - Esecuzione dei lavori da parte di ditte con sede nella
Regione.
Alla Giunta regionale
Assessorato industria, commercio,
artigianato e trasporti
P.zza Deffeyes
11100 Aosta
OGGETTO: Domanda di contributo in base alla L.R. 25.8.1980,
n. 44 "Provvedimenti per il risparmio energetico e l'utilizzazione
delle fonti integrative e alternative di energia".
Il sottoscritto __________________ nato il __________
residente a _______________________Via o Loc.
__________________telefono n. ________________ n. codice fiscale
_____________
(solo per aziende)
legale rappresentante di ______________________________ con
sede in ______________
Via o Loc _______________ telefono n. _____________ n. codice
fiscale ________________
chiede che venga concesso il contributo previsto dalla legge
in oggetto in relazione all'installazione dei dispositivi di cui
all'articolo 3 della legge stessa.
Nel contempo dichiara che lo stesso impianto non ha
beneficiato di analoghe agevolazioni concesse in base a
disposizioni statali, che superino la percentuale di intervento
stabilita dall'art. 3 della legge 25.8.1980, n. 44, e si impegna,
qualora ne ricorrano i presupposti, a restituire alla Regione le
somme eccedenti la percentuale di cui al citato art. 3.
Si impegna inoltre a mantenere la destinazione dichiarata e a
non alienare o cedere l'impianto per il quale vengono richiesti i
contributi prima che siano decorsi cinque anni dalla data di
concessine degli stessi, sotto pena di restituzione
all'Amministrazione regionale dell'ammontare dei contributi
percepiti.
Allega la documentazione richiesta che fa parte integrante
della domanda.
________
(data)
__________________
(firma autenticata)
_________________________
spazio riservato all'autenticazione della firma del
richiede
nte
TIPO DI IMPIANTO CHE SI INTENDE REALIZZARE
1 - PRODUZIONE DI CALORE
a) Riscaldamento di edifici:
a. 1. Pompa di calore;
a. 2. Collettori solari;
a. 3. Impianti che utilizzano i sottoprodotti della
lavorazione del legno;
a. 4. Dispositivi concentratori.
b) Produzione acqua calda per uso sanitario:
b. 1. Pompa di calore;
b. 2. Collettori solari;
b. 3. Dispositivi concentratori;
2- ELETTROGENERAZIONE E ENERGIA MECCANICA
a) Generatori eolici;
b) Centraline fotovoltaiche;
c) Sfruttamento cadute acqua;
3- COGENERAZIONE
a) Impianti anaerobici per la produzione di biogas;
b) Impianti di recupero di calore industriale;
c) Impianti di total-energy.
I lavori verranno eseguiti nel Comune di _________________ in
Via o Loc. ________________ n. _______ tel. n. ________ e saranno
ultimati entro il __________.
Si impegna inoltre a mantenere la destinazione dichiarata e a
non alienare o cedere l'impianto per il quale vengano richiesti i
contributi prima che siano decorsi cinque anni dalla data di
concessione degli stessi, sotto pena di restituzione
all'Amministrazione regionale dell'ammontare dei contributi
percepiti.
Allega la documentazione richiesta che fa parte integrante
della domanda.
________
(data)
__________________
(firma autenticata)
_________________________
spazio riservato all'autenticazione della firma del
richiedente
LEGGE REGIONALE 25 AGOSTO 1980, N. 44
ELENCO DEI DOCUMENTI DA INVIARE
1) Progetto esecutivo dell'impianto firmato da un tecnico
autorizzato o dall'installatore, composto di grafici in numero
sufficiente a rappresentare l'opera.
Il progetto dovrà essere completo di relazione
tecnico-illustrativa contenente i calcoli (dettagliati) attraverso
i quali si è giunti al dimensionamento dell'impianto, il periodo in
cui verrà realizzato lo stesso, ed i seguenti dati:
PER IMPIANTI RIENTRANTI NELLA CATEGORIA PRODUZIONE DI
CALORE
IMPIANTI DI RISCALDAMENTO
- Nel caso di pompa di calore:
1 - Volume netto riscaldato, in metri cubi;
2- Fabbisogno termico dell'edificio in kcal/h, con relativo
calcolo;
3 - Coefficiente di prestazione individuato dal progetto
(C.O.P.);
4 - Tipo di pompa di calore (assorbimento acqua/acqua;
aria/acqua; elioassistita, ecc.) e caratteristiche
tecniche;
5 - Se la pompa di calore è dotata di garanzia fornita dal
costruttore;
6 - Se l'esecuzione dei lavori è fatta da parte di ditte
presenti in Regione.
- Nel caso di collettori solari:
1- Volume netto riscaldato, in metri cubi;
2 - Fabbisogno termico dell'edificio in kcal/h, con relativo
calcolo;
3 - Rendimento fornito dal costruttore come da scheda tecnica
redatta secondo la normativa vigente;
4 - Temperatura minima di entrata del fluido nel serbatoio di
accumulo;
5 - Se i collettori sono dotati di garanzia fornita dal
costruttore; (minimo 5 anni);
6 - Se l'esecuzione dei lavori è fatta da parte di ditte
presenti in Regione.
- Nel caso di impianti che utilizzano i sottoprodotti della
lavorazione del legno:
1- Volume netto riscaldato, in metri cubi;
2 - Fabbisogno termico dell'edificio in kcal/h, con relativo
calcolo;
3 - Rendimento della caldaia, fornito dal
costruttore;
4 - Rapporto tra la qualità di combustibile ligneo e la
quantità di combustibile tradizionale che entrano nell'unità di
tempo nella caldaia.
Le quantità vengono espresse secondo l'equivalenza calorica
per unità di volume.
5 - Se la caldaia è dotata di garanzia fornita dal
costruttore.
6 - Se l'esecuzione dei lavori è fatta da parte di ditte
presenti in Regione.
- Nel caso di dispositivi concentratori:
1 - Volume netto riscaldato in metri cubi;
2 - Fabbisogno termico dell'edificio in kcal/h, con relativo
calcolo;
3 - Rendimento del dispositivo concentratore fornito dal
costruttore;
4 - Temperatura minima di entrata del fluido nel serbatoio di
accumulo;
5 - Se il dispositivo è dotato di garanzia fornita dal
costruttore (minimo 5 anni);
6 - Se l'esecuzione dei lavori è fatta da parte di ditte
presenti in Regione.
IMPIANTI PER LA PRODUZIONE DI ACQUA CALDA AD USO DOMESTICO E
SANITARIO
- Nel caso di pompa di calore:
1 - Numero di utenti forniti;
2 - Volume del serbatoio di accumulo e potenza elettrica
assorbita dalla pompa;
3 - Coefficiente di prestazione individuato dal progetto
(C.O.P.);
4 - Tipo di pompa di calore (assorbimento acqua/acqua;
aria/acqua; elioassistita, ecc.) e caratteristiche
tecniche;
5 - Se la pompa è dotata di garanzia fornita dal
costruttore;
6 - Se l'esecuzione dei lavori è fatta da parte di ditte
presenti in Regione.
- Nel caso di collettori solari:
1 - Numero di utenti forniti;
2 - Volume del serbatoio di accumulo e superficie complessiva
dei collettori;
3 - Rendiconto fornito dal costruttore, come da scheda
tecnica redatta secondo la normativa vigente;
4 - Temperatura minima di entrata del fluido nel serbatoio di
accumulo;
5 - Se i collettori sono dotati di garanzia fornita dal
costruttore (minimo 5 anni);
6 - Se l'esecuzione dei lavori è fatta da parte di ditte
presenti in Regione.
- Nel caso di dispositivi concentratori:
1 - Numero di utenti forniti;
2 - Volume del serbatoio di accumulo e area di captazione
(proiezione piana) dei dispositivi concentratori;
3 - Rendimento fornito dal costruttore;
4 - Temperatura minima di entrata del fluido nel serbatoio di
accumulo;
5 - Se i dispositivi concentratori sono dotati di garanzia
fornita dal costruttore (minimo 5 anni);
6 - Se l'esecuzione dei lavori è fatta da parte di ditte
presenti in Regione.
PER IMPIANTI RIENTRANTI NELLA CATEGORIA
"ELETTROGENERAZIONE"
- Nel caso generatori eolici:
1- Potenza di picco dell'impianto in KW;
2 - Fabbisogno di potenza complessiva dell'utente in
KW;
3 - Superficie complessiva di battuta delle pale;
4 - Se l'utenza è collegata alla rete di
distribuzione;
5 - Se l'impianto è dotato di garanzia fornita dal
costruttore;
6 - Se l'esecuzione dei lavori è fatta da parte di ditte
presenti in Regione.
- Nel caso di centraline fotovoltaiche:
1 - Potenza di picco dell'impianto i KW;
2 - Fabbisogno di potenza complessiva dell'utente in
KW;
3 - Rendimento delle celle fornite dal costruttore;
4 - Se l'utenza è collegata alla rete di
distribuzione;
5 - Se l'impianto è dotato di garanzia fornita dal
costruttore;
6 - Se l'esecuzione dei lavori è fatta da parte di ditte
presenti in Regione.
- Nel caso di sfruttamento cadute d'acqua:
1 - Potenza di picco dell'impianto in KW;
2 - Fabbisogno di potenza complessiva dell'utente in
KW;
3 - Rendimento dell'impianto fornito dal costruttore;
4 - Se l'utenza è collegata alla rete di
distribuzione;
5 - Se l'impianto è dotato di garanzia fornita dal
costruttore;
6 - Se l'esecuzione dei lavori è fatta da parte di ditte
presenti in Regione.
IMPIANTI RIENTRANTI NELLA CATEGORIA "COGENERAZIONE"
- Nel caso di impianti anaerobici per la produzione di
biogas:
1 - Potenzialità annua di trattamento delle deiezioni animali
in peso;
2 - Producibilità relativa annua di metano in metri
cubi;
3 -Quantità di energia prodotta e quantità di energia
assorbita dall'impianto;
4 - Potere calorifico inferiore del gas prodotto;
5 - Se l'impianto è dotato di garanzia fornita dal
costruttore;
6 - Se l'esecuzione dei lavori è fatta da parte di ditte
presenti in Regione.
- Nel caso di impianti di recupero di calore
industriale:
1 - Quantità di energia elettrica annua prodotta in
KW;
2 - Quantità di energia elettrica prodotta, in rapporto con
la quantità del fabbisogno elettrico dell'utenza;
3 - Rendimento dell'impianto fornito dal costruttore;
4 - Potenza di picco dell'impianto in KW;
5 - Garanzia fornita dal costruttore;
6 - Se l'esecuzione dei lavori è fatta da parte di ditte
presenti in Regione.
- Nel caso di impianti total-energy:
1 - Volume netto riscaldato in mc;
2 - Fabbisogno termico dell'edificio in kcal/h, con relativo
calcolo;
3 - Rendimento di potenza elettrica dell'utente e potenza del
generatore;
4 - Garanzia fornita dal costruttore;
5 - Se l'esecuzione dei lavori è fatta da parte di ditte
presenti in Regione.
Le domande dovranno essere inoltre corredate di un preventivo
dettagliato delle spese da sostenere (per ogni singola voce deve
essere elencata la quantità ed il relativo prezzo).
Allegati alla domanda:
1 - Qualora detti impianti vengano installati su immobili
adibiti ad attività alberghiere oppure vengano utilizzati da
cooperative o consorzi, alla domanda dovranno essere allegati i
documenti comprovanti l'esistenza di tali attività.
2 - Autorizzazione degli organi competenti (quando
necessario) alla realizzazione dell'opera.
LE DOMANDE SPROVVISTE DELLA DOCUMENTAZIONE RICHIESTA VERRANNO
RESPINTE.
Presidente
- Metto in approvazione la deliberazione
concernente il piano d'intervento previsto dalla legge regionale 25
agosto 1980, n. 44. Con un'unica votazione, se di esito positivo,
saranno approvati il dispositivo della deliberazione e il piano di
intervento sottoriportato.
Esito della votazione:
Presenti: 25
Votanti: 24
Astenuti: 1 (Il Vice Presidente Faval)
Maggioranza: 13
Voti favorevoli: 24
Il Consiglio approva.
Presidente
- Colleghi Consiglieri, nella adunanza di ieri
abbiamo rinviato ad oggi gli oggetti iscritti ai punti 31 e 32
dell'o.d.g.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK