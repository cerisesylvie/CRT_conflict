Consiglio Regionale della Valle d'Aosta - Oggetto del Consiglio n. 1556 del 27 settembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 1556 del 27 settembre 1995 - Resoconto
SEDUTA POMERIDIANA DEL 27 SETTEMBRE 1995
OGGETTO N. 1556/X Concessione di un contributo di lire
15.163.470 al gruppo folcloristico "Les Enfants des socks" di Gaby
per la confezione di costumi, ai sensi della legge regionale 20
agosto 1993, n. 69.
Deliberazione Il Consiglio
Premesso che:
La legge regionale n. 69 del 20 agosto 1993 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 4
regolamenta l'assegnazione di sovvenzioni alle corali ed ai gruppi
folcloristici;
La presidente del gruppo folcloristico "Les Enfants des socks"
di Gaby, signora Alessandra Pistorio, con lettera in data 29
novembre 1994, ha inoltrato all'Assessorato della Pubblica
Istruzione una domanda tendente ad ottenere un contributo per la
confezione di costumi;
Successivamente, il gruppo ha inviato, con nota in data 22
febbraio 1995, la documentazione attestante la storicità dei
costumi;
Il gruppo, costituitosi recentemente e composto di 12 bambine e
15 bambini di età compresa tra 2 e 11 anni, ha sostenuto una spesa
globale di lire 21.662.100, come risulta dalla copia della fattura
allegata alla suddetta richiesta;
I Servizi Culturali dell'Assessorato della Pubblica Istruzione
hanno provveduto all'istruttoria ed alla valutazione della domanda
esprimendo parere favorevole sulla sua ammissibilità a contributo,
ai sensi dell'articolo 3 comma 3 e dell'articolo 8 comma 1 della
legge regionale 20 agosto 1993, n. 69;
Il contributo può pertanto essere determinato in lire 15.163.470
corrispondente al 70 per cento della spesa sostenuta, ai sensi
dell'articolo 4 comma 1 lettera b) della legge regionale 20 agosto
1993, n. 69;
Visto il parere favorevole rilasciato, in assenza del Dirigente,
dal Vice-Dirigente dei Servizi Culturali dell'Assessorato della
Pubblica Istruzione in ordine alla legittimità della presente
deliberazione, ai sensi del combinato disposto dell'articolo 72
della legge regionale n. 3/1956 e successive modificazioni e
dell'articolo 21 della legge regionale n. 18/1980 e successive
modificazioni;
Delibera
1) di approvare la concessione al gruppo folcloristico "Les
Enfants des socks" di Gaby (C.F. 90011980076) di un contributo di
lire 15.163.470
(quindicimilionicentosessantatremilaquattrocentosettanta) pari al
70 percento delle spese sostenute per la confezione di costumi
storici, ai sensi dell'articolo 4 comma 1 lettera b) della legge
regionale 20 agosto 1993, n. 69;
2) di approvare ed impegnare la spesa di lire 15.163.470
(quindici-milionicentosessantatremilaquattrocentosettanta) da
imputare al capitolo 57260 del bilancio preventivo della Regione
per l'anno 1995 ("Contributi ad enti ed associazioni culturali ed
educative per manifestazioni ed iniziative culturali e
scientifiche") che presenta la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni, specificando che il contributo in
questione non è soggetto alla ritenuta d'acconto del 4 per cento
prevista dal D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Linty.
Linty (LN) Per fare una domanda che riguarda gli oggetti 34 e
35. Vorrei sapere chi ha provveduto a confezionare questi costumi e
la cooperativa Trousseaux anciens.
Presidente Ha chiesto la parola l'Assessore alla pubblica
istruzione, Louvin.
Louvin (UV) De la documentation dont nous disposons, il apparaît
que ces costumes ont été réalisés sur la base d'une étude
prédisposée par la coopérative Trousseaux anciens de Gressoney, et
par conséquent qui sont également réalisés par cette même
coopérative.
Presidente I Consiglieri sono invitati a votare:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK