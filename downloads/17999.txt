Consiglio Regionale della Valle d'Aosta - Oggetto del Consiglio n. 246 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 246 del 27 ottobre 1993 - Resoconto
OGGETTO N. 246/X - Richiesta di provvedimenti regionali
integrativi per l'erogazione dei finanziamenti sui mutui casa.
(Reiezione di risoluzione)
Risoluzione - Il Consiglio regionale
Presa visione della delibera della Giunta regionale n.8358
del­l'8 ottobre 1993 avente per oggetto l'approvazione della
gradua­toria provvisoria relativa al I° semestre 1993 di cui alla
legge regionale 28 dicembre 1984 n.76. Finanziamento delle domande
ammissibili a mutuo;
Rilevata la decisione di stabilire in lire 15 miliardi la somma
a disposizione per il finanziamento delle domande di mutuo
pre­sentate nel corso del I° semestre 1993;
Evidenziato come lo stanziamento limiterà il finanziamento a
circa il 50 percento delle 319 domande ammesse;
Considerata la necessità di salvaguardare il diritto primario
all'abitazione, nonché l'esigenza di non penalizzare ulterior­mente
il settore edilizio;
Considerato altresì come la decisione della Giunta disattenda le
aspettative di numerose famiglie che potrebbero aver già desti­nato
propri investimenti all'acquisto della prima abitazione;
Impegna
la Giunta regionale ad assumere in tempi brevi dei
provvedi­menti integrativi alla delibera n.8358 del 8 ottobre 1993,
che permettano a tutte le 319 domande ammesse di poter usufruire
dei finanziamenti.
F.to Collé-Marguerettaz-Lanièce-Viérin-Rini.
Presidente -
La parola al Consigliere
Marguerettaz.
Marguerettaz (DC) -
Il problema ha una rilevanza
sociale notevole. Sono finiti i tempi delle vacche grasse, quindi a
fronte di queste difficoltà occorre agire con molta oculatezza per
quanto riguarda i tagli da effettuare. Questi tagli non dovrebbero
investire le categorie sociali maggiormente esposte: la scelta
della Giunta lede il di­ritto primario alla casa. Noi abbiamo
sentito nella relazione programmatica una proclamata attenzione
verso le categorie più deboli, ora questa delibera contraddice le
buone intenzioni espresse. Numerose famiglie avranno già investito
del denaro per acquistare una casa, quindi noi chiediamo che la
Giunta integri quella delibera in modo da far sì che tutte le 319
do­mande possano avere risposta. La cosa che rende preoccupante
questa decisone sta nel fatto che gli interessati hanno ricevuto
solo pochi giorni fa la notizia, quindi ci possono essere delle
ri­chieste che a distanza di dieci mesi vengono disattese. Noi non
chiediamo il ritiro della delibera, noi crediamo che la Giunta si
debba impegnare ad assumere dei provvedimenti integrativi.
Presidente -
La parola all'Assessore dei lavori
pubblici Ferrero.
Ferrero (Ass.tec.) -
Credo che siano necessari
alcuni chiarimenti. É chiaro a tutti questo nuovo corso che
consiste nella fissazione di un tetto massimo semestrale al
finanziamento di questa legge. Questa scelta significa una
riduzione delle domande ed una applicazio­ne non solo formale delle
graduatorie. Ora, questa decisione non trova motivazioni di natura
esclusivamente finanziaria: io credo che vi siano valutazioni
politiche più generali, destinate ad altri settori spesso investiti
da un massiccio intervento pubblico. Ritengo che l'erogazione di
denaro pubblico debba es­sere sottoposta ad un attento
monitoraggio, altrimenti i contri­buti diventano uno strumento
assistenziale e clientelare. In questo caso, nel quadro del
problema casa, il mutuo è uno degli strumenti in mano all'ente
pubblico: il sistema dei mutui inne­sca un fenomeno a cascata sul
sistema economico, l'applica­zione della legge 76 ha mosso 250
miliardi di lire, si tratta di somme non indifferenti. Il
funzionamento della legge ha sem­pre ammesso un'erogazione
generalizzata a tutti coloro che erano in possesso dei puri
requisiti di accesso alla graduatoria, in pratica la domanda del
privato ha sempre condizionato il bilancio della Regione, in
qualche maniera il numero delle do­mande costringeva a trovare i
soldi. Ora bisogna ricordare ad ogni cittadino che la domanda non è
sufficiente a far acquisire un diritto di credito nei confronti
della pubblica amministra­zione.
Pur comprendendo i disagi dei singoli, l'amministrazione non può
rinunciare a perseguire obiettivi generali che vanno al di là dei
bisogni del singolo. In quest'ottica si è stabilito un tetto
massimo a partire da questo semestre; le domande del '92, pari a
36,5 miliardi, verranno interamente finanziate, mentre le domande
del primo semestre '93 verranno finanziate fino ad un massimo di 15
miliardi, quindi verrà applicato l'articolo 3 che fissa in
percentuali le domande finanziabili per tipologia di in­tervento:
50 percento per il ricupero, 20 percento per la costru­zione, 30
percento per l'acquisto. Su questa base verranno fi­nanziate tutte
le domande per il ricupero, 66, tutte quelle per la costruzione che
sono 22, e solo 66 per l'acquisto, su un totale di 224. Ricordo che
comunque in media il 50 percento circa delle domande per gli
acquisti cade, quindi non è vero che con questo taglio non si
finanzia il 50 percento dei mutui; non si fi­nanzieranno
all'incirca 50 domande. Alla luce di quanto detto, credo che questa
scelta non sia solo di rigore finanziario, ma anche una scelta di
politica di bilancio precisa, una volontà di governare anche questa
voce di spesa pubblica.
Quindi occorrerà ripensare tutto il sistema di accesso alla
casa, considerando che fasce significative di cittadini non sono
nep­pure in grado di acquistare una casa e restano sul mercato
delle locazioni ed è qui che bisognerà lavorare. In questo qua­dro
credo che sia del tutto coerente con la delibera prendere vi­sione
del caso di tutti che, dando a torto per scontato che tutto si
svolgesse come sempre, si trovassero in difficoltà. Questo pe­rò
porta a respingere la risoluzione della DC.
Presidente -
La parola al Consigliere
Ferraris.
Ferraris (SV-PDS-GV)
-
Tutti concordiamo
sul fatto che ci sia una riduzione delle risorse e che non siano le
categorie più deboli a pagare tutta la riduzione. Mi pare che
l'Assessore ab­bia chiarito come la questione casa non la si possa
risolvere con questo tipo di provvedimento. Ritengo peraltro che
esistano dei problemi reali e cioè che alcune famiglie abbiano già
perfezio­nato l'acquisto prima di avere avuto la risposta per il
mutuo. Quindi, se la risoluzione della DC individua un problema
reale, di fatto propone una soluzione inaccettabile, per questo io
chie­derei una sospensione della seduta per chiarire questo
fatto.
Presidente -
Il Consiglio è sospeso per 10
minuti.
Presidente -
I lavori riprendono, la parola al
Consigliere Collé.
Collé (DC) -
Facendo parte della commissione che
ha esaminato queste do­mande, ho notato che l'Assessore aveva
un'impostazione leg­germente diversa da quella tenuta oggi in aula.
Infatti tutti quanti avevamo espresso perplessità sui tagli, perché
fino ad oggi il mutuo era un fatto automatico, e quindi erano state
date certe abitudini alla gente che si muoveva di conseguenza.
Ave­vamo invitato l'Assessore a portare in Giunta queste
perplessi­tà, pur essendo disponibili a ridiscutere tutto per il
secondo semestre. Credo comunque che, se si parla di tagli,
dovremmo considerare tutti i contributi elargiti dalla Regione ed
analiz­zarli per valutare quelli che si ritengono fondamentali. Io
sono esterrefatto di quanto ha detto l'Assessore oggi: egli ricorda
che nel 1985 si parlava di aiutare la ripresa dell'industria
edilizia, non siamo oggi forse nella stessa situazione? In
conclusione chiedo che almeno per il primo semestre vengano
accettate tutte le domande, al fine di evitare sgradevoli
situazioni ai cit­tadini che si sono già impegnati e non per colpa
loro, ma a cau­sa di quello che noi amministratori abbiamo
insegnato loro in tutti questi anni.
Presidente -
La parola al Consigliere Tibaldi.
Tibaldi (LN) -
Credo che la risoluzione della DC
non possa non essere condivi­sa, anche se il problema casa non si
limita ai mutui: vi sono 200 sfratti, vi è il ricupero dei centri
storici e vi è l'avvio del nuovo Ente regionale per l'edilizia
residenziale. Le parole dell'Asses­sore mi hanno lasciato
perplesso: egli parla di tagli, ma si va a colpire subito un
settore molto delicato. Oltretutto è una deci­sone lampo che non
può non essere di tipo retroattivo perché ci sono delle famiglie
che hanno già stipulato dei compromessi. Quindi dichiaro
l'accoglimento della risoluzione da parte del gruppo della Lega
Nord.
Presidente -
La parola al Consigliere
Chiarello.
Chiarello (RC)
-
Devo dire che quello che
ha detto l'Assessore ha stupito anche me. Abbiamo detto sempre che
quello dell'edi­lizia è un grosso problema ed ora non si può certo
dire che non c'è più. Questa è una scelta grave, anche perché in
terza Commissione abbiamo pensato ad un pool di banche che potes­se
fornire i finanziamenti, mentre la Regione dovrebbe integra­re la
differenza di interesse; questa può essere una soluzione. In
effetti la gente che faceva domanda sapeva che al 90 percen­to
avrebbe avuto il mutuo, ora non si può dire no. Quindi io ap­poggio
la risoluzione della DC.
Presidente -
La parola al Consigliere Florio.
Florio (VA) -
Intorno a questo diritto primario si
sono costruite, anche in Valle d'Aosta, fortune elettorali non
indifferenti. Il discorso fatto dall'Assessore Ferrero ci trova
consenzienti mentre non siamo d'accordo con la risoluzione della
DC. Quello che si dice nella risoluzione è di continuare così come
si è fatto sino ad oggi come se non fosse successo nulla. Ma deve
essere conside­rata la qualità della spesa per l'edilizia che è un
settore enor­memente sproporzionato rispetto alle dimensioni
socio-econo­miche della Regione. Ed inoltre bisogna considerare la
doman­da, Marguerettaz: guardiamo la città di Aosta, il numero
colos­sale di edilizia sovvenzionata realizzata in questi anni
rispetto alla tensione abitativa che ancora esiste e si capisce che
questa non è la via per risolvere il problema casa. L'ente pubblico
non può non differenziare il finanziamento per la casa: le fasce
so­ciali che chiedono il mutuo non sono le più deboli perché con
100 milioni non si può comprare un'abitazione proprio perché
l'esistenza di questi mutui ha fatto lievitare i prezzi
enorme­mente. Quindi bisogna riesaminare la legge 76 perché sino ad
oggi si è consentito ai palazzinari di creare delle fortune e non
si è risolto il problema; ci troviamo come 10 anni fa nonostante i
250 miliardi spesi. Non ci rendiamo conto che esistono edifici del
centro che, ristrutturati, vengono venduti a cifre folli men­tre
dobbiamo allora creare altri casermoni di periferia per le fa­sce
povere; non è questa la strada.
Presidente -
La parola al Consigliere Viérin
Marco.
Viérin M. (DC) -
Noi non abbiamo chiesto di
riesaminare la legge, abbiamo detto solo di chiudere la situazione
passata e poi ridiscutere tutto. Non è corretto agire su atti già
intrapresi da parte di cittadini e poi le rate dei mutui colmano le
spese della Regione che così non dovrebbero essere superiori ai
600-700 milioni all'anno. Bi­sogna dare priorità al settore casa e
l'opinione pubblica deve sapere che cosa si vuol fare; vorrei
capire perché, come si legge sulla stampa, un segretario di un
movimento politico qui rap­presentato critica i tecnici del governo
Ciampi, ma non parla dei nostri tecnici. Non c'è chiarezza, si
prende in giro la gente, quindi noi chiediamo la votazione della
risoluzione.
Presidente -
La parola all'Assessore del bilancio
e delle finanze Lévêque.
Lévêque (Ass.tec.) -
Voglio fare alcune
precisazioni doverose perché forse le infor­mazioni date non sono
sufficienti. Non sono stati fatti dei tagli per la casa, anzi sono
state reperite ingenti risorse. Non era possibile praticare dei
tagli dove c'erano 37 miliardi di arretra­to per le domande '92, e
in questo caso la gente aveva ricevuto la lettera in cui si
affermava l'acquisizione del mutuo, ma non c'era la copertura
finanziaria. Allora si è fatta una stima di quelle che sono le
risorse disponibili della Regione, poi se il Consiglio vorrà
destinare una somma superiore in sede di ap­provazione del bilancio
preventivo potrà farlo, ma ora la Giunta ha rispettato le regole
vigenti e non ha impegnato risorse di cui non c'è copertura. La
differenza fra ammissibilità e finanzia­bilità delle domande è
sostanziale, ancorché questa differenza sia stata labile in
passato. La funzione della Commissione ai mutui è quella di
stabilire la graduatoria, spetta poi alla Giunta dire quante, fra
le domande ammissibili, possono acce­dere al finanziamento. La
Giunta non ha prima approvato la graduatoria, e poi deciso chi
ammettere o meno al finanziamen­to; della graduatoria predisposta
dalla Commissione ha preso atto, ed in base alle disponibilità ha
indicato la quota di inter­venti finanziabili.
Infine, l'impatto sul settore edile è nullo perché sono
intera­mente finanziate le domande di ristrutturazione e di
costruzio­ne, sono solo parzialmente finanziabili le domande di
acquisto; laddove un impatto negativo poteva esserci, ovvero la
legge 33 per il ricupero dei centri storici e rurali, la Giunta è
intervenu­ta e ha proposto un provvedimento provvisorio che
consiste nel trasformare il fondo di rotazione in un contributo in
conto inte­ressi per cui, a fronte di un fabbisogno di 30 miliardi
che non c'erano, la Regione, con 1,8 miliardi moltiplicati nel
tempo, ha sanato la situazione. É chiaro che il conto interessi ha
dei limiti perché deve essere circoscritto solo in alcuni casi,
altrimenti nel futuro ci si troverà a gestire difficilmente le rate
consolidate su cui ora ci impegnamo a contribuire. É vero che
l'abitudine muove i comportamenti della gente anche qualora siano
ille­gittimi, ma allora c'è un problema di coscienza per tutta
l'am­ministrazione e per il Consiglio stesso perché, se la legge
parla chiaro, io credo che il problema di coloro che sono fuori
della graduatoria non possa essere messo nei termini della
risoluzio­ne. Personalmente credo che qualche straordinario caso
possa essere considerato come sanatoria, ma è inaccettabile una
ri­chiesta che tenda a inserire tutti perché sennò cade tutto il
ra­gionamento.
Presidente -
La parola al Consigliere
Marguerettaz.
Marguerettaz (DC) -
Credo che in parte sia stato
travisato il contenuto della risolu­zione. Essa non voleva, Florio,
toccare il problema casa in gene­rale che è assai complesso, quindi
le cose a cui faceva riferi­mento Florio sono vere, ciò non toglie
che noi riteniamo che il diritto alla proprietà della casa sia
sacrosanto. Quello che pro­poniamo è risolvere una situazione
limitata, quindi, Florio, non si chiede di andare avanti così.
L'intervento dell'Assessore Lévêque, che è un tecnico, ci ha
aiutato a capire l'aspetto politi­co della questione ed egli ha
confermato che è una scelta politi­ca del Consiglio se destinare a
bilancio 1994 gli stanziamenti necessari per far fronte a questa
situazione. Tuttavia ha detto che la Giunta sarebbe disposta a
sanare le situazioni più sco­perte. Quindi, per essere chiaro, noi
siamo disponibili ad emen­dare la risoluzione per far sì che la
Giunta si impegni sulla proposta dell'Assessore Lévêque. Infine, mi
auguro che il voto sia o favorevole o contrario perché la cosa più
assurda sarebbe un'astensione. Capisco che politicamente ci sia
qualche difficol­tà, ma se c'è responsabilità non ci si trinceri
dietro a schiera­menti precostituiti perché, Borre, tu dici delle
cose giuste: per le famiglie la decisione di diniego è traumatica e
inammissibile.
Presidente -
La parola al Consigliere Lavoyer.
Lavoyer (ADP-PRI-IND)
-
Il nostro gruppo si
asterrà perché secondo noi la risoluzione è mal posta e, visto che
gli interventi della Dc tendono più a fare della propaganda che a
cercare di risolvere i problemi e viste le affermazioni fatte da
Lévêque sulla disponibilità della Giunta, io vorrei leggere la
posizione del gruppo:"1) Finanziare tutte gli impegni del primo
trimestre 1993 tenuto conto di compromessi e atti notarili già
sottoscritti; 2) Fissare un tetto per il secondo semestre 1993; 3)
Rivedere il regolamento delle graduatorie e determinare per i
prossimi anni il tetto di finanziamento". Mi pare che i punti 2 e 3
siano già propri della Giunta e che per il punto 1 ci sia la
disponibili­tà della Giunta a considerarlo. Quindi il nostro voto
di asten­sione va in questa direzione.
Presidente -
La parola al Consigliere Linty.
Linty (LN) -
Mi viene da ridere, anche se a dire
il vero c'è da piangere. Irri­gare le aree verdi della Conner, 460
milioni; centro di Tzambar­let, 440 milioni; autoporto, 13,5
miliardi; scuola provvisoria, 10 miliardi; queste cose i Valdostani
le sapranno. Quando ci sono certe cose le casse si aprono, quando
c'è la casa ci si trincera dietro dei discorsi che speravo di non
dovere mai sentire. Biso­gna riflettere su come ci si pone di
fronte ai cittadini valdosta­ni; su questi problemi non si fa
propaganda politica, caro La­voyer, quindi credo che la risoluzione
debba essere votata per dare una risposta che faccia vedere che
l'amministrazione è vi­cina ai Valdostani così come lo è verso gli
extracomunitari, l'astensione è un atteggiamento ridicolo che
comunque chiari­sce una posizione, anche se non la si vuole
mostrare.
Presidente -
La parola al Consigliere
Marguerettaz.
Marguerettaz (DC) -
Visto che credo che la
dichiarazione di Lavoyer sia fatta anche per gli altri gruppi della
maggioranza, noi facciamo nostro il primo punto letto prima e
cambiamo la risoluzione includendo questo punto.
Presidente -
L'emendamento deve essere presentato
per iscritto alla Presi­denza.
Colloco il testo dell'emendamento: dove c'è "impegna" (voci
fuori microfono), "
impegna la Giunta ad assumere dei
provvedimenti integrativi alla delibera n.8358 del 8 ottobre 1993,
che permet­tano di finanziare tutte le richieste in graduatoria del
primo semestre 1993, tenuto conto di impegni, compromessi e atti
no­tarili già sottoscritti
".
La parola ad Aloisi.
Aloisi (APA) -
Non si può votare un ordine del
giorno solo perché l'emenda­mento va nella direzione che propone la
Giunta. Quindi biso­gna rivedere anche la parte antecedente alla
deliberazione, al­trimenti si fa un pastrocchio.
Presidente -
La parola al Presidente della
Giunta.
Viérin D. (UV) -
Au-delà de tentatives de
maquillage, de compromis forcé de dernière minute et au-delà des
solidarités qu'on trouve au sein de ce Conseil, que je me permets
de définir "solidarité de la commune d'Aoste", j'espère que ces
mêmes solidarités ne nous amènent pas à la même situation de
"assembléarisme" que la commune d'Aoste a connu et dont les
résultats sont devant les yeux de tout le monde. Je crois que le
débat d'aujourd'hui a quand même permis de déceler deux conceptions
qui sont tout à fait différentes; d'une part une tentative, je le
réaffirme, masquée à la dernière minute, de continuer avec une
certaine façon de concevoir la politique, au-delà des déclarations
sur la nécessité de suivre une rigueur,sur la nécessité de suivre
une certaine politique budgétaire, une conception qui, au fond, se
réduit à celle des chèques en blanc. Comme dans le temps avec une
lettre on a autorisé des travaux dans le secteur des consortiums
fonciers pour des milliards de lires que nous sommes encore en
train de payer et de régulariser, on veut continuer dans la même
logique en disant: "Il faut accepter tout, il ne faut pas se
soucier s'il y a des disponibilités financières, s'il y a une
politique budgétaire ou de rigueur à suivre". Ce n'est pas le cas
et surtout il ne faut pas commencer, parce que si on commence il y
a la critique, disons de gauche, vu qu'il ne faut pas toucher les
plus démunis. Mais alors en fait, on ne peut jamais commencer parce
que, si on commence en appliquant une politique que l'on déclare
vouloir suivre, non seulement dans un secteur spécifique, mais la
réaction se déclenche aussitôt. En tout cas, quand nous examinerons
le budget, je crois que nous aurons une vision d'ensemble et nous
pourrons vérifier quels sont les choix ou la compatibilité de ces
mêmes choix mais si nous ne commençons pas il n'y aura jamais la
possibilité de pouvoir adopter et suivre certaines procédures.
Je crois également qu'il faut mettre l'accent sur certains
problèmes. Tout d'abord que nous sommes dans une phase de
régularisation, de
"sanatoria"
, et que ce n'est pas vrai que
nous n'avons pas voulu respecter les engagements. Je veux le
réaffirmer, si nous nous sommes posé le problème de trouver la
disponibilité financière pour donner cours aux requêtes formulées
jusqu'en 1992, c'est parce que nous voulions respecter un
engagement qui avait été pris. Pour ce faire nous avons dû repérer
dans les fonds disponibles 36 milliards de lires; ce qui est
oublié, sur la disponibilité de fonds était illimitée il n'y avait
pas de problèmes, de considérations sur des situations précédentes
qui ont engendré un certain "droit" pour l'attribution de ces
subventions.
Pour ce qui est par contre de la situation actuelle, ce
Gouvernement s'est trouvé face à des demandes présentées jusqu'au
30 juin 1993 et à la nécessité d'approuver des règles, sur la base
d'un classement établi par une commission. Pour approuver ces
règles il y a un règlement et donc on ne peut pas continuer à dire:
"si nous voulons modifier, changer les choses...Il y a un règlement
et des dispositions, mais ils n'existent pas car la coutume veut
que tout ce qui est présenté est accepté et de ce point de vue
également on ne peut pas parler de réduction ou de coupe par
rapport à des montants qui ne sont pas fixés à l'avance, mais qui
sont déterminés simplement par le nombre de demandes qui seront
présentées". Là encore est-ce-que nous sommes favorables pour
continuer dans cette logique, dans cette optique ou non? Il faudra
bien que tout le monde s'accorde à dire: "Non, nous ne sommes pas
favorables". Mais par contre, au moment même ou l'on doit commencer
à donner un sens réel et concret à cet engagement, alors il y a
toute une série de réserves parce qu'on ne peut pas le faire, ce
n'est pas possible, c'était une coutume, c'est le secteur du
bâtiment qui est en crise. On met en opposition d'autres
interventions dans d'autres secteurs.
Je crois que le débat a au moins permis d'éclaircir ces
différents aspects, il a au moins permis de définir que désormais
une politique de rigueur, l'adoption du principe du respect de la
compatibilité budgétaire, est une nécessité, une obligation, et que
nous ne pouvons pas continuer à utiliser les fonds disponibles d'un
certain exercice financier pour payer les dettes qui ont été
contractées les années précédentes, sur la base de cette logique de
la politique des chèques en blanc.
Si d'une part le Gouvernement a la volonté de régulariser toutes
les situations précédentes quant aux situations que nous nous
sommes trouvés à examiner, nous avons voulu commencer à adopter
notre logique et ce n'est pas vrai, permettez-moi de le réaffirmer,
que par cette mesure on met en crise le secteur du bâtiment. Je
veux le réaffirmer parce que là on fait de la démagogie car toutes
les restructurations, toutes les nouvelles constructions sont
financées; on intervient simplement dans le secteur de
l'immobilier. Curieusement tout le monde s'accorde aussi à affirmer
qu'il s'agit ici au Val d'Aoste d'un secteur qui est dopé et qui
est dopé justement en présence de ses emprunts et alors il faudrait
là, également, être un peu cohérents: si ces mesures veulent
réglementer certaines interventions, ce n'est pas contre le secteur
du bâtiment, ce n'est pas en contradiction avec certaines mesures
qui ont été adoptées pour relancer ce secteur, mais elles veulent
simplement redéfinir les règles pour procéder ensuite. Donc, je
crois que le Gouvernement a voulu, en adoptant cette délibération,
suivre certaines règles et certains principes et, contrairement à
ce qui a été déclaré au départ, il ne s'agissait pas de droits
acquis parce que personne n'avait eu une communication, comme a dit
Monsieur Marguerettaz, quant au premier semestre 1993. A cet égard
le débat a permis au moins de redéfinir certaines objections et
d'éclaircir certains problèmes. Nous réaffirmons donc la validité
de la délibération qui a été prise par le Gouvernement et des
conséquences qui en découlent. Nous nous sommes rendu compte qu'il
y a peut-être eu, de la part du Gouvernement, un manque
d'information Peut être que cette décision, sur la base d'un
certain processus et également d'une certaine coutume qu'on croyait
éternelle, a provoqué des situations dans lesquelles ces mêmes
personnes se trouvent aujourd'hui en difficulté par rapport à la
décision que nous avons prise. Donc de ce point de vue il y a
disponibilité, une volonté précise de la part du Gouvernement, à
examiner toutes ces situations qui, à la date du 8 octobre 1993, à
savoir à la date d'adoption de la délibération du Gouvernement,
peuvent provoquer des difficultés sur le plan économique, des
engagements, des versements de fonds déjà été effectués sur la base
de contrats définis. Il y a donc la volonté d'éviter encore une
fois, et c'est la dernière, à titre de régularisation, qu'il y ait
des conséquences fâcheuses sur le plan strictement économique pour
les dites mêmes personnes. Il y a cet engagement, comme il y a
l'engagement à confirmer également pour le deuxième semestre 1993
l'adoption des mêmes critères, des mêmes principes avec
immédiatement une information qui sera donnée à toutes les
personnes concernées pour que ces problèmes ne se reproduisent
plus. Sur le plan politique se dégage donc une volonté qui
sauvegarde le principe de faire face à ces quelques situations qui
peuvent s'être présentées. Dans ce sens je crois que si la volonté
de ceux qui ont présenté la résolution va dans cette direction,
nous pouvons leur demander de retirer cette résolution sur la base
de l'engagement que nous avons manifesté. Si cela n'est pas
possible, au-delà des volontés qui veulent imposer le vote aux
autres, je crois que sur la résolution telle quelle a été présentée
et amendée la majorité s'abstiendra.
Presidente -
Per dichiarazioni di voto ha chiesto
la parola il Consigliere Marguerettaz.
Marguerettaz (DC) -
Approfitto per rispondere
cortesemente alla dichiarazione del Presidente. La proposta non può
essere accettata per le cose che lui stesso ha detto nel suo
intervento e che in parte sono state accennate anche dal
Consigliere Lavoyer.
Non era nostra intenzione fare della demagogia, la nostra
in­tenzione era di cercare una risposta ad un problema
contingen­te; non volevamo mettere in discussione le scelte della
Giunta che invece secondo me andavano discusse in una seconda fase.
Questa risoluzione mirava esclusivamente a dare una risposta alle
persone che avevano preso degli impegni al primo seme­stre. Avevamo
formulato la risoluzione in un certo modo, la mediazione
dell'ultima ora non voleva essere nient'altro che la ricerca di una
convergenza su una proposta derivata dalla let­tura di un documento
del Consigliere Lavoyer che a nostro av­viso aveva una buona
validità, nel senso che se non altro salva­guardava quei cittadini
che si erano già esposti da un punto di vista economico. Ora, dopo
averci detto per un quarto d'ora che siamo demagogici, che il
Comune di Aosta è in una situazione di disastro, mi permetto di
ricordare che da un anno a questa parte le cose non sono
migliorate; dopo aver fatto tutta una se­rie di sterili polemiche
ci viene chiesto di ritirare questa riso­luzione fidandoci di un
impegno della Giunta. La fiducia la si dà su un rapporto corretto
dove non si facciano dei processi alle intenzioni, mentre si
dovrebbe invece affrontare correttamente il problema; non possiamo
quindi ritirare questa risoluzione. La maggioranza si asterrà dal
voto dicendo che la minoranza fa della demagogia e noi ci
difenderemo aspettando questi "
engagements
" che la Giunta ha
preso.
Presidente -
Se nessun altro Consigliere chiede la
parola metto in votazione il testo emendato.
Presenti: 30
Votanti: 30
Favorevoli: 8
Astenuti: 22 (Agnesod, Aloisi, Bionaz, Dujany, Ferraris, Florio,
Lanivi, Lavoyer, Louvin, Mafrica, Parisi, Perrin C., Perrin G.C.,
Perron, Piccolo, Riccarand, Squarzino, Stévenin, Vallet, Vicquéry,
Viérin Dino, Voyat)
Il Consiglio respinge.
Presidente -
Ricordo che il Consiglio regionale
sarà convocato in via d'ur­genza il giorno 4 novembre alle ore
16.00. La seduta è tolta.
La seduta termina alle ore 20,21.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK