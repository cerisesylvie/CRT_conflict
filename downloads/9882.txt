Consiglio Regionale della Valle d'Aosta - Oggetto del Consiglio n. 1003 del 24 gennaio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1003 del 24 gennaio 1990 - Resoconto
OGGETTO N. 1003/IX - Disegno di legge: "Norme concernenti
l’obbligo di costruzione del manto di copertura in
lose di pietra e la disciplina dei relativi benefici economici.
Abrogazione della legge regionale 12 dicembre 1986, n. 71 e
successive modificazioni".
Presidente - Ha chiesto di parlare l’Assessore al
Turismo, Urbanistica e Beni Culturali Faval, ne ha facoltà.
Faval (UV
) - Le projet de loi que nous allons discuter
est le résultat d’une longue réflexion de la part
des bureaux de l’Assessorat sur
l’expérience faite pour l’obligation
de la couverture des toits avec les
lose
, sur
l’application de la loi en vigueur; loi qui, comme
le Conseil sait très bien, a comporté toute une série
d’inconvénients que justement, au moyen de cette
loi, nous cherchons de corriger.
Je crois que tout le monde connaît que par exemple nous avions,
à travers la loi en vigueur, décidé qu’il y avait
une obligation à recouvrir les toits avec ce matériel à partir de
mille mètres.
Or, dans la même Commune nous avions donc des citoyens qui
d’un côté étaient obligés à suivre cette loi et par
conséquent pouvaient toucher une contribution de la part du Conseil
régional, de l’autre coté des citoyens qui étaient
juste en dessous de mille mètres prévus et voulaient opérer de la
même façon, mais qui n’avaient pas droit à cette
contribution.
Mais il y a de plus; il y avait des communes où, au moyen du
plan d’aménagement rédigé par la municipalité, il y
avait encore l’obligation de cette couverture, mais
puisque l’obligation était prévue par le plan
d’aménagement et non par la loi régionale, eux non
plus avaient droit à la contribution. Et la liste naturellement est
longue.
Or, puisque d’on côté le but auquel tendait la
loi en vigueur était bien celui de préserver ce cadre que la Vallée
d’Aoste présente, aussi au moyen des toitures en
lose
, et compte tenu que la grande partie des communes ont
prévu dans leurs plans d’aménagement
l’obligation de la couverture et donc ont
pratiquement accepté cette indication que le Conseil régional avait
donnée, nous avons pensé que la première des modifications à
proposer était bien celle de porter l’obligation sur
tout le territoire de la Région.
Cette obligation naturellement doit, comme
d’ailleurs c’est prévu dans le projet
de loi, prévoir une série d’exceptions. Par exemple
nous avons des bâtiments qui ont été construits dans une période de
façon telle à ne pas pouvoir soutenir le poids d’une
toiture avec couverture en
lose.
Ce sont les maisons qui ont
été construites dans une période assez facilement identifiable, et
donc nous devons pouvoir permettre que le toit puisse être quand
même rebati, sans que l’immeuble tout entier doit
être rebati. Et là encore la liste est longue. Je crois que vu
l’heure aussi et l’attention que le
Conseil donne à cette loi, qui en tout cas a une certaine
importance, nous pouvons faire référence à la discussion longue et
à l’examen ponctuel qui a été fait en commission.
Travail remarquable qui a été fait, aussi avec la contribution des
représentants des ordres des architectes et des ingénieurs, qui ont
manifesté leur appréciation pour la loi que nous sommes en train de
discuter.
Si nous pensons de procéder de la façon que je viens
d’indiquer, je présente directement au Conseil
régional, pour faciliter la procédure, les amendements que
j’ai présentés et que je demande de bien vouloir
distribuer; amendements qui ont été concordés directement en
commission pendant cette discussion et dont je faisais allusion
tout à l’heure. Si le Conseil le demandera on pourra
le faire, mais puisqu’il est, je répète, le résultat
du travail fait en commission, je crois que ce n’est
pas le cas de rediscuter tous les amendements qui sont contenus
dans le document qu’on est en train de distribuer et
qui, comme vous pouvez voir, sont exactement ce qui a été demandé
en commission.
Une dernière chose à dire c’est que finalement,
au moyen de cette loi, on va récupérer aussi la partie financière
en ce qui concerne tous ceux qui ont, pendant cette période, eu
uniquement une partie de la contribution qui était prévue par la
loi. En effet on prévoit la possibilité de récupérer la différence
entre le prix établi pour chaque année par
l’Assessorat des Travaux Publics et les 26 mille
lires qui jusqu’ici ont été allouées pendant cette
période.
Presidente - E’ aperta la discussione generale.
Ha chiesto di parlare il Consigliere Riccarand, ne ha facoltà.
Riccarand (VA) - Questo disegno di legge ha degli aspetti
contraddittori, nel senso che contiene alcuni articoli che sono
sicuramente condivisibili e c’è in particolare una
impostazione generale che a mio avviso è piuttosto criticabile.
Per spiegare al Consiglio quali sono gli elementi di perplessità
e di dissenso che ho rispetto a questa impostazione del disegno di
legge, è necessario riprendere molto rapidamente una cronistoria di
queste leggi riguardanti i tetti in lose, per capire come ci sia
stato un comportamento estremamente contraddittorio da parte
dell’Amministrazione regionale nel corso degli
ultimi diciannove anni e come ne derivi un continuo mutamento di
legislazione, per cui alla fine evidentemente
l’effetto dei notevoli contributi da parte
dell’Amministrazione regionale diventa estremamente
carente.
La prima legge regionale in materia di contributi per i tetti in
lose è la n. 12/72; allora si prevedeva un contributo che veniva
dato a tutti i tetti in lose ed era un contributo però
diversificato fra le case rurali, che avevano un contributo pari a
L. 2.500 al metro quadro, e le case non rurali, che avevano un
contributo sensibilmente inferiore di L. 1.000 al metro quadro.
Questi importi erano poi stati modificati con la legge n. 18/78,
che aveva portato il contributo dei tetti a L. 4.000 al metro
quadro per le case rurali e a L. 2.000 per le altre, introducendo
però un nuovo concetto, che era quello che questo contributo era
ancora più alto là dove c’era
l’obbligo del tetto in lose previsto dal piano
regolatore generale comunale; in quel caso si dava L. 6.000 al
metro quadro per le case rurali e L. 4.000 per gli altri
edifici.
Sostanzialmente c’è stato tutto un periodo, che
va dal 1972 al 1986, in cui il finanziamento per i tetti in lose
veniva dato a tutti gli edifici; con il passare del tempo si era
però aumentato il contributo là dove c’era
l’obbligo esplicitamente previsto dal piano
regolatore.
Con la legge del 12 dicembre 86, n. 71, era stata completamente
modificata questa impostazione, cioè la legge del 1986 era stata
sicuramente una legge innovativa; il ragionamento che allora era
stato fatto (a questo proposito sono andato anche a rileggermi i
verbali) era stato questo: aumentiamo notevolmente il contributo,
cioè rendiamo questo contributo pari alla differenza reale fra un
costo di un tetto in tegole e un costo di un tetto in lose, però
restringiamo le aree proprio perchè il costo per
l’Amministrazione diventa notevole. E allora la
scelta era stata il notevole aumento del contributo, che nel 1986
diventava per quell’anno di L. 25.000 al metro
quadro, poi di anno in anno sarebbe stata una deliberazione di
Giunta a stabilirne l’ammontare, che comunque doveva
essere sempre in grado di coprire il sovrappiù rispetto ad un tetto
in tegole.
Però - si diceva - delimitiamo, come Amministrazione, in modo
molto preciso le aree in cui è possibile assegnare un contributo:
per le aree che stanno al di fuori di questa delimitazione e in cui
c’è un obbligo previsto dal comune, si dà un
contributo sensibilmente inferiore, cioè soltanto il 25% del
contributo iniziale.A quel momento questa impostazione era stata
giustificata con varie argomentazioni e l’Assessore
al Turismo di allora aveva spiegato perchè si faceva questo tipo di
scelta.
"Quando diciamo che obblighiamo i cittadini a mettere le
lose - diceva - siamo conseguenti ad una certa filosofia e non
chiediamo loro nessuno sforzo finanziario perchè la differenza è
pagata dall’ente pubblico. La scelta che abbiamo
operato è conseguente ad una certa filosofia; se allarghiamo i
limiti posti, questa filosofia viene meno. Sarebbe preferibile dire
che è obbligatorio l’uso delle lose su tutto il
territorio valdostano, però tutti i comuni, tranne Issogne ed altri
della Bassa Valle, sapendo che non si richiede alcun esborso
economico da parte del cittadino, imporrebbero obbligatoriamente
l’uso delle lose, perchè sarebbero addirittura
pressati dai cittadini ad adottare una misura del genere. Ma una
simile imposizione deve pur essere concordata con noi, altrimenti
non si è obiettivi. Dato che ci siamo dati una certa filosofia per
la tutela del paesaggio, riteniamo che i comuni non obbligheranno i
cittadini ad usare le lose, proprio perchè non si tratta di un
discorso di tutela paesaggistica, nel senso che non lo è più perchè
non ce n’è il motivo, ad esclusione di quegli ambiti
particolari per i quali è previsto l’obbligo, con
richiesta motivata e precisa, autorizzato dalla Giunta regionale
dietro parere della Sovrintendenza"
.
Quindi la scelta era ben precisa, cioè di dire: scegliamo noi
gli ambiti e su quello diamo un contributo congruo, per quanto
riguarda il resto cerchiamo di disincentivare questo tipo di
discorso.
Il problema è che questa legge non è stata applicata, perchè gli
ambiti non sono stati individuati; sono nati dei contrasti con i
comuni che non sono stati risolti e nel 1987 si è fatta poi quella
leggina, la n. 75/87, che ha previsto di dare dei contributi anche
a tutte le zone A dei piani regolatori, indipendentemente dalla
individuazione che doveva essere fatta con deliberazione della
Giunta regionale degli ambiti cosiddetti "perimetri antichi", e si
è deciso di dare L. 25.000 al metro quadro, con un pasticcio
legislativo per cui si è bloccato di fatto il contributo a quegli
anni, e poi nel 1987-88-89 non si è più potuto elevarlo; quindi
adesso ci troviamo anche nella necessità di fare una sanatoria
rispetto ai tre anni 1987-88-89.
Adesso, con questa impostazione si rovescia di nuovo il
discorso, cioè si ritorna all’impostazione degli
anni ’70, che sicuramente presenta degli aspetti
positivi, nel senso che diminuirà il contenzioso con i comuni, però
è anche una scelta che presenta degli aspetti di perplessità,
perchè con questa generalizzazione dell’obbligo su
tutto il territorio regionale abbiamo sicuramente un problema di
spesa.
Già nella relazione di accompagnamento alla legge si parla di
una spesa di 7 miliardi all’anno per questo tipo di
operazione; se poi andiamo ad aggiungere gli arretrati che dovremo
dare con la sanatoria per il 1987-88-89, che sarà almeno di 3
miliardi, la legge dovrebbe essere finanziata per il 1990 almeno di
10 miliardi, mentre ho visto che ci sono solo 4,5 miliardi. Quindi,
sicuramente questa cifra non è sufficiente, perchè bisognerà
integrarla con un’altra cifra congrua. Non ho visto
bene il dispositivo dell’emendamento, però il
fabbisogno finanziario per il 1990 è di circa 7 miliardi per il
corrente anno 1990 e di 3 miliardi per la sanatoria arretrata, per
cui come minimo sono 10 miliardi.
Allora questo fa sorgere alcune perplessità da parte nostra, nel
senso che questa generalizzazione dell’obbligo non
sempre risponde ad un corretto discorso urbanistico, perchè
sicuramente in certe zone, in certi villaggi, in certi comuni,
anche in interi comuni, è opportuna questa azione di tutela, ma
andare ad estenderla in modo generale su tutto il territorio,
lasciando che siano soltanto i comuni a decidere quali zone
sottrarre a questo vincolo ci sembra esagerato. Andiamo ad
innescare un meccanismo di spesa che non so fino a quanto tempo
saremo in grado di reggere.
Ho quindi delle perplessità rispetto alla utilità reale di
questo tipo di meccanismo e soprattutto rispetto
all’alto grado della spesa regionale. E poi mi
lascia perplesso questo continuo oscillare da parte
dell’Amministrazione: prima si fa una scelta per cui
solo dappertutto diamo i finanziamenti, però sono finanziamenti
molto limitati, poi si fa la scelta rovesciata di essere noi a
delimitare, poi si arriva di nuovo ad allargare su tutto il
territorio regionale con questa impostazione della proposta di
legge.
Sinceramente l’impostazione di questo articolo 2
che dice:
"Il manto di copertura dei tetti delle costruzioni
deve essere realizzato in lose di pietra ovunque, salvo quanto
previsto dagli articoli 3 e 4"
, mi sembra molto azzardato. So
che questo articolo è stato discusso a lungo, so che ci si è anche
confrontati con la Sovrintendenza, ma credo che sarebbe stata più
corretta l’altra strada indicata dalla
Sovrintendenza, cioè di delimitare con un certo coraggio, con una
certa precisione gli ambiti, per dare lì i contributi, dal momento
che al di fuori di lì non possiamo intervenire dappertutto. Se
l’Amministrazione regionale interviene con un suo
contributo è perchè ci sono particolari valori ambientali e
paesaggistici che lì devono essere salvaguardati, però questi non è
che esistano in modo generalizzato su tutto il territorio
regionale.
Ho queste perplessità per cui su una serie di articoli che
prevedono questa generalizzazione dell’obbligo
esprimerò un voto di astensione, perchè non mi sembra una legge di
buona amministrazione e di oculata spesa. Mi sembra una legge
improntata un po’ a questo clima di grande
abbondanza in cui ci troviamo, in cui abbiamo grande capacità di
spesa, in cui quindi non stiamo molto a guardare là dove si può
estendere, per cui si va secondo me un po’
esagerando e forse non raccogliendo neanche dei frutti del tutto
positivi.
Invece sono d’accordo, ovviamente anche perchè
era l’oggetto di una proposta di legge che avevamo
presentato, sull’articolo 12, che prevede di
arrivare ad una sanatoria rispetto alla situazione dei cittadini
che hanno costruito e sono stati obbligati dalla legge ad avere il
tetto in lose, ma hanno avuto un contributo sensibilmente inferiore
a quello previsto dalla legge del 1986. Quindi per quanto riguarda
l’articolo 12 il mio voto sarà favorevole.
Presidente - Dichiaro chiusa la discussione generale.
Ha chiesto di parlare l’Assessore al Turismo,
Urbanistica e Beni Culturali Faval, ne ha facoltà.
Faval (UV) - Moi je crois que nous devons tout de même prendre
acte du fait que cette loi ne va qu’à ratifier une
situation, qui réellement s’est déjà créée dans la
Région.
Cette généralisation pour la couverture en
los
e
n’est pas une invention de la majorité ou de
l’Assesseur, mais c’est le résultat
de la constatation de ce qui a été fait par le plus grand nombre
des communes, au moyen des choix indiqués dans le plan
d’aménagement des différentes communes. Donc, il
s’agit ici de ratifier une situation réellement
existante dans toute la Région. Dans ce sens je crois que la loi
est une bonne loi, puisque si d’un côté elle avait
indiqué un choix, de l’autre elle prend acte que ce
choix a été fait et donc elle va en quelque sorte primer ce choix
qui va dans la direction souhaitée.
En ce qui concerne la dépense, il est possible que la somme
disponible, qui est d’ailleurs de 4,5 milliards,
puisse ne pas être suffisante, mais il faut aussi penser que les
possibilités réelles et concrètes d’utiliser toute
la somme dépendent aussi d’une série de situations,
c’est-à-dire présentation de la demande et ainsi de
suite, parce que le calcul - correct d’ailleurs -
que M. Riccarand vient de faire est un calcul en tout cas théorique
par rapport au nombre hypothétique des maisons dont les toits nous
allons récupérer. Mais hypothétique, justement, parce
qu’il y a toute une série de situations concernant
la partie administrative et bureaucratique, qui peut en quelque
sorte allonger les temps.
En tout cas, quand nous serons appelés à revoir les entrées de
l’Administration, si nous aurons la sensation que
pour la fin de l’année il sera nécessaire de
disposer d’une somme plus large, nous allons la
proposer au Conseil régional. Mais toujours en ce qui concerne les
dépenses, je crois qu’on ne peut pas tenir compte
que la couverture des toits en
los
e est une opération qui
dans le temps doit durer beaucoup plus longtemps que non pas une
simple couverture avec un autre matériel.
Personne a mis en discussion l’évaluation faite
par les techniciens, que normalement une couverture en
los
e
dure au moins trent’ans et peut arriver à cinquante,
et tout le monde a souligné que cette évaluation est en tout cas
une évaluation extremêment prudente, parce que nous avons des
los
e sur les toits qui durent beaucoup plus longtemps que
non pas cinquant’ans.
Donc aussi dans ce sens nous allons nous rattraper. Si au début
il y aura une dépense importante, nous pouvons prévoir que dans le
temps, et d’ici pas tellement de temps, parce que
c’est depuis vingt ans que cette opération est en
train de se faire, donc déjà une partie importante des toits a été
rebatie et recouverte en
lose
, et cette opération devrait
donc nous garantir la possibilité de destiner à ce but une somme
qui n’est pas énorme, justement parce que le
renouvellement se refait dans un temps assez long.
Donc je crois que la loi peut être votée tranquillement par le
Conseil régional, en espérant que l’on puisse
finalement corriger certains inconvénients que
l’application de la loi précedente nous a démontrés
dans l’expérience de tous les jours.
Presidente - Ha chiesto di parlare il Consigliere Riccarand, per
dichiarazione di voto, ne ha facoltà.
Riccarand (VA) - Per dichiarazione di voto. Voterò a favore di
gran parte degli articoli di questo disegno di legge, ma mi asterrò
sugli articoli 2, 3 e 4 per i motivi di perplessità e di critica
che ho espresso prima, e allo stesso modo darò un voto di
astensione sul complesso della legge.
Presidente - Si passa all’esame
dell’articolato. Do lettura
dell’articolo 1:
Articolo 1
(Finalità)
1. La Regione Valle d’Aosta, in relazione alla
propria competenza legislativa primaria in materia di tutela del
paesaggio, disciplina con la presente legge gli interventi
regionali diretti ad assicurare il mantenimento delle
caratteristiche ambientali della regione con particolare
riferimento ai tetti delle costruzioni con manto di copertura in
lose di pietra.
2. In relazione alle finalità di cui al primo comma, le
disposizioni della presente legge definiscono:
a) le costruzioni il cui manto di copertura del tetto deve
essere realizzato in lose di pietra;
b) le caratteristiche cui tali manti di copertura devono
rispondere;
c) i benefici economici e le relative modalità di
erogazione.
Presidente - Pongo in votazione l’articolo 1:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 2:
Articolo 2
(Obbligo di esecuzione dei manti di
copertura dei tetti in lose)
1. Il manto di copertura dei tetti delle costruzioni deve essere
realizzato in lose di pietra, salvo quanto previsto dagli articoli
2, 3 e 4.
2. Le disposizioni di cui al comma precedente prevalgono su
quelle dei piani regolatori generali e dei regolamenti edilizi
delle comunità montane e dei comuni concernenti il manto di
copertura dei tetti delle costruzioni.
Presidente - Pongo in votazione l’articolo 2:
Esito della votazione:
Presenti: 23
Votanti: 22
Favorevoli: 22
Astenuti: 1 (Riccarand)
Il Consiglio approva
Presidente - Do lettura dell’articolo 3:
Articolo 3
(Eccezioni)
1. E’ consentito l’impiego di un
manto di copertura diverso dalle lose di pietra per le costruzioni
aventi tipologia o destinazione ricadenti nella seguente
casistica:
a) costruzioni direttamente funzionali agli impianti di risalita
quando, per modalità ed esigenze costruttive e
d’uso, non siano realizzate con tecniche e materiali
tradizionali;
b) costruzioni esistenti con tipologia che esclude, dal punto di
vista estetico, statico o strutturale, l’impiego del
manto di copertura in lose di pietra, (in particolare le
costruzioni con tetto in legno o materiale diverso dalle lose ma
formalmente coerente allo stile architettonico
dell’edificio stesso), individuate in cartografia
del piano regolatore generale comunale (P.R.G.C.) così come
previsto al primo comma dell’articolo 4;
c) costruzioni destinate ad attività non residenziali con
superficie coperta superiore a 500 metri quadri o che, in
conformità alla normativa urbanistico-edilizia applicabile nei
rispettivi comuni con P.R.G.C. approvato, siano dotate o previste
con copertura piana o con falde con pendenza inidonea per
l’impiego delle lose di pietra;
d) immobili assoggettati alla disciplina di cui alla legge 1
giugno 1939, n. 1089, e alla legge regionale 10 giugno 1983, n. 56,
per cui il tipo di materiale di copertura del tetto da adottare è
stabilito, caso per caso, in sede di autorizzazione dei relativi
lavori, dalla Sovrintendenza regionale per i beni culturali ed
ambientali.
e) costruzioni funzionali al ricovero del bestiame;
f) costruzioni o impianti pubblici o militari che, per esigenze
architettoniche o tecniche, richiedano materiali di copertura
diversi dalle lose in pietra.
g) bivacchi e rifugi alpini.
2. Per le costruzioni di cui alle lettere e), f), g), del primo
comma il Sindaco autorizza o concede l’impiego di un
manto di copertura diverso dalle lose di pietra, previa favorevole
deliberazione del Consiglio comunale e previo nulla osta
dell’Assessore regionale competente in materia di
beni culturali ed ambientali, emanato su parere della
Sovrintendenza regionale per i beni culturali ed ambientali.
Presidente- All’articolo 3 vi sono due
emendamenti proposti dall’Assessore Faval, di cui do
lettura:
All’articolo 3 dopo il primo comma è introdotto
il comma seguente
:
"2. Per le costruzioni di cui alle lettere a), b), c), del primo
comma il Sindaco autorizza o concede l’impiego di un
manto di copertura diverso dalle lose di pietra, previo favorevole
parere della Commissione Edilizia Comunale".
In relazione all’introduzione del nuovo comma di
cui al punto 1), il comma 2 dell’articolo 3 diventa
il comma 3.
Li pongo in votazione:
Esito della votazione:
Presenti: 23
Votanti: 22
Favorevoli: 22
Astenuti: 1 (Riccarand).
Il Consiglio approva
Presidente - Pongo in votazione l’articolo 3 nel
testo così emendato:
Articolo 3
(Eccezioni)
1. E’ consentito l’impiego di un
manto di copertura diverso dalle lose di pietra per le costruzioni
aventi tipologia o destinazione ricadenti nella seguente
casistica:
a) costruzioni direttamente funzionali agli impianti di risalita
quando, per modalità ed esigenze costruttive e
d’uso, non siano realizzate con tecniche e materiali
tradizionali;
b) costruzioni esistenti con tipologia che esclude, dal punto di
vista estetico, statico o strutturale, l’impiego del
manto di copertura in lose di pietra, (in particolare le
costruzioni con tetto in legno o materiale diverso dalle lose ma
formalmente coerente allo stile architettonico
dell’edificio stesso), individuate in cartografia
del piano regolatore generale comunale (P.R.G.C.) così come
previsto al primo comma dell’articolo 4;
c) costruzioni destinate ad attività non residenziali con
superficie coperta superiore a 500 metri quadrati o che, in
conformità alla normativa urbanistico-edilizia applicabile nei
rispettivi comuni con P.R.G.C. approvato, siano dotate o previste
con copertura piana o con falde con pendenza inidonea per
l’impiego delle lose di pietra;
d) immobili assoggettati alla disciplina di cui alla legge 1
giugno 1939, n. 1089, e alla legge regionale 10 giugno 1983, n. 56,
per cui il tipo di materiale di copertura del tetto da adottare è
stabilito, caso per caso, in sede di autorizzazione dei relativi
lavori, dalla Sovrintendenza regionale per i beni culturali ed
ambientali.
e) costruzioni funzionali al ricovero del bestiame;
f) costruzioni o impianti pubblici o militari che, per esigenze
architettoniche o tecniche, richiedano materiali di copertura
diversi dalle lose in pietra.
g) bivacchi e rifugi alpini.
2. Per le costruzioni di cui alle lettere a), b), c), del primo
comma il Sindaco autorizza o concede l’impiego di un
manto di copertura diverso dalle lose di pietra, previo favorevole
parere della Commissione Edilizia Comunale.
3. Per le costruzioni di cui alle lettere e), f), g), del primo
comma il Sindaco autorizza o concede l’impiego di un
manto di copertura diverso dalle lose di pietra, previa favorevole
deliberazione del Consiglio comunale e previo nulla osta
dell’Assessore regionale competente in materia di
beni culturali ed ambientali, emanato su parere della
Sovrintendenza regionale per i beni culturali ed ambientali.
Esito della votazione:
Presenti: 23
Votanti: 22
Favorevoli: 22
Astenuti: 1 (Riccarand).
Il Consiglio approva
Presidente- Do lettura dell’articolo 4:
Articolo 4
(Ambiti e costruzioni non sottoposti all’obbligo
di copertura del tetto con lose di pietra)
1. Entro 90 giorni dalla data di entrata in vigore della
presente legge i comuni, con deliberazione consiliare, individuano
in cartografia di Piano regolatore generale comunale (P.R.G.C.) le
costruzioni di cui alla lettera b) del primo comma
dell’articolo 3), nonchè gli ambiti di insediamento
recente o di futura urbanizzazione, aventi caratteri di paesaggio
urbano o fortemente connotati da strutture produttive, che
intendano escludere dall’obbligo di esecuzione del
tetto in lose.
2. I comuni propongono l’individuazione delle
costruzioni e la delimitazione degli ambiti di cui al precedente
comma all’approvazione della Giunta regionale. La
Giunta regionale, previo parere favorevole della Sovrintendenza per
i beni culturali ed ambientali, le approva con propria
deliberazione.
3. La deliberazione della Giunta regionale di cui al secondo
comma è pubblicata nel Bollettino Ufficiale, parte seconda; la sua
efficacia decorre dal quindicesimo giorno successivo a quello di
pubblicazione.
4. Per i comuni dotati di P.R.G.C.,
l’approvazione della delimitazione di cui al secondo
comma costituisce variante al piano; per i comuni con piano
regolatore generale non ancora approvato, la delimitazione degli
ambiti viene approvata dalla Giunta esclusivamente
all’interno della perimetrazione dei centri abitati
di cui all’articolo 41- quinquies della legge 17
agosto 1942, n. 1150 e successive modificazioni, deferendo le
ulteriori delimitazioni in sede di approvazione del piano
stesso.
5. In caso di inadempienza da parte del comune, la Giunta
regionale ha facoltà di sostituirsi al comune nella individuazione
degli edifici e degli ambiti di cui al presente articolo.
Presidente - Pongo in votazione l’articolo 4:
Esito della votazione:
Presenti: 23
Votanti: 22
Favorevoli: 22
Astenuti: 1 (Riccarand).
Il Consiglio approva
Presidente - Do lettura dell’articolo 5:
Articolo 5
(Caratteristiche delle lose)
1. Le lose da impiegare nei manti di copertura, ai sensi della
presente legge, devono presentare caratteristiche fisico-chimiche e
meccaniche atte a garantire nel tempo la durata del materiale.
Le caratteristiche fisico-chimiche e meccaniche sono indicate
nell’allegato A) che costituisce parte integrante
della presente legge. L’allegato A) considera le
seguenti caratteristiche:
a) assorbimento naturale di acqua;
b) impermeabilità;
c) comportamento al gelo;
d) comportamento alle atmosfere aggressive;
e) resistenza meccanica;
f) assenza di pirite;
g) uniformità del materiale.
2. Nell’allegato A) sono indicate le modalità di
prelievo di campioni del materiale utilizzato e le modalità di
esecuzione delle prove fisico-chimiche e meccaniche da eseguire
sugli stessi.
3. Le variazioni o gli aggiornamenti da apportare
all’allegato A) sono adottati dalla Giunta regionale
con propria deliberazione.
Presidente - Pongo in votazione l’articolo 5:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 6:
Articolo 6
(Benefici economici)
1. Sono concessi contributi per la costruzione e la
ricostruzione dei manti di copertura in lose di pietra dei tetti
delle costruzioni di cui all’articolo 2. La misura
unitaria del contributo è commisurata alla differenza di costo in
opera fra un tetto con manto di copertura in lose e un tetto con
manto di copertura in tegole della migliore qualità, strutturati
per assicurare uguali prestazioni protettive e previsti in località
site a quota di metri 1300 sul livello del mare.
2. La misura unitaria del contributo è approvata, entro il 31
marzo di ogni anno, con deliberazione della Giunta regionale su
proposta dell’Assessore regionale competente in
materia di tutela del paesaggio. A tal fine
l’Assessorato regionale ai LL.PP. determina ogni
anno, su richiesta dell’Assessore anzidetto, i costi
analitici unitari presunti dei due tipi di tetto indicati nel primo
comma.
3. La misura unitaria del contributo è determinata in base al
tipo di opere eseguite, secondo le seguenti categorie:
a) costruzione e ricostruzione totale: la misura unitaria del
contributo è pari a quella determinata con la deliberazione di cui
al comma secondo;
b) ricostruzione parziale (con mantenimento anche parziale della
grande orditura o recupero di almeno il 50% delle lose): la misura
unitaria del contributo è pari al 70% di quella determinata con la
deliberazione di cui al comma secondo.
Presidente - All’articolo 6 vi è un emendamento
proposto dall’Assessore Faval, di cui do
lettura:
All’articolo 6 è aggiunto il comma seguente:
"4. Per la determinazione del contributo si applica il
parametro unitario di cui al comma secondo relativo
all’anno solare di presentazione della domanda di
contributo."
.
Lo pongo in votazione:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Pongo in votazione l’articolo 6 nel
testo così emendato:
Articolo 6
(Benefici economici)
1. Sono concessi contributi per la costruzione e la
ricostruzione dei manti di copertura in lose di pietra dei tetti
delle costruzioni di cui all’articolo 2. La misura
unitaria del contributo è commisurata alla differenza di costo in
opera fra un tetto con manto di copertura in lose e un tetto con
manto di copertura in tegole della migliore qualità, strutturati
per assicurare uguali prestazioni protettive e previsti in località
site a quota di metri 1300 sul livello del mare.
2. La misura unitaria del contributo è approvata, entro il 31
marzo di ogni anno, con deliberazione della Giunta regionale su
proposta dell’Assessore regionale competente in
materia di tutela del paesaggio. A tal fine
l’Assessorato regionale ai LL.PP. determina ogni
anno, su richiesta dell’Assessore anzidetto, i costi
analitici unitari presunti dei due tipi di tetto indicati nel primo
comma.
3. La misura unitaria del contributo è determinata in base al
tipo di opere eseguite, secondo le seguenti categorie:
a) costruzione e ricostruzione totale: la misura unitaria del
contributo è pari a quella determinata con la deliberazione di cui
al comma secondo;
b) ricostruzione parziale (con mantenimento anche parziale della
grande orditura o recupero di almeno il 50% delle lose): la misura
unitaria del contributo è pari al 70% di quella determinata con la
deliberazione di cui al comma secondo.
4. Per la determinazione del contributo si applica il parametro
unitario di cui al comma secondo relativo all’anno
solare di presentazione della domanda di contributo.
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 7:
Articolo 7
(Domanda di contributo)
1. Le domande di contributo, redatte in carta libera, sono
presentate all’Assessorato regionale del turismo,
urbanistica e beni culturali prima della data di inizio dei
relativi lavori con allegata la seguente documentazione:
a) copia conforme della concessione o autorizzazione edilizia e
relativi disegni di progetto ovvero dichiarazione qualora si tratti
di opere di manutenzione ordinaria;
b) planimetria, in base catastale, di almeno centimetri 10 di
lato, con l’indicazione in colore rosso della
costruzione interessata;
c) disegno quotato in scala 1:100 o 1:50 illustrante la
superficie effettiva del tetto e computo metrico della superficie
medesima;
d) dichiarazione del fornitore delle lose attestante la
conformità del materiale alle caratteristiche fisico- chimiche e
meccaniche di cui all’allegato A).
Presidente - All’articolo 7 vi sono tre
emendamenti proposti sempre dall’Assessore Faval, di
cui do lettura:
Al quarto rigo del primo comma dell’articolo 7 le
parole
"prima della data di inizio"
sono sostitu
i
te
con le parole
"entro 15 giorni
dall’inizio".
Al primo comma dell’articolo 7 sono aggiunte le
seguenti parole
:
"e) dichiarazione del Sindaco concernente la data di inizio dei
lavori."
All’articolo 7 dopo il primo comma è aggiunto il
seguente comma:
"2. Nel caso di lavori di costruzione o ricostruzione del
tetto iniziati prima della data di entrata in vigore della presente
legge, le relative domande di contributo devono essere presentate
entro 60 giorni dalla data di entrata in vigore della
legge."
.
Li pongo in votazione:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Pongo in votazione l’articolo 7 nel
testo così emendato:
Articolo 7
(Domanda di contributo)
1. Le domande di contributo, redatte in carta libera, sono
presentate all’Assessorato regionale del turismo,
urbanistica e beni culturali entro 15 giorni
dall’inizio dei relativi lavori con allegata la
seguente documentazione:
a) copia conforme della concessione o autorizzazione edilizia e
relativi disegni di progetto ovvero dichirazione qualora si tratti
di opere di manutenzione ordinaria;
b) planimetria, in base catastale, di almeno centimetri 10 di
lato, con l’indicazione in colore rosso della
costruzione interessata;
c) disegno quotato in scala 1:100 o 1:50 illustrante la
superficie effettiva del tetto e computo metrico della superficie
medesima;
d) dichiarazione del fornitore delle lose attestante la
conformità del materiale alle caratteristiche fisico- chimiche e
meccaniche di cui all’allegato A).
e) dichiarazione del Sindaco concernente la data di inizio dei
lavori.
2. Nel caso di lavori di costruzione o ricostruzione del tetto
iniziati prima della data di entrata in vigore della presente
legge, le relative domande di contributo devono essere presentate
entro 60 giorni dalla data di entrata in vigore della legge.
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 8:
Articolo 8
(Istruttoria della domanda)
1. Entro 60 giorni dalla data di presentazione della domanda di
contributo l’Assessore regionale del turismo
urbanistica e beni culturali, conferma al richiedente se la domanda
è ammissibile al contributo.
2. Durante l’esecuzione del cantiere, il
personale a coò incaricato dalla Sovrintendenza regionale per i
beni culturali ed ambientali può procedere al prelievo di campioni
in lose, secondo quanto stabilito nell’allegato
A).
3. entro 30 giorni dalla data di ultimazione dei lavori il
richiedente deve darne comunicazione all’Assessorato
del turismo, urbanistica e beni culturali affinchè gli uffici
competenti possano predisporre il relativo collaudo, allegando una
dichiarazione del Sindaco concernente:
a) la data di ultimazione dei lavori di costruzione o
ricostruzione del manto di copertura;
b) la conformità delle opere eseguite alle prescrizioni della
concessione o autorizzazione edilizia. Per le opere di ordinaria
manutenzione la dichiarazione riguarda la conformità delle opere
stesse alla normativa urbanistico- edilizia applicabile nei
rispettivi comuni.
L’esecuzione di opere difformi dal progetto o
l’uso di materiale non corrispondente alle
caratteristiche di cui all’articolo 5 della presente
legge comporta il decadimento del diritto al contributo.
4. Le domande di contributo, previa istruttoria ed eseguiti gli
opportuni accertamenti a cura dei competenti uffici
dell’Assessorato regionale del turismo, urbanistica
e beni culturali, sono accolte o respinte, con deliberazione della
Giunta regionale, su proposta dell’Assessore
regionale al turismo, urbanistica e beni culturali; con tale
deliberazione è stabilita, per le domande accolte,
l’entità del contributo ed è approvata e liquidata
la relativa spesa.
Presidente - Pongo in votazione l’articolo 8:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 9:
Articolo 9
(Cumulabilità)
1. I contributi disciplinati dalla presente legge sono
cumulabili con altre provvidenze previste da norme statali o
regionali; in tal caso tuttavia il costo del tetto, che viene
inserito nel preventivo generale dell’opera, quale
riferimento per la determinazione delle altre provvidenze, deve
essere calcolato assumendo come costo unitario quello presunto dal
manto di copertura in tegole di colore scuro di cui al primo e
secondo comma dell’articolo 6.
Presidente - Pongo in votazione l’articolo 9:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 10:
Articolo 10
(Ripetibilità del contributo)
1. I contributi previsti dalla presente legge possono essere
concessi anche per la ricostruzione del manto di copertura in lose
di pietra del tetto di un fabbricato che già abbia fruito del
medesimo beneficio, a condizione che siano trascorsi almeno 30 anni
dalla data di erogazione del precedente contributo.
Presidente - All’articolo 10 vi è un emendamento
proposto dall’Assessore Faval, di cui do
lettura.
Al primo comma dell’articolo 10 sono aggiunte le
seguenti parole:
"fatti salvi i casi di calamità
naturali."
.
Lo pongo in votazione:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Pongo in votazione l’articolo 10 nel
testo così emendato:
Articolo 10
(Ripetibilità del contributo)
1. I contributi previsti dalla presente legge possono essere
concessi anche per la ricostruzione del manto di copertura in lose
di pietra del tetto di un fabbricato che già abbia fruito del
medesimo beneficio, a condizione che siano trascorsi almeno 30 anni
dalla data di erogazione del precedente contributo, fatti salvi i
casi di calamità naturali.
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 11:
Articolo 11
(Abrogazione delle leggi regionali 12 dicembre 1986, n. 71 e 12
agosto 1987, n. 75)
1. La legge regionale 12 dicembre 1986, n. 71, "Norme
concernenti l’obbligo di costruzione del manto di
copertura dei tetti in lose di pietra e la disciplina dei relativi
benefici economici", e la legge regionale 12 agosto 1987, n. 75,
"Modificazioni ed integrazioni della legge regionale 12 dicembre
1986, n. 71, concernente l’individuazione degli
ambiti territoriali in cui il manto di copertura dei tetti deve
essere realizzato in lose di pietra e la disciplina dei relativi
benefici economici", sono abrogate.
Presidente - Pongo in votazione l’articolo
11:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 12:
Articolo 12
(Norme transitorie: domande proposte ai sensi della legge
regionale 12 dicembre 1986, n. 71
e successive modificazioni)
1. Le domande di contributo presentate ai sensi della legge
regionale 12 dicembre 1986, n. 71 e successive modificazioni,
vengono ritenute valide in base ai requisiti previsti da detta
legge. Qualora il contributo sia già stato liquidato, si provvederà
ad una liquidazione integrativa nella seguente misura:
a) per le domande relative ad edifici sottoposti ad obbligo per
effetto di norme regolamentari vigenti: integrazione fino a
raggiungere la misura unitaria di L. 25.000 al metro quadro.
b) per le domande relative ad edifici sottoposti ad obbligo per
effetto delle disposizioni di cui alla legge regionale 12 dicembre
1986, n. 71 e per i quali sia stato presentato il certificato di
garanzia in base ai parametri stabiliti dalla presente legge per i
casi di costruzione totale o parziale, applicati al costo del tetto
approvato con la deliberazione della Giunta regionale di cui al
comma secondo dell’articolo 6 relativo
all’anno di presentazione della domanda.
Presidente - All’articolo 12 vi sono due
emendamenti proposti dall’Assessore Faval, di cui do
lettura:
Alla lettera a) del primo comma dell’articolo 12,
le parole
"relative ad edifici sottoposti ad obbligo per effetto
di norme regolamentari vigenti"
sono sostituite con le parole
"presentate ai sensi dell’articolo 11 della legge
regionale 12 dicembre 1986, n. 71 e successive
modificazioni"
.
Alla lettera b) del primo comma dell’articolo 12
dopo le parole
"legge regionale 12 dicembre 1986
,
n.
71
" sono aggiunte le parole
"e successive
modificazioni"
.
Li pongo in votazione:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Pongo in votazione l’articolo 12 nel
testo così emendato:
Articolo 12
(Norme transitorie: domande proposte ai sensi della legge
regionale 12 dicembre 1986, n. 71
e successive modificazioni)
1. Le domande di contributo presentate ai sensi della legge
regionale 12 dicembre 1986, n. 71 e successive modificazioni,
vengono ritenute valide in base ai requisiti previsti da detta
legge. Qualora il contributo sia già stato liquidato, si provvederà
ad una liquidazione integrativa nella seguente misura:
a) per le domande presentate ai sensi
dell’articolo 11 della legge regionale 12 dicembre
1986, n. 71 e successive modificazioni: integrazione fino a
raggiungere la misura unitaria di L. 25.000 al metro quadro.
b) per le domande relative ad edifici sottoposti ad obbligo per
effetto delle disposizioni di cui alla legge regionale 12 dicembre
1986, n. 71 e successive modificazioni e per i quali sia stato
presentato il certificato di garanzia in base ai parametri
stabiliti dalla presente legge per i casi di costruzione totale o
parziale, applicati al costo del tetto approvato con la
deliberazione della Giunta regionale di cui al comma secondo
dell’articolo 6 relativo all’anno di
presentazione della domanda.
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 13:
Articolo 13
(Finanziamento)
1. L’onere derivante dalla presente legge
valutato in lire 2000 milioni per l’anno 1989, in
aggiunta ai finanziamenti già previsti dalla normativa abrogata di
cui all’articolo 11, graverà sul capitolo 25300 del
bilancio preventivo per il corrente esercizio.
2. Alla copertura dell’onere di cui al comma
precedente si provvede mediante riduzione di pari importo dallo
stanziamento previsto al capitolo 50150 "Fondo globale per il
finanziamento di spesa per ulteriori programmi di sviluppo (Spese
di investimento)" a valere sull’accantonamento
iscritto all’allegato n. 8 del bilancio di
previsione per l’anno finanziario 1989 concernente
"Interventi per la modernizzazione del sistema di informazione
turistica".
Presidente - All’articolo 13 vi è un emendamento
proposto dall’Assessore Faval, di cui do
lettura:
L’articolo 13 è sostituito
dall’articolo seguente:
Art. 13
(Finanziamento)
1. L’onere derivante dalla presente legge,
valutato in lire 4.500 milioni per l’anno 1990, così
come determinato dall’articolo 7 della legge
regionale 15 gennaio 1990, n. 8, graverà sul capitolo 25300 del
bilancio di previsione della Regione che presenta la necessaria
disponibilità.
2. Per gli anni successivi gli oneri saranno determinati con la
legge finanziaria di cui all’articolo 19 della legge
regionale 27 dicembre 1989, n. 90.
Lo pongo in votazione:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 14:
Articolo 14
(Variazioni di bilancio)
Al bilancio di previsione della regione per
l’anno finanziario 1989 sono apportate le seguenti
variazioni:
Parte spesa
in diminuzione
Cap. 50150 "Fondo globale per il finanziamento di spese per
ulteriori programmi di sviluppo (spese di investimento)
L. 2.000.000.000
in aumento
Cap. 25300 la cui denominazione viene così modificata:
"Contributi per la costruzione e ricostruzione del manto di
copertura dei tetti in lose di pietra.
- legge regionale n.
L. 2.000.000.000
Presidente - All’articolo 14 vi è un emendamento
soppressivo dell’Assessore Faval, di cui do
lettura:
L’articolo 14 è soppresso.
Lo pongo in votazione:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Do lettura dell’articolo 15, ora
articolo 14:
Articolo 15
(Dichiarazione di urgenza)
1. La presente legge è dichiarata urgente ai sensi del terzo
comma dell’articolo 31 dello Statuto speciale ed
entrerà in vigore il giorno successivo a quello della sua
pubblicazione nel Bollettino Ufficiale della Regione.
2. E’ fatto obbligo a chiunque spetti di
osservarla e di farla osservare come legge della Regione Autonoma
Valle d’Aosta.
Presidente - Pongo in votazione l’articolo 15,
ora articolo 14:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Pongo in votazione l’allegato A:
Esito della votazione:
Presenti, votanti e favorevoli: 23
Il Consiglio approva all’unanimità
Presidente - Pongo in votazione la legge nel suo complesso:
Esito della votazione:
Presenti: 23
Votanti: 22
Favorevoli: 22
Astenuti: 1 (Riccarand).
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK