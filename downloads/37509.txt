Consiglio Regionale della Valle d'Aosta - Oggetto del Consiglio n. 1260 del 10 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1260 del 10 giugno 2015 - Resoconto
OGGETTO N. 1260/XIV - Interrogazione: "Stato di avanzamento
del progetto realizzato dalla società Terna riguardante il
territorio regionale".
Presidente
- Per la risposta, la parola all'Assessore
Bianchi.
Bianchi (UV) -
Grazie Presidente.
Circa l'interrogazione in oggetto con la quale i colleghi
firmatari interrogano il Governo regionale per sapere lo stato di
avanzamento e i dettagli aggiornati del progetto condotto dalla
società Terna, cioè il progetto di razionalizzazione delle due
linee 220 e 132...Villeneuve e Châtillon, a seguito di quanto
illustrato e anticipato in sede di commissione consiliare in merito
alle previsioni progettuali da parte di Terna S.p.A., la struttura
competente dell'Assessorato ha provveduto ad organizzare una serie
di incontri tra i tecnici della società Terna e le singole
Amministrazioni comunali coinvolte negli interventi previsti. Nel
corso dei suddetti incontri, effettuati a novembre e dicembre, i
tecnici della società Terna hanno illustrato agli Amministratori
comunali le ipotesi progettuali relative ai singoli territori
comunali, individuando benefici ed eventuali criticità dei singoli
interventi. In tale occasione gli Amministratori locali per contro
hanno avuto modo di illustrare a Terna le proprie osservazioni e la
presenza di eventuali criticità, segnalando le proprie esigenze
territoriali, quali, ad esempio, diverse ubicazioni della stazione
intermedia oppure lo spostamento del tracciato o l'interramento. Al
termine delle attività di analisi congiunta sopracitata con le
Amministrazioni comunali coinvolte Terna ha acquisito tutte le
osservazioni pervenute e si è impegnata ad effettuare le opportune
valutazioni e verifiche tecniche ed economiche in merito
all'accoglibilità delle osservazioni e delle alternative segnalate.
Ciò premesso, Terna è stata oggetto nel frattempo di una
riorganizzazione interna, che ha causato un rallentamento delle
attività ordinarie dovuto all'avvicendamento dei responsabili di
area e, dall'altro, di una disamina delle proprietà di intervento.
In un recente incontro dello scorso mese di febbraio alla presenza
del nuovo referente Terna si è appreso che gran parte delle
osservazioni fatte dalle Amministrazioni comunali sono accoglibili
sotto il profilo tecnico, ivi compresa la delocalizzazione della
nuova stazione intermedia nell'ubicazione indicata dal Comune di
Nus. Tali modifiche progettuali sono tuttavia ancora al vaglio
degli organi decisionali di Terna, in particolare per quanto
concerne l'aspetto budgetario e non sono state pertanto ancora
tradotte in elaborati ufficiali, in quanto è stato espressamente
detto in quella riunione che c'era bisogno per approfondire alcune
osservazioni e per valutare l'aspetto economico, di fare
sopralluoghi sul territorio che non potevano avvenire in quel
periodo. Ad oggi l'Amministrazione regionale è quindi ancora in
attesa della trasmissione da parte di Terna degli elaborati
progettuali aggiornati, al fine di riprendere l'attività di
concertazione sul territorio e addivenire ad una soluzione per
quanto possibile condivisa. Tale soluzione sarà implementata nei
futuri piani di sviluppo di Terna. Grazie.
Presidente -
La parola al Consigliere Viérin.
Viérin L. (UVP) -
Merci Monsieur le Président.
La vicenda di Terna che percorre la storia di quest'aula dal
2009, a partire dal momento in cui con la firma del protocollo
c'era un'intesa per le due questioni: la questione giù nel
fondovalle, com'è stato ricordato, degli interramenti, dei 220, per
capirci, e la questione delle sottostazioni...
(interruzione di un Consigliere, fuori microfono)
...sì, dei 132.
L'altra questione invece della linea che dovrebbe tagliare la
parte di Valle d'Aosta più alta e che fa parte di quella
concertazione, perché l'accordo del 2009 delegava e rimandava tutta
una serie di procedure, questa parte...concertazione con le
Amministrazioni locali. Diverse interpellanze sono state rivolte
nella scorsa legislatura...in questa legislatura c'è stata una
mozione, che è stata approvata all'unanimità per l'audizione poi in
Commissione nell'ottobre e novembre del 2013 dei tecnici di Terna
con i Sindaci interessati dei Comuni dove questo tracciato dovrà in
parte passare, un'iniziativa ancora ad ottobre del 2014. Oggi lei,
Assessore, ripete praticamente tutto quello che ha già detto le
volte scorse, cioè che la fase di concertazione sta avanzando ed è
per questo che noi le abbiamo rivolto questa domanda per sapere a
che punto è, perché è interessante il protocollo, è interessante il
progetto di investimento: si parlava di 100 milioni di euro nel
protocollo...per andare a migliorare quella che sia da un punto di
vista di impatto ambientale che da un punto di vista di onde
elettromagnetiche...quella che è...tra l'altro, negli ambiti
rurali, agricoli, di riordini che sono anche stati effettuati...di
compatibilità migliore, di resa, di funzionalità per la parte
bassa.
La preoccupazione che era stata espressa da alcune
Amministrazioni comunali, anche quella a cui lei ha appartenuto,
era la questione delle sottostazioni e poi è la questione
dell'impatto, perché il vero nodo rimane la possibilità o meno di
interrare eventualmente la parte alta. Lei nelle risposte, che mi
sono riletto su suggerimento dei suoi tecnici, sicuramente aveva
anche più volte detto che non è possibile. L'invito oggi è duplice
- arriviamo alla nostra sollecitazione -: è che questo progetto
Terna non diventi una seconda super Phoenix che va a tagliare la
Valle d'Aosta da Aymavilles a Pontey, per capirci, perché l'impatto
sarà quello a mezza costa, ne avevamo parlato più volte, e la
sollecitazione delle Amministrazioni comunali e delle comunità
locali è una preoccupazione sia di impatto ambientale che di
ricadute di onde elettromagnetiche di un elettrodotto che potrebbe
passare sulla testa dei valdostani. Ora, questa è la sfida oggi che
noi chiediamo, capiamo che siamo ancora nella fase di
concertazione. Noi staremo attenti a vedere questa fase di
concertazione cosa produce, sappiamo che è un VIA nazionale,
sappiamo tutto, ma sappiamo anche che c'è una comunità locale che è
capace di decidere e che ha voglia di decidere del proprio futuro
anche da un punto di vista della salute, senza che ci siano dubbi
su questa cosa. L'invito quindi è quello di vigilare visto che il
coordinamento è regionale attraverso un progetto nazionale e di
messa in rete, e di concertazione con le comunità locali, affinché
questo veramente non diventi un altro progetto di super Phoenix che
passa sulla testa dei valdostani senza che i valdostani possano
dire la loro, anche perché noi staremo attenti su questa cosa,
perché siamo pronti anche alla mobilitazione su questo tema, che è
un tema che è molto sentito, che è dormiente, perché ogni volta che
se ne parla qui in Consiglio si prende tempo, non diciamo che
volutamente si prende tempo, cioè si prende tempo perché non ci
sono gli elementi. Si vociferava anche che Terna fosse intenzionata
ad abbandonare questo progetto, circola questa voce.
Per quanto ci riguarda, la posizione è: sì a tutta la questione
per la zona bassa che va a migliorare la funzionalità e l'impatto
ambientale di quella linea, ma attenzione soprattutto a vigilare
affinché non vi sia di nuovo uno di quei grandi progetti che a
livello nazionale decidono e che rischia di avere l'impatto sia
ambientale che di salute sulla comunità valdostana. Grazie.
Presidente -
Punto 9 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK