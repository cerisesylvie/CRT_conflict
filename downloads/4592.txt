Consiglio Regionale della Valle d'Aosta - Oggetto del Consiglio n. 290 del 26 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 290 del 26 maggio 1982 - Resoconto
OGGETTO N. 290/VII - INIZIATIVE PER FAVORI RE L'ESERCIZIO E
LO SVILUPPO DEI GIOCHI TRADIZIONALI VALDOSTANI.-
(Interpellanze).
PRESIDENTE:
Do lettura delle interpellanze concernenti
l'oggetto, presentate dal Consigliere Martin e dai Consiglieri
Péaquin, Mafrica e
Cout:
INTERPELLANZA
CONSIDERATA la popolarità raggiunta dagli "esport de nohtra
tera", che ogni anno vedono aumentare il numero delle squadre
partecipanti ai vari tornei e campionati;
CONSIDERATO altresì che è intenzione dell'Amministrazione
regionale di valorizzare questi sports, come dimostrato
dall'approvazione della legge regionale n. 53 dell'11.8.1981, che
prevede il riconoscimento di tali sports ed un loro autonomo
finanziamento;
VISTA la lettera inviata dai Presidenti delle Associazioni del
fiolet, della rebatta, dello tsan e del palet, in cui si richiede
all'Amministrazione regionale di intervenire con sollecitudine, per
dotare questi sports di idonei campi da gioco anche in
considerazione del fatto che gli attuali campi in Comune di
Brissogne potrebbero essere attraversati dalla tangenziale di
Aosta, rendendoli quindi inutilizzabili;
tutto ciò premesso il sottoscritto Consigliere
INTERPELLA
l'Assessore al Turismo, Urbanistica e Beni Culturali per
conoscere le iniziative intraprese dalla Giunta regionale
volte ad assicurare agli esport de nohtra tera un regolare
svolgimento favorendo al tempo stesso un loro progressivo
sviluppo.
F.to: Maurizio Martin
INTERPELLANZA
CONSIDERATO che nel programma triennale di attrezzature
sportive, approvato dal Consiglio regionale, è inserita la
predisposizione di un'area destinata agli Sports Popolari
Valdostani;
TENUTO CONTO del sempre più elevato interesse dimostrato dai
giovani valdostani verso tale tipo di attività sportive;
i sottoscritti Consiglieri
INTERPELLANO
l'Assessore al Turismo, Urbanistica e Beni Culturali per sapere
quando verrà data una definitiva risposta alle ormai decennali
richieste di un'area attrezzata, provenienti da parte delle
Associazioni di Sports Popolari Valdostani.
F.ti: Sergio Péaquin - Demetrio Mafrica - E. Cout
PRESIDENTE:
Per l'oggetto n. 17 ha chiesto di parlare il
Consigliere Martin, ne ha facoltà.
MARTIN - (U.V.P.):
Penso che siamo concordi
nell'affermare che i giochi tradizionali costituiscono una profonda
realtà culturale e sociale, un modo di essere che affonda le sue
radici nella storia della popolazione valdostana, e rappresentano
una fondamentale componente delle nostre antiche tradizioni e della
nostra millenaria cultura. E' per questo che ho presentato questa
interpellanza, che prede lo punto da una lettera inviata dai
Presidenti delle "Federachon di sport de Noutra Tera", nella quale
si afferma la preoccupazione per la destinazione dei campi da gioco
per questi giochi che ultimamente hanno avuto un grande sviluppo,
tant'è che per lo tsan vi sono oggi circa 22 sezioni che
raggruppano 1200 giocatori circa per il fiolet 24 sezioni con 800
giocatori, per la rebat-ta 11 sezioni con ca. 350 giocatori, per un
totale di ca. 2350 praticanti.
Ritengo sia un problema che debba essere affrontato, al fine di
tutelare questi sports e favorire il loro continuo sviluppo, anche
nello spirito della L.R. n. 53, che è stata votata da questo
Consiglio regionale per riconoscere a tutti gli effetti questi
sports. In questa legge si prevede anche la realizzazione di campi
da gioco; l'interpellanza è pertanto volta a conoscere le
iniziative intraprese, o quelle che la Giunta vorrà intraprendere,
per assicurare un regolare svolgimento di questi sports, ed al
tempo stesso per proseguire in un loro razionale potenziamento.
PRESIDENTE:
Per l'oggetto n. 18 ha chiesto di parlare il
Consigliere Péaquin, ne ha facoltà.
PEAQUIN - (P.C.I.):
E' questo un argomento che ritorna in
discussione periodicamente. Avevamo già avuto occasione di chiedere
informazioni con interpellanze all'Assessore competente negli anni
passati circa la possibile realizzazione di un campo per la pratica
degli sports tradizionali valdostani.
Dopo un periodo di un paio di anni, nel quale questo campo era
stato individuato nell'area di Brissogne, se ne ritorna oggi a
parlare in seguito alla lettera mandata dai responsabili della
Federazione degli Sports tradizionali, dove si esprime la
preoccupazione che questo campo possa venire attraversato dalla
superstrada.
Crediamo che si debba arrivare ad una soluzione, e che non si
possa continuare a trascinare il problema negli anni, trovando
subito dei campi adatti alla pratica di questi sports, sia per
l'alto numero di persone che lo praticano, sia per l'interesse che
buona parte della popolazione dimostra.
Se è vero che gli iscritti sono circa 2300, è anche vero che le
persone che praticano questi sports sono di molto superiori, perché
basta in primavera passare in tutte le zone della Valle per vedere
i prati invasi da giovani e da non più giovani che passano il loro
tempo libero praticando questi giochi.
Con questa interpellanza, vorremmo sapere dall'Assessore quali
sono le iniziative concrete intraprese per risolvere positivamente
il problema.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Pollicini per rispondere alle due
interpellanze, ne ha facoltà.
POLLICINI - (D.P.):
Indubbiamente il problema che era
avviato a soluzione, ha subito recentemente una battuta di arresto.
Recentemente in senso relativo, perché si tratta di considerare che
nella zona dove già la Regione aveva investito per la preparazione
e per l'attrezzatura di questo campo e per la sua manutenzione, è
intervenuta la prospettiva della realizzazione della tangenziale
sud, e quindi dello svincolo che va ad investire all'incirca una
superficie di quattro ettari. Quindi dei dieci ettari complessivi,
all'incirca la metà sarebbe occupata dallo svincolo e dalle zone di
rispetto.
Si pone quindi il problema di allargare questa zona o di
trovarne una analoga: la ricerca di zone di tale dimensione in
posizione di baricentro rispetto alla Valle, fatta dai
rappresentanti degli sports popolari, non ha dato risultato.
L'altra prospettiva era quella di allargarci verso la zona del
Pioppeto, e cioè a sud dell'attuale area destinata ai giochi
popolari, destinandola a completamento dell'area complessiva.
Abbiamo avuto contatti con il Comune, c'era una disponibilità
verbale almeno a modificare quell'area, che nella proposta di Piano
regolatore del Comune è destinata ad uso industriale ed
artigianale. Abbiamo avuto anche recentemente incontri con il
Comune, il quale sembra riluttante a cambiare la destinazione di
quell'area, riservandosi comunque di coinvolgere il Consiglio
comunale (finora gli unici contatti si sono avuti col Sindaco) per
vedere se c'è una disponibilità per trasformare la destinazione di
quella zona da uso industriale ad uso servizi e area sportiva.
Siamo in attesa di avere questa risposta da parte del Comune,
avremo un incontro fra non molto in questa direzione.
Un altro aspetto che deve essere considerato è che, nello
spirito della legge degli Sports Popolari, abbiamo previsto lo
scorso anno un ulteriore contributo del 3% oltre a quello previsto
dalla legge n. 35 del 26.8.1974, che assegnava complessivamente 350
milioni per le attività sportive, di cui 1'11% a favore degli
Sports Popolari.
Quest'anno la Giunta porterà in Consiglio un disegno di legge in
cui la quota percentuale viene elevata dal 3% al 5%; tenuto
presente che la cifra proposta per gli interventi a favore dello
sport passa quest'anno da 350 a 450 milioni, gli Sports Popolari
verrebbero ad avere 37 milioni e mezzo della quota passata, 11
milioni dell'aumento della quota complessiva, più 22 milioni e
mezzo che rappresentano il 5% destinato agli Sports Popolari, dei
450 milioni assegnati alle attività sportive, complessivamente, 71
milioni circa.
L'aspetto importante dei campi da gioco lo seguiamo e siamo in
attesa della decisione del Consiglio comunale di Brissogne,
dopodiché vedremo il da farsi.
PRESIDENTE:
Ha chiesto di parlare il Consigliere Martin
per la replica, ne ha facoltà.
MARTIN - (U.V.P.):
Mi ritengo soddisfatto per la risposta
fornita dall'Assessore, un po' meno sulle prospettive future, anche
se questo in effetti non dipende dall'Assessore. Lui ci ha spiegato
che aree di questa grandezza non sono di facile reperibilità,
quindi se per caso il Comune di Brissogne non dovesse acconsentire
al cambiamento di destinazione dell'area, il problema non si
risolverebbe.
D'altronde, capisco la riluttanza del Comune di Brissogne;
infatti non dobbiamo dimenticare che fra i Comuni della Valle,
quello di Brissogne è forse quello che è stato più tartassato. Su
di lui sono gravati tutti quanti quei servizi di interesse
regionale che nessun altro Comune vuole, come le carceri o
l'inceneritore; quindi mi sembra logico che ora cerchi di
difendersi da ulteriori espansioni per dei servizi, o comunque
degli sports che sono di interesse regionale. Si potrebbe vedere se
è il caso di dare a questo Comune un corrispettivo, per le aree che
mette a disposizione nell'interesse della Regione, in modo da
invogliarlo ancora una volta a fare un sacrificio per la
collettività valdostana.
Al di là di queste considerazioni, che mi pare giusto fare,
rimane il fatto che se il Comune di Brissogne decidesse di non
cambiare la destinazione dell'area, il problema probabilmente non
riusciremmo a risolverlo, perché, da quanto ho capito, altre aree
di queste dimensioni, almeno nella zona centrale che è poi quella
maggiormente interessata da questo tipo di sports, non sono
disponibili. Quindi non resta che aspettare le decisioni del
Comune: se poi la risposta sarà negativa, non dovremo neanche
addossargli tutte le colpe, ben comprendendo i motivi di questa
eventuale scelta. Pregherei l'Assessore di vedere se è possibile
trovare una soluzione diversa, perché in effetti una soluzione per
questi sports la dobbiamo pur trovare.
PRESIDENTE:
Ha chiesto di parlare il Consigliere Péaquin,
per la replica, ne ha facoltà.
PEAQUIN - (P.C.I.):
Prendiamo atto di quanto ci viene
detto dall'Assessore e naturalmente anche per noi valgono le
considerazioni che ha già fatto il Consigliere Martin.
Ci auguriamo che da parte del Comune di Brissogne,
compatibilmente con le necessità che questo Comune ha anche per le
altre scelte urbanistiche, ci venga data una risposta positiva. Se
dovessimo invece avere una risposta negativa le prospettive non
sarebbero molto chiare. Pregheremmo l'Assessore di tenerci
informati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK