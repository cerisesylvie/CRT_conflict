Consiglio Regionale della Valle d'Aosta - Oggetto del Consiglio n. 213 del 23 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 213 del 23 luglio 1971 - Resoconto
OGGETTO N. 213/71 - Sviluppo turistico della zona di Pila.
(Approvazione di Mozione)
Montesano (P.S.D.I.)
- La parola al Consigliere
Dolchi.
Dolchi (P.C.I.)
- Anche a nome del collega Savioz una
brevissima illustrazione della mozione, in quanto i presentatori
intendono non entrare nel merito dei problemi inerenti lo sviluppo
turistico della zona di Pila, ma intendono rimanere fedeli alla
lettera della mozione e cioè tenuto conto che da anni si trascinano
trattative, scambi di documentazione, proposte di convenzione e
varie iniziative fra l'Amministrazione regionale, il Comune di
Gressan e la Società Alpila, in proposito il Consiglio regionale,
dopo una giornata di discussione, ha adottato un provvedimento
relativo al piano regolatore del Comune di Gressan che molto tempo
è passato senza che si adottassero opportuni provvedimenti,
auspicati provvedimenti in proposito e considerato che il nostro
gruppo ritiene che il non prendere decisioni, il non adottare delle
scelte non è comunque positivo, abbiamo presentato la mozione,
ripeto non per entrare nel merito dei delicati e vasti problemi che
interessano lo sviluppo di quella zona, ma per richiamare
l'attenzione della Giunta e del Consiglio sull'opportunità di
raggiungere perlomeno alcune decisioni e per raggiungere alcune
decisioni nel dispositivo della deliberazione, richiediamo che i
Consiglieri, con un certo margine di tempo, abbiano la
documentazione necessaria per un cosciente e valido studio dei
problemi in sospeso, cioè circolano delle bozze di convenzione.
Ciascuno di noi ha avuto occasione di avere contatti con
Amministratori regionali, comunali della stessa Pila di cui fanno
parte dei rappresentanti dell'Amministrazione regionale, ciascuno
di noi quindi ha delle idee, dei documenti che possono essere però
incompleti e non corrispondere a quelli che sono i documenti
ufficiali in possesso della Giunta o comunque di non corrispondere
a quel complesso di documenti che sarebbero indispensabili per
provvedere a quelle decisioni sollecite alle quali noi diamo molta
importanza.
Ecco perché noi ci siamo permessi di sottoporre all'attenzione
del Consiglio, senza entrare nel merito, una mozione con la quale
chiediamo: 1° che siano forniti ai Consiglieri tutti questi
documenti in modo che ci sia una documentazione unica e che non si
vada avanti facendosi delle idee, per sentito dire o per
documentazioni avute gentilmente da questo o da quell'altro
amministratore; 2° che in seguito a questa documentazione in
Consiglio per quanto di sua competenza sia chiamato al più presto
ad esprimere un suo parere, ad esprimere la sua decisione, dico di
sua competenza, perché è chiaro che ci sono dei provvedimenti che
non sono di competenza consiliare e per cui è investita la
responsabilità della Giunta.
I Capigruppo, i Segretari politici avranno ricevuto, come io ho
ricevuto, una lettera, una manifestazione di volontà da Gressan in
cui si raccomanda che essendoci un periodo di vacanza consiliare di
oltre due mesi, se fosse possibile arrivare prima di questa vacanza
arrivare ad una decisione, per quanto di competenza consiliare,
sarebbe utile per una sollecita definizione delle cose.
Noi siamo d'accordo in questo, siamo direi coerenti con tutta
una nostra azione che ritiene indispensabile che là dove ci sono
dei problemi anche delicati, conviene esaminarli, discuterli,
deciderli, piuttosto che rinviare. Grazie.
Montesano (P.S.D.I.)
- Chi chiede la parola? Consigliere
Bordon.
Bordon (D.C.)
- Brevissimo, mi servo di alcune parole che
ha detto l'amico Dolchi, là dove dice che circolano - mi sembra che
abbia detto diverse convenzioni, che noi non abbiamo visto o che
abbiamo visto soltanto in parte - ma la cosa che mi preoccupa è
un'altra: se insieme alle convenzioni che non abbiamo visto,
circolano anche molte voci di voluti ritardi su questa storia di
Pila, di opposizioni di determinati partiti, molte volte
opposizioni veramente inesistenti.
Per quanto riguarda il nostro gruppo della Democrazia Cristiana
non abbiamo preoccupazioni in merito perché basta rileggere tutti i
verbali, si potrà vedere tutte le battaglie che sono state
sostenute, logiche battaglie perché qui in questa sede si discute,
quindi uno la vede in un modo, l'altro la vede in un altro, ma
quale sia la posizione della Democrazia Cristiana agli effetti di
Pila è molto chiaro, quelli che erano i progetti, quello che si
intendeva fare, quello che si desiderava fare al più presto, non è
il caso di rivangarlo qui perché eventualmente se qualcheduno
volesse attribuirci delle intenzioni inesistenti, lo rimandiamo a
volersi rileggere i verbali di allora, per il resto invece siamo
proprio d'accordo con l'amico Dolchi e con i presentatori della
mozione.
Noi desideriamo che questo problema venga portato avanti al più
presto possibile. Se ha da subire delle variazioni, delle
modifiche, per determinate cose, lo si dica ma non si stia lì a
tergiversare come effettivamente si sta facendo in questo
momento.
Io chiederei una cosa sola però, mi sembra che la mozione dica
di impegnare la Giunta a fornire a tutti i Consiglieri la
documentazione necessaria per una valida e cosciente decisione dei
problemi, io non vorrei che questa richiesta di documentazione
facesse ritardare ancora di più. Io pensavo che si potesse chiedere
la riunione, la convocazione di un Consiglio nostro qui in seduta
straordinaria, come volete chiamarla voi, perché al più presto
possibile in questa sede che è la più competente, venga deciso
questo, perché io ritengo che sia urgentissimo.
Ora non vorrei che la richiesta di questa documentazione possa
ritardare, però non è che con questo io mi opponga, perché se
questa documentazione è pronta ed è di facile distribuzione, siamo
tutti d'accordo, non vorrei che si dicesse non è pronto, bisogna
prepararlo, noi invece chiederemmo una convocazione urgente di
questo Consiglio, perché in questa sede sia dibattuto al più
presto, perché effettivamente è urgente perché è ridicolo che si
lascino passare delle stagioni buone durante le quali si potrebbe
lavorare per delle cose o inesistenti o gravi, ma che giudicheremo
in questa aula.
Montesano (P.S.D.I.)
- Chi chiede la parola? Consigliere
Balestri.
Balestri (P.S.I.)
- Io mi associo, senza ripetere, a
quanto è stato detto prima. Ci sono delle documentazioni che io
ritengo che siano a conoscenza della Giunta, ma in ogni modo dopo
l'ultima volta ci siamo anche procurati delle documentazioni e
quindi a un certo momento possiamo anche fare in maniera se non
ufficialmente di darle a vedere perché non c'è niente di segreto e
quindi sono abbastanza chiare per vedere tutto quello che esiste
fino a ora su tali argomenti, ma mi associo principalmente a quanto
ha detto il Consigliere Bordon, di non perdere questi due mesi di
tempo perché effettivamente perderemmo i tempi buoni per
incominciare certi lavori e certi tipi di lavori come sono gli
scavi che già si sono progettati per questo anno e a un certo
momento io sono disponibile e noi come partito siamo disponibili
anche per una convocazione d'urgenza del Consiglio regionale per
discutere sulla convenzione che è di competenza del Consiglio e
pregherei la Giunta poi di mandare avanti l'altro argomento, quella
che è l'approvazione del ... pur arrivando a delle conclusioni nel
senso di ritenere opportune quelle modifiche che si ritengano
opportune e che non credo possano intralciare il cammino diciamo
della cosa più in generale, ecco.
Montesano (P.S.D.I.)
- Altri che chiedono la parola?
Presidente della Giunta.
Dujany (D.P.)
- Ma mi pare che, in termini molto
contriti, il problema fila. La Giunta sta esaminando il progetto
plano-volumetrico che è stato presentato dalla Società Pila e spera
che nello spazio di poche settimane di aver concluso questo lavoro
per poter dare l'autorizzazione alla Società Pila all'inizio dei
lavori.
Mi pare siano due i problemi: uno è l'approvazione del progetto
plani-volumetrico, il secondo è il problema della convenzione tra
il Comune di Gressan, la Regione e la Società Pila.
La parte più urgente è l'approvazione del progetto
plani-volumetrico che la Giunta, ripeto, sta esaminando e nello
spazio di poche settimane ritengo che sia in condizioni di
approvare definitivamente.
Voglio ricordare al Consiglio che non è naturalmente un esame da
prendersi così sottogamba con molta faciloneria e superficialità,
per evitare, se vogliamo evitare di ricadere dentro degli
inconvenienti che sono stati lamentati poco fa in altra zona,
quindi permetteteci che ci riflettiamo un tantino in modo da
evitare che fra qualche anno, qualche Consigliere ci venga a dire
che abbiamo fatto presto e male e speriamo di far presto e
bene.
Il secondo problema che è un problema di convenzione, è già
stata esaminata una prima bozza fra Giunta e la Società stessa ed
il Comune di Gressan, senza giungere a nessuna conclusione,
rinviando a successive e ritengo che in una delle prossime riunioni
del Consiglio, possa essere presentato anche questo problema
all'approvazione del Consiglio, perché questa è di competenza del
Consiglio.
Montesano (P.S.D.I.)
- Nessun altro chiede la parola?
Bene, io vorrei soltanto chiarire un punto. Qui ho sentito parlare
da parte dei due Consiglieri di convocazione urgente del Consiglio,
io non vorrei che ci si illudesse che solo per il fatto che si è
detto in questa aula convocazione urgente del Consiglio, si
intendesse che il Presidente del Consiglio debba convocare
d'urgenza il Consiglio. Io ricordo in questa sede, in questa
occasione, che il Presidente del Consiglio non ha nessun potere,
nessuno, sembra strano ma è così, di fare, di indire una
convocazione urgente del Consiglio. I poteri vengono da altre parti
e i signori Consiglieri sanno quali sono le modalità per convocare
il Consiglio regionale.
Quindi non vorrei che soltanto perché qui si è detto convochiamo
il Consiglio regionale d'urgenza, che tutto sia fatto e il
Presidente convochi il Consiglio, quindi perciò si rispettino le
modalità, e si facciano le richieste come si conviene soprattutto
per il fatto che forse non so se tutti ricordano, il Presidente del
Consiglio ha potere di indire delle riunioni urgenti.
Allora il Consigliere Dolchi.
Dolchi (P.C.I.)
- Io sono d'accordo col Presidente della
Giunta, sono anch'io al corrente che il problema, l'ho fatto
rilevare mi sembra nella mia introduzione, quanto di competenza
della Giunta riguarda la Giunta, quanto di competenza consiliare
sollecitiamo che sia messo all'ordine del giorno, quando mi sono
riferito alla sollecitazione direi così, che non passassero altri
due mesi prima che la prossima seduta del Consiglio esaminasse il
problema convenzione, cioè quanto di competenza consiliare, è
chiaro che non intendevo che il Presidente del Consiglio o
un'affermazione di questo tipo servisse a convocare il Consiglio,
potrebbe farlo il Presidente della Giunta, sappiamo che potrebbero
farlo anche i gruppi comunisti e democristiani firmando assieme una
richiesta di convocazione urgente del Consiglio regionale.
È quanto prescrive il regolamento, ma a parte questo, proprio in
seguito a quanto ha affermato il Presidente della Giunta, noi ci
permettiamo di insistere sul sollecito esame della convenzione,
proprio perché sappiamo che abbiamo visto anche noi questa bozza di
convenzione, sappiamo che ci sono degli oneri che ricadono
sull'Amministrazione regionale e che l'eventuale autorizzazione ai
lavori per il piano volumetrico, potrebbe creare il fatto compiuto
per le premesse dalle quali non si potrebbe più ritornare indietro
per quanto riguarda l'onere e l'intervento regionale.
Noi non siamo a priori contrari né, e lo ripeto, vogliamo
entrare nel merito in questa occasione, mi sembra però opportuno
che ne diamo atto alla Giunta; c'è questa volontà da parte della
Giunta di fare in fretta per quanto di sua competenza, certo
l'approvazione dei piani volumetrici, ci debba altrettanta volontà
e impegno di sollecitudine, affinché di pari passo vada avanti
anche l'esame della convenzione, perché secondo noi non possono
essere staccati, non possono essere divisi uno dall'altra e quindi
se la responsabilità consiliare si dovrà poi manifestare in sede di
convenzione, è chiaro che al più presto questa viene esaminata,
meno fatti compiuti si possono realizzare nell'ambito delle
costruzioni già in corso.
Quindi ecco la nostra sollecitazione, per quanto riguarda la
votazione di questa mozione, ho voluto riprendere la parola per
chiarire bene il nostro pensiero, è che non vogliamo scavalcare, né
sostituirci a quanto è di competenza della Giunta, però riteniamo
che siccome quanto decide la Giunta potrà anche impegnare il
Consiglio, più in fretta facciamo a portare l'argomento in
Consiglio e meglio possiamo adottare una decisione globale e
coordinata su tutti i problemi. Grazie.
Montesano (P.S.D.I.)
- Consigliere Bordon.
Bordon (D.C.)
- Naturalmente ... subito perché come ho
detto prima non è che vogliamo creare delle difficoltà, le vogliamo
alleggerire, naturalmente siamo contenti che il Presidente del
Consiglio non abbia la facoltà di riunire il Consiglio in seduta
straordinaria perché vendicativo com'è potrebbe riunirci il 15 di
agosto e invece sapevamo che sono i Consiglieri che lo possono
fare.
Per il resto ha detto bene Dolchi, lo ripetiamo qui, il lavoro
se c'è da fare lo si deve fare con serietà, l'ha detto bene il
Presidente Dujany quando dice noi non vogliamo presto e bene,
parlavamo l'altro giorno con Pollicini di un altro problema,
vogliamo prendere l'insegna di un certo panettone, di un certo
panettone che abbiamo qui ad Aosta che dice "Fatto senza fretta".
Noi non vogliamo farlo senza perché lo vogliamo fare bene, però qui
una certa urgenza ci vuole e vorremmo che effettivamente venisse
fuori, perché bisogna anche dar atto che questa Società è una di
quelle che, secondo il mio modesto parere, i denari li ha nel
portafoglio, non li ha in testa, insomma i soci di questa Società
sembrano proprio decisamente pronti a tirare fuori sti baiocchi e
siano invece le pratiche burocratiche che forse ritardano tutto
questo.
Quindi io sono a nome di tutti noi molto tranquillo perché
proprio il Presidente Dujany se non sbaglio ha detto, entro poche
settimane noi faremo questo studio e ve lo porteremo. Con questa
dichiarazione noi siamo soddisfatti.
Montesano (P.S.D.I.)
- Chiusa la discussione. Allora
passiamo alla votazione della mozione, chi approva alzi la mano.
Contrari: nessuno. Astenuti: nessuno. Il Consiglio approva
all'unanimità.
Allora si dovrebbe passare al 27 però la rimandiamo alla fine
della seduta. Mozione n. 30, oggetto n. 30...
(Andrione:
No,
29)
...
Qui io trovo segnato solo... Va bene oggetto n.
29.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK