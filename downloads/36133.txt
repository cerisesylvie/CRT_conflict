Consiglio Regionale della Valle d'Aosta - Oggetto del Consiglio n. 403 del 29 gennaio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DIRITTO ALLO STUDIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 403 del 29 gennaio 2014 - Resoconto
OGGETTO N. 403/XIV - Approvazione di mozione: "Presentazione
alle competenti commissioni consiliari di un prospetto dei nuovi
criteri per l'assegnazione dei contributi a favore degli studenti
universitari".
Presidente
- Per l'illustrazione, la parola al collega
Donzel. Prego.
Donzel (PD-SIN.VDA)
- Grazie Presidente. Sono ancora un
po' sotto shock per l'esito di questo voto che non ha precedenti
nella storia del Consiglio regionale...ma comunque, veniamo al
merito di questa mozione.
Questa mozione è stata depositata il 17 gennaio, proprio mentre
la Giunta regionale approvava tutta una serie di criteri molto
interessanti sugli argomenti in merito, quindi sull'assegno di
studio universitario, sul servizio abitativo e anche sul trasporto.
L'oggetto di cui noi stiamo discutendo è già disponibile per tutti
sul sito della Regione, sono già pubblicati questi documenti. A
questo punto è chiaro che lì, nella nostra impegnativa, noi
chiedevamo di conoscere questi criteri, e questi criteri sono
pubblici e trasparenti. Però non viene meno, secondo me, il senso
di questa richiesta, cioè noi vorremmo avere comunque un confronto
con gli Assessori competenti e avere la possibilità - voi magari
l'avete già avuta - di confrontarsi con il mondo studentesco su
questi temi. Quindi dal nostro punto di vista rimane in piedi il
concetto che noi ameremmo avere un confronto con l'Assessore
all'istruzione e un confronto con l'Assessore ai trasporti su
queste tabelle, su questi bandi che voi ormai avete pubblicato;
perché vorremmo farci una valutazione anche noi, capirli anche
meglio e avere la possibilità di confrontarsi con il mondo
studentesco. Quindi, da questo punto di vista, viene meno la
richiesta di avere i criteri anticipatamente, ma non viene meno la
voglia di confrontarci con voi su questi temi. Pertanto, per quanto
ci riguarda, aspettiamo in tal senso la vostra risposta.
Presidente
- Apriamo la discussione generale. Qualcun
altro intende prendere la parola? Ci sono altre richieste
d'intervento? Chiudiamo la discussione generale? No? La parola al
collega Viérin.
Viérin L. (UVP)
- Merci Madame la Présidente.
Affrontiamo la questione delle borse di studio, del diritto allo
studio, del sostegno agli studenti, argomento che è stato trattato
in questa legislatura solo parzialmente attraverso interviste,
dichiarazioni rese pubbliche dall'Assessore, e da cui siamo venuti
a conoscenza che c'era una volontà di rivedere i criteri di
attribuzione di queste borse di studio. Sappiamo che le borse di
studio e il diritto allo studio hanno diverse codificazioni: il
contributo alloggio, il contributo allo studio, esiste tutta una
parte di sostegno ai trasporti. Quindi la parte di diritto allo
studio in generale è una questione, ma la questione dei bandi per
le borse di studio, invece, è una questione specifica; una
questione specifica che, nel tempo, è stata discussa non solo
all'interno di quest'aula, ma soprattutto in V Commissione.
Che cosa era emerso negli anni? Era emersa una volontà di
condividere a monte i criteri di applicazione delle borse di studio
prima di adottare le delibere di Giunta. Quindi noi pensavamo che
le enunciazioni e le dichiarazioni dell'Assessore Farcoz fossero
idee che venivano messe in campo e proposte, ma che ci sarebbe
stata una condivisione o comunque un dibattito in V Commissione,
prima di arrivare a codificare attraverso il bando ciò che era
stato annunciato, cioè la revisione dei criteri di distribuzione e
di accesso a queste borse di studio. Invece, a seguito
dell'approvazione delle delibere che sono state adottate nel mese
di gennaio, con stupore abbiamo visto che questi criteri sono stati
rivisti senza nemmeno discutere in quest'aula di questa
questione.
In questo senso si inserisce la nostra mozione: chiede che ci
sia un coinvolgimento...anche qui, è un coinvolgimento che arriva
con una richiesta che purtroppo si inserisce su una decisione già
assunta; e vorrei ricordare e ripercorrere alcuni passaggi. Mi sono
premurato di andare a leggere gli atti delle commissioni - della V
Commissione - che negli anni si sono, così, confrontate con
l'Amministrazione, cioè col Governo, su come procedere...perché?
Perché ad un certo punto, a partire dal 2006, si inizia a parlare
di indicatori nazionali: il famoso ISEE (ISEU per l'università);
sono indicatori nazionali che andavano a parametrare il diritto di
accesso a questi bandi...scusi, Presidente, è veramente difficile
esprimersi...
Presidente
- Ha ragione, collega...
Viérin L. (UVP)
- ...prendiamo atto che il Presidente
Rollandin è venuto a sedersi tra i banchi dell'UVP e ne siamo
felici, vero?
Presidente
- ...continui...chiedo un po' di silenzio per
il rispetto di chi parla e di chi vuole ascoltare.
Viérin L. (UVP)
- ...dicevo che gli indicatori nazionali
andavano a scombussolare un po' tutto ciò che era una prassi, e
soprattutto una possibilità di accesso alle borse di studio per la
Valle d'Aosta, perché i bandi e i criteri imposti a livello
nazionale da questi indicatori non tenevano conto di tutta una
questione legata al reddito, all'abbattimento del reddito da lavoro
dipendente, al fatto che magari certe famiglie, soprattutto in
Valle d'Aosta, sono in possesso di terreni, di ruderi, che
cumulavano negli indicatori e che poi non ti davano la possibilità
di accedere alle borse di studio, quindi limitava tantissimo
l'accesso a queste borse di studio per poi andare invece a
riservare a tutta una serie di categorie la possibilità di
accedere, ma non un diritto allo studio come noi lo ipotizzavamo in
Valle d'Aosta.
Allora, cosa succede? Succede che, all'inizio dell'anno 2007, ci
sono le audizioni in V Commissione e in modo condiviso l'intero
Consiglio regionale...Assessore Farcoz, le farò avere copia di
questi verbali, affinché possa avere conoscenza, e soprattutto
possa studiare un po' la materia...tutto il Consiglio regionale dà
un indirizzo. E quando il Consiglio regionale dà un indirizzo,
attraverso una risoluzione che viene approvata, quindi alla fine
del 2006 e attraverso le audizioni di inizio anno 2007 codificano i
criteri che poi vengono adottati dalla Giunta regionale...beh, se
si decide di modificare gli indirizzi perlomeno si deve avere la
decenza di coinvolgere il Consiglio regionale e, con una nuova
risoluzione, eventualmente, dare gli indirizzi per procedere con la
delibera di Giunta...questo non è avvenuto.
Quindi voi, assolutamente incuranti di quella che poteva essere
la sensibilità, anzi le sensibilità presenti in quest'aula, avete
deciso...lei, Assessore, ha portato il bando modificando e
stravolgendo drasticamente quella che era un'impostazione. E questo
nulla ha a che vedere con le cose che lei sta dicendo: il merito, i
crediti...queste sono certe revisioni che sono state introdotte.
Qui, invece, si parla dell'indicatore, quindi nei tagli lineari del
35-40 percento che sono stati effettuati sulla questione dei bandi
delle borse di studio è chiaro che, probabilmente, a causa di
questi tagli si è dovuto intervenire con questa cosa
dell'indicatore; ma la revisione degli indicatori avrà un impatto
molto incidente sulla questione dell'accesso a queste borse di
studio. Tutto il dibattito che era stato messo in campo, che era
stato approfondito e che aveva prodotto quelle linee di indirizzo,
è vanificato da una delibera di Giunta che poteva benissimo
arrivare, ma sulla quale si poteva benissimo aprire un
confronto...anche solo in commissione, non è che dobbiamo farlo
qui, in quest'aula, però la V Commissione non è stata coinvolta e
nessuno ha discusso. Noi, durante il bilancio, Assessore,
gliel'avevamo anche chiesto: prima di andare a rivedere i criteri,
confrontiamoci in V Commissione. Può anche darsi che se ci sono le
risorse ridotte si debbano mettere in campo delle azioni, ma prima
di andare a rivedere i criteri, si poteva benissimo coinvolgere
tutto il Consiglio regionale; invece, ancora una volta, si procede
senza chiedere niente a nessuno! Chiaramente lei si troverà con il
cerino in mano...
Sicuramente noi non condividiamo quest'impostazione, non
condividiamo il metodo e diciamo anche che dei due bandi che
venivano fatti...ci ricordiamo bene, non so se lei, Assessore, ne è
a conoscenza: esisteva un bando sui fondi nazionali. Sui fondi
nazionali noi applicavamo l'indicatore nazionale, ma sui fondi
regionali noi non applicavamo quel criterio, proprio per dare la
possibilità di poter accedere al maggior numero possibile di
utenti, che venivano penalizzati solo per avere un reddito da
lavoro dipendente, o solo per avere, magari, una casa propria, 4
ruderi e un pezzo di terreno in alpeggio, che magari, appunto,
erano anche incolti, e che quindi tagliavano fuori i valdostani,
Assessore...i valdostani! Allora, il bando del 17 gennaio va in
un'altra direzione, va in un'altra direzione, e quindi, al di là
delle considerazioni che noi abbiamo già annunciato e enunciato, le
chiediamo oggi, attraverso questa mozione, intanto di venire a
riferire, di rivedere, di condividere questa questione e le
chiediamo, attraverso questo dibattito, perché si sia proceduto in
questo modo senza coinvolgere...al di là di qualche riunione di cui
abbiamo appreso con gli studenti, e che giustamente è stato
sottolineato anche nella nostra mozione...è positivo il fatto di
dialogare con chi è direttamente interessato, ma qui bisogna in
effetti aprire un dibattito.
L'Assessore Fosson se lo ricorda, perché è un indicatore che non
è solo un indicatore scolastico, è un indicatore che aveva
stravolto anche tutta la questione sanitaria e che ci eravamo
premurati di trattare con delicatezza proprio per non mortificare
la comunità, a fronte invece di regole che lo Stato impone, spesso
stringenti. Ed è per questo che ci eravamo studiati questa
questione di riuscire a separare i fondi nazionali, con indicatore
nazionale, dai fondi regionali con una possibilità di avere accesso
a questo diritto allo studio.
Concludo dicendo che per noi...riservandomi poi in sede di
discussione eventuali altri interventi...per sottolineare
l'importanza del diritto allo studio. Il diritto allo studio, in
questo momento di difficoltà soprattutto, va mantenuto, va
sostenuto. È giusta la questione del merito, è una discussione che
ci sta, che sia legato il sostegno anche al merito è giusto, ma noi
non possiamo, attraverso indicatori
tout court
applicati che
spesso arrivano con parametri romani, definendoci autonomisti,
applicare ciò che ci viene calato dall'alto! La questione del
reddito e di tutti gli altri parametri vanno ponderati per riuscire
ad avere un indicatore valdostano: ecco qual era la
ratio
di
quella misura.
Quindi, da un lato, denunciamo la mancanza di confronto,
probabilmente a causa di non aver neanche riflettuto su questa
questione. Denunciamo il fatto che attraverso questa delibera...e
nei prossimi mesi questo emergerà, emergerà pesantemente, e quindi
noi la avvisiamo già sulle ricadute che questo avrà sugli studenti
e sulle famiglie...ricordando, in conclusione, che il diritto allo
studio, soprattutto in un momento di difficoltà, è una prerogativa
che va difesa, perché rimane uno degli aiuti che non è collegabile
ad altri tipi di aiuto che voi avete definito "contributi", o altre
questioni di un mondo che finisce. Qui si aiuta una famiglia a far
studiare i propri figli, quindi si investe sul futuro di quella
famiglia e sul futuro dei giovani che sono presenti in quella
famiglia. Quindi non si può avere un approccio ancora una volta
prettamente economico dicendo: "adesso noi facciamo così:
applichiamo gli indicatori, i bandi sono questi e ce ne freghiamo
di tutto quello che il Consiglio regionale ha maturato negli anni",
e lo dico anche a chi ha la responsabilità, al collega Restano
della V Commissione. I dibattiti qui sono molto interessanti perché
erano stati, come adesso, sollecitati dall'aula, erano stati
recepiti dal Governo, era maturato un bel dibattito in commissione
che faceva emergere le cose che emergeranno di nuovo nelle prossime
settimane, nei prossimi mesi, e si era arrivati a una situazione di
condivisione sul fatto di avere un'attenzione particolare, al di là
del momento che si viveva, per il diritto allo studio. Ecco, questo
è quanto ci anima, questo è quanto continuerà ad animare le nostre
battaglie per continuare a sostenere la scuola valdostana e il
diritto allo studio: la possibilità di accedere a quello che è un
sostegno, quindi un investimento e non una spesa per il futuro dei
nostri ragazzi, sapendo che ci sono delle priorità, seppur a
risorse ridotte, che devono continuare a far vivere l'educazione,
l'istruzione e la formazione e il futuro della nostra comunità.
Nous croyons que, dans un moment historique comme celui que nous
vivons, il est important de se souvenir - et nous le rappelons
parfois - qu'il est vrai que les ressources de la Vallée d'Aoste
sont des ressources qui sont incertaines, réduites, dans un moment
et dans des journées où nous attendons les nouvelles sur le Pacte
de stabilité, en sachant que d'autres Régions ont déjà des
nouvelles et que la nôtre, encore une fois, attend des rencontres
romaines. C'est triste, c'est triste de savoir que, petit à petit,
on renonce à ce qu'est une prérogative, un acquis valdôtain de
soutien aux écoles, de soutien au système scolaire, de soutien au
droit à l'étude qui, depuis des générations - pour ne pas dire plus
- anime notre communauté. C'est vrai que nous vivons un moment
difficile, mais c'est vrai aussi qu'une Administration doit se
donner des priorités, et que malheureusement les priorités qu'on
retrouve dans cette Administration ne sont pas les priorités liées
à l'éducation et à la formation de notre peuple, de nos jeunes. Il
y a même une approche approximative des dossiers, ce qui fait que
le manque de respect, de partage des règles qui doivent fixer le
droit à l'étude, comme d'autres mesures culturelles, sont les
paramètres qui animent toute l'action de ce Gouvernement.
Merci.
Presidente
- Altre richieste d'intervento in discussione
generale? La parola alla collega Morelli.
Morelli (ALPE)
- Merci Madame la Présidente.
C'est un argument qui est à cœur bien
évidemment au groupe de ALPE aussi, et je n'ai pas grand-chose à
ajouter à ce que viennent déjà de dire très bien les collègues qui
m'ont précédée.
Je tiens simplement à dire que nous avons signé cette motion
avec une profonde conviction, car nous estimons qu'investir dans
notre Région sur le futur des jeunes étudiants valdôtains est un
investissement qu'il faut continuer à faire malgré les réduites
disponibilités financières. C'est une conviction que nous avons: ce
n'est qu'à travers la formation et l'éducation de nos jeunes que
nous pouvons penser de faire progresser la société valdôtaine, et
donc nous estimons absolument important de maintenir le niveau
haut, le niveau de soutien aux familles, compte tenu du fait que
notre Région, malheureusement, enregistre un taux de personnes qui
ont un diplôme universitaire qui est un des plus bas non seulement
d'Italie, mais d'Europe. Donc nous croyons vraiment qu'il soit
nécessaire et important de poursuivre dans cette
œuvre de soutien pour que notre Région ne soit
pas une Région marginalisée dans le monde du travail et dans le
monde culturel.
La motion est très simple: nous demandons seulement de venir en
commission, dans la V
e
Commission, à partager avec les
commissaires les critères qui ont été choisis pour l'assignation,
l'allocation des contributions. Nous tenons à que des évaluations
soient faites, des évaluations qui aillent vraiment dans le
pratique même, pour faire de sorte que l'on puisse se rendre compte
de quelles sont les limites de revenu, et donc que l'on ait
vraiment une projection du nombre de familles et d'étudiants qui
pourront bénéficier réellement de ces allocations, de ces
contributions. Je crois que c'est une motion que la majorité peut
accueillir, justement allant dans le sens du partage d'un thème qui
est à cœur à tout le Conseil, je crois.
Merci.
Si dà atto che dalle ore 19,43 assume la presidenza il
Vicepresidente André Lanièce.
Lanièce (Président)
- Merci. C'è qualche altro collega
che intende prendere la parola? Non vi sono altre richieste? Se non
vi sono altre richieste, dichiaro chiusa la discussione generale.
Passo la parola all'Assessore Farcoz; ne ha facoltà.
Farcoz (UV)
- Merci Président. Je remercie tous ceux qui
ont traité la motion, et en effet je donne, dès maintenant, la
disponibilité à être présent dans la commission compétente, sois la
mienne que celle de l'Assesseur Marguerettaz, pour parler de ce
thème.
Credo vada fatta qualche precisazione per quanto riguarda la
compartecipazione. Sicuramente abbiamo coinvolto tutte le persone
che dovevano essere coinvolte
, in primis
gli studenti com'è
scritto anche nelle premesse della mozione. Per quanto riguarda
invece il "bando redditi" con quelli che sono stati i nuovi criteri
ISEE, è vero che si adatta a quello che è un criterio più di equità
che va anche a valutare quello che è il patrimonio, ma ricordo che
la quota massima di accesso ISEE è 20.500 e noi l'abbiamo aumentata
a 40.500, quindi non abbiamo sicuramente ristretto le maglie per
accedere a quelle che sono le borse di studio.
È ovvio, però, che siamo andati ad aumentare quelli che sono i
criteri di merito, perché fino all'anno scorso si poteva accedere
alle borse di studio con 20-30 percento di esami superati
nell'anno, mentre quest'anno abbiamo deciso di salire al 60-65
percento. Ricordo anche che è un merito fittizio perché chi
veramente - come si è sentito ultimamente - vuole in qualche modo
far valere il suo merito, può chiedere la borsa di studio
direttamente all'università, ma in quel caso il merito viene in
qualche modo valutato solo se si dà il 100 percento degli esami con
il 27-28 di media. Pertanto credo che sicuramente abbiamo fatto
valere quelli che sono i criteri economici, anche il merito, ma
ovviamente il merito per l'università è altra cosa; perciò credo
che abbiamo continuato a mantenere quella che è la possibilità e
l'accesso per il sostegno agli studenti universitari.
Quello che devo smentire è che ci son stati dei tagli, perché
sapete bene che le borse di studio non sono fatte come disposizioni
di bilancio iniziali, ma abbiamo tutta una serie di
proiezioni...abbiamo visto negli anni passati che nei primi anni si
ha un 60-70 percento di questi studenti che possono arrivare a
quelli che sono i nuovi criteri di merito e pertanto, da lì,
abbiamo predisposto le cifre in bilancio. Credo che non ci sia
altro da aggiungere, se non che questo criterio "bando ISEE"
garantiva quell'equità necessaria, perché sappiamo che col "bando
redditi" molte persone avevano patrimoni immobiliari enormi e
comunque potevano percepire comunque la borsa di studio; con
l'ISEE, ovviamente, si fa un po' più d'attenzione.
Pertanto non abbiamo ristretto le maglie di accesso e posso
garantire che il sostegno allo studio ai ragazzi valdostani c'è, e
lo manterremo anche per quest'anno. Grazie.
Presidente
- Grazie. Ha chiesto la parola il Consigliere
Donzel; ne ha facoltà.
Donzel (PD-SIN.VDA)
- Grazie Presidente.
Assessore, io non so se lei fa il provocatore di professione,
nel senso che ad un certo punto io avevo intuito che lei voleva
votare la mozione; però non può neanche pensare di umiliare i
colleghi che si sono presentati, almeno, per quanto mi riguarda,
con tanta umiltà e voglia di conoscere...
Presidente
- Un po' di silenzio in aula, per cortesia.
Grazie.
Donzel (PD-SIN.VDA)
- ...voglia di conoscere e
approfondire le tematiche che in parte il collega Viérin aveva già
in qualche modo fatto emergere, non così lineari come aveva
presentato lei, ma aveva già fatto emergere delle criticità.
Allora, visto che lei puntualizza, puntualizzerò anch'io. Le faccio
presente che in Europa è esploso il problema della disoccupazione,
è esploso in modo particolare in Italia, siamo tra i Paesi peggiori
dell'area europea. Tra i 28 Stati membri, 14 non hanno dati
peggiori e 14 li hanno peggiorati, e noi siamo tra i 4 Paesi
peggiori come dato tendenziale della disoccupazione...non parliamo
di quella giovanile, che ha dei dati preoccupanti. Certo, non siamo
ai livelli della Grecia, però, ahimè, siamo messi molto male nel
panorama europeo. E qui vengo alla Valle d'Aosta, che non ha certo
i dati dell'Austria e della Germania. Quindi in questo panorama,
soprattutto per quanto riguarda il lavoro degli under 25, la Valle
d'Aosta si colloca tra le Regioni che hanno un trend pessimo, tra
le peggiori Regioni italiane. Siamo lì che facciamo rincorsa per
raggiungere le Regioni del Sud in questa terribile graduatoria che
è la disoccupazione giovanile, e quindi, in questo senso, noi
abbiamo ritenuto opportuno dare molta attenzione alla questione
giovanile, anche della formazione dei giovani, perché lei sa, lei
sa, che il tasso di abbandono scolastico in Valle è
altissimo...
Presidente
- Colleghi, per cortesia, lasciate parlare
Donzel. Grazie.
Donzel (PD-SIN.VDA)
- ...e sa che abbiamo dei dati sugli
studi universitari che non ci confortano nel confronto. Nella
sfida, che ormai è globale, mondiale, la nostra Regione ha dei dati
molto sconfortanti. Quindi noi dobbiamo non solo garantire un
livello di studio, ma dobbiamo implementarlo, far sì che più
giovani arrivino a quella condizione. Noi non abbiamo detto che le
vostre tabelle...almeno, io non sono ancora arrivato a dire che le
tabelle non vanno bene, altri...correttamente il collega Viérin ha
già delle valutazioni importanti in tal senso...
Noi dicevamo che vogliamo fare questa valutazione perché lei
dice: "io ho sentito gli studenti, va tutto bene". Vorrei...anche
noi dell'opposizione abbiamo un ruolo! Vorremmo sentire anche noi
questo confronto in commissione e andare a vedere, caso per caso,
se questi criteri sono dei criteri che lei, insomma, ha giudicato
che vanno nell'indirizzo di una meritocrazia. Noi vogliamo avere
delle tabelle e capire come, con questi nuovi criteri, aumentiamo
il numero dei laureati; come, con questi criteri, favoriamo il
numero dei laureati e non andiamo a finire, nelle tabelle, ultimi
in classifica come numero di laureati. Perché una volta si diceva:
"eh già, in Valle d'Aosta nessuno si laurea perché il lavoro ce
l'hai sotto casa...eh, qui tutti vanno...", ma qui nessuno va a
lavorà! Qui son tutti dei disoccupati nullafacenti e quindi,
adesso, quest'attenzione allo studio dev'essere moltiplicata per 3,
moltiplicata per 3! Quindi noi vogliamo vederci chiaro, vogliamo
vedere le tabelle.
E poi, di nuovo, incredibilmente, lei non vuole smentirsi:
ribadisce che non ci sono tagli...eh no, perché il bilancio
l'abbiamo votato e su quelle i voci tagli ci sono! Lei ci porterà
poi le tabelle in commissione facendoci vedere che non tutti i
soldi, in passato, venivano utilizzati; ma la dotazione, i soldi
che noi abbiamo messo a disposizione per gli studenti, sono meno!
Dopodiché andremo a vedere come vengono utilizzati oppure no. Se in
passato non venivano utilizzati è perché, ahimè, forse non tutti
studiavano, non tutti avevano requisiti di reddito tali da poter
accedere e non tutti avevano i requisiti di merito. Ma lei non può
dirmi: "io son tranquillo con i soldi che ho, perché ho messo delle
asticelle così alte che tanto, state tranquilli, non riusciranno a
entrare nei parametri e quindi io son tranquillo"! Io ho un'altra
idea: in questo momento, in cui tanti giovani sono in una
situazione di difficoltà nel trovare lavoro e sempre di più servono
capacità ulteriori per formarsi, per avere lavoro, dobbiamo
promuovere il più possibile lo studio universitario.
Mi fa quindi piacere che la maggioranza accolga questa mozione
della minoranza, mi fa molto piacere che potremo avere un confronto
franco su queste cose; però, ecco, se confronto dev'essere, che sia
franco, sia leale, non partiamo con un "noi abbiam già fatto tutto
bene, sfoltiamo già il campo, non fateci perdere tempo", perché noi
non pensiamo che sia tempo perso prestare attenzione anche solo con
i numeri della Valle d'Aosta. Se riusciamo a portare 10 studenti in
più alla laurea, 20 studenti in più alla laurea, non ne lasciamo
cadere neanche uno...ebbè, noi pensiamo di fare il bene della Valle
d'Aosta. Non vorremmo che tanta sicurezza, tanta determinazione,
possa diventare faciloneria e lasciar cadere magari qualcuno per la
strada. Quindi ben venga questo confronto, ma che sia davvero un
confronto un po' più sereno e con meno presunzione.
Presidente
- Ha chiesto la parola il Consigliere Viérin
Laurent; ne ha facoltà.
Viérin L. (UVP)
- Noi, ancora una volta, riprendendo ciò
che ricordava il collega Donzel, siamo stupefatti, basiti dalle sue
"non risposte", Assessore...o, meglio, dalle sue convinzioni che
non esistono. Allora, intanto lei ci dice che ha coinvolto tutti
quelli che dovevano essere coinvolti...quindi ritiene che la
commissione competente, il suo collega Restano, non doveva esser
coinvolto. Intanto noi crediamo che parlare con lei sia anche un
po' tempo perso, perché se lei non ascolta e legge semplicemente
quello che gli uffici le hanno preparato diventa difficile capirsi
in quest'aula! Conviene che ci incontriamo, magari fuori da qui, e
cerchiamo di ragionare, ma se noi le chiediamo come mai non ha
coinvolto la commissione e lei dice che sono state coinvolte tutte
le persone che dovevano essere coinvolte, ci chiediamo se lei ha
capito dove sta seduto e il ruolo che sta svolgendo, perché
esistono delle regole, è vero. Allora: una volta non si presenta in
commissione perché aveva altro da fare, e noi qui solleviamo la
cosa e lei non risponde, e va tutto bene...la seconda volta non
riusciamo ad avere risposte, lei dice che legge come vuole perché
non c'è problema, ognuno è libero di leggere come vuole...però,
ecco, su un argomento così importante come i contributi e come le
borse di studio...ci scusi, anche se è tardi, probabilmente sarà
anche stanco, abbiamo affrontato due giorni di Consiglio, ma noi
crediamo che qualche risposta quest'aula la meriti!
Ci appelliamo quindi al Presidente, se vuole almeno darci due
risposte su questa cosa che noi crediamo sia importante! Allora, le
abbiamo chiesto: a) perché non è stata coinvolta la commissione e
se c'è la volontà di coinvolgerla adesso...mi pare di aver capito,
nella fretta, che c'è una disponibilità a venire, anche a nome
dell'Assessore Marguerettaz, e dico: "benissimo, questa è già una
buona cosa"...se non abbiamo capito male, perché qui, alla fine, ci
confondiamo anche noi. Poi che è tutto perfetto, che tutto va
bene...ne siamo felici...e allora, Donzel, non c'è neanche bisogno
di fare le mozioni...cosa stiamo qua a far le mozioni se va tutto
bene?
La cosa che non ci convince è: se non ci sono tagli perché avete
rivisto i criteri? Perché avete applicato questo indicatore se non
ci sono tagli? Se non ci sono tagli...Assessore, lei è il contrario
del Re Mida, cioè almeno le cose che funzionano non vada a
toccarle, perché se va a far danni anche lì... Le borse di studio
erano una cosa...al di là del merito, eh, io ve l'ho detto...è una
cosa che avevamo già affrontato. Avevamo detto che effettivamente
bisogna inserire un merito che sia più alto perché non può essere
indiscriminato, ma il bando con l'indicatore ISEE nazionale, quando
c'era un indicatore che dal 2007 veniva applicato e funzionava
tutto bene...perché andate a cercarvi queste rogne? Ma lo diciamo
veramente scevri da ogni ideologia e per il bene di questi ragazzi,
perché con questo torniamo
ante
2007, al casino che era
venuto fuori in quest'aula sul fatto che iniziavano a sollecitarci
dicendo
:
"se abbiamo due genitori che lavorano - ma due B2,
non due genitori che lavorano alla NASA, eh, due B2 - un rudere e
un appezzamento di terreno, non si accede, non si accede"! Allora,
al di là del metodo, che è una parte, è il merito! Sono criteri che
stravolgeranno la possibilità di accesso. Lei, Assessore, dice che
avete fatto delle simulazioni...io non so che simulazioni state
facendo al 5° piano, ma delle simulazioni che state facendo non ne
ha azzeccata una fino adesso!
Allora noi non è che non ci fidiamo, ma vorremmo farle assieme
le simulazioni, se permette! Con il massimo della fiducia, noi
vorremmo che si evitasse poi che fra un mese e mezzo...perché un
genitore va a lamentarsi dal Presidente, o dall'Assessore, o anche
da noi...non è che lo diciamo...perché così funziona anche la
politica, no? Siamo anche ricettori di quello che poi si sente.
Oggi nessuno ha ancora contezza, il bando è appena uscito. Si sa
benissimo: andranno a fare le domande, poi si renderanno conto che
non hanno accesso, poi si arrabbieranno - per non usare altri
termini - in generale con la politica; giustamente, perché ha di
nuovo fatto un'azione senza fare le simulazioni, senza andare a
scomodare il bacino di traffico che abbiamo dovuto rivedere 10
volte perché non c'è stato uno che è stato capace a mettersi lì, a
fare una prova, un percorso di prova e veder le coincidenze fra
Gressoney, quando il pullman arriva a Pont-Saint-Martin che non
coincideva con quello che poi saliva da Pont-Saint-Martin in
su.
Dico questo per dire: facciamo attenzione, il bando è un
attimo...c'è una delibera, si può revocare se effettivamente ci
accorgiamo che c'è qualcosa che non va. Io dico: per quel poco che
capisco di borse di studio, di indicatori, per quello che abbiamo
gestito in questi anni, questo bando creerà dei disagi. Se in più,
lei, Assessore, mi dice che non ci sono tagli...ma allora cosa si
va a modificare un indicatore che funzionava? Perché se lei fosse
arrivato qui dicendo: "eh, abbiamo delle risorse ridotte, abbiamo
dovuto incidere in parte sui crediti e in parte su questa cosa del
reddito, alzando e dando la possibilità a meno persone, perché non
ci stiamo...", ma se lei dice che non c'è nessun taglio, ci spieghi
almeno, fuori da quello che le hanno scritto, se c'è qualche
possibilità di capire con che
ratio
, con che logica, lei sta
conducendo questo Assessorato!
Concludo dicendo che, veramente, adesso la pazienza...noi la
mettiamo anche sull'ironia e va bene, però tutto ha un limite,
perché è sulla pelle dei ragazzi che si consumano poi queste
distrazioni o questa gestione approssimativa, non è che lei è qui a
gestire casa sua! Lei sta gestendo un settore che è delicato, che
va usato coi crismi della cristalleria e non dell'elefante, e
soprattutto con un po' meno di presunzione di saper tutto e di
esser arrivato qui e di distribuire patenti a tutti quanti su
quello che è il revisionismo scolastico. È un mondo che va gestito
con calma e prima di muovere qualcosa cercate di far le simulazioni
giuste! Poi ben vengano le sue simulazioni statistiche se le ha
fatte. Siamo felici se niente inciderà in modo negativo sulle
famiglie, che già sono martoriate da una miriade di tagli in tutti
i settori e da notizie, anche in questi giorni, in tutti i campi
che mortificano le nostre famiglie valdostane...mettiamoci anche le
borse di studio, mettiamoci gli indicatori nazionali, escludiamo i
valdostani dalla possibilità di aver accesso, se non i disperati,
che, giustamente, ne hanno bisogno!
Noi crediamo che il diritto allo studio sia qualcosa che
dev'essere riservato al maggior numero possibile di persone; se non
è così, ma ditecelo almeno! Non prendeteci in giro alzandovi qui
dicendo: "abbiamo mantenuto questo, abbiamo tenuto, abbiamo gli
stessi soldi, siamo i migliori, siamo dei fenomeni"...dopodiché ci
ritroveremo qui, quando, a tempo debito, ci saranno le valutazioni
da fare. Non siamo ancora rassegnati, Assessore; non si preoccupi,
torneremo sull'argomento. Grazie.
Presidente
- Grazie. C'è qualcun altro che vuole
intervenire? Non vi sono altre richieste d'intervento? Se non vi
sono altre richieste d'intervento, metto in votazione la mozione.
Siete invitati a votare. Tutti quanti avete votato? Dichiaro chiusa
la votazione.
Presenti: 34
Votanti: 34
Favorevoli: 34
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK