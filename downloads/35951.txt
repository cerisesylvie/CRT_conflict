Consiglio Regionale della Valle d'Aosta - Oggetto del Consiglio n. 261 del 26 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 261 del 26 novembre 2013 - Resoconto
OGGETTO N. 261/XIV - Interrogazione: "Situazione retributiva
del personale della Comunità montana Monte Emilius addetto
all'assistenza degli anziani".
Président
- Pour la réponse, la parole à l'Assesseur
Fosson.
Fosson (UV)
- Merci Président.
Come ho già detto in quest'aula, e come ho già riferito, stiamo
lavorando; è in corso un grande lavoro di revisione della spesa e
delle tipologie amministrative delle microcomunità con il CELVA,
con la diretta compromissione del CELVA, e ho anche promesso in
quest'aula che, quando questo lavoro sarà approvato dall'Assemblea
del CELVA, porteremo sia in V Commissione, sia a visione dei
sindacati questi dati. Certo che appaiono molte differenze e
disparità amministrative tra le diverse Comunità montane...che
cercheremo di equilibrare con loro.
Per quanto riguarda lo specifico, noi abbiamo fatto una domanda
chiara alla Monte Emilius rispetto a quanto i colleghi ci
riferivano. Fatta una premessa su quanto la legge prevede e sulla
possibilità di una liquidazione, ma anche di un riposo
compensativo, la risposta nello specifico è
: "da marzo 2013 a
novembre 2013 n. 17 richieste pervenute dalle dipendenti di
richiesta liquidazione straordinario per un monte ore complessivo
reso pari a 517 ed un importo complessivo di circa 5.600 euro non
ancora pagate a causa di problemi di liquidità di cassa, l'ente
provvederà a pagare quanto dovuto appena la cassa lo permetterà.
Tutte le richieste formalmente pervenute da marzo 2013 a novembre
2013 dalle dipendenti dell'ente di richiesta di fruizione di
giornate e ore di riposo compensativo sono state autorizzate"
.
Questa è la risposta fornita, come ho già detto, e ripeto ancora,
appena questo lavoro sarà fatto, noi lo analizzeremo a fondo e la
nostra intenzione, su questi dati, non sarà quella di fare gli
spettatori passivi. Grazie.
Président
- Pour la réplique, la parole à la collègue
Morelli.
Morelli (ALPE)
- Merci Madame la Présidente.
Assessore, la ringrazio per la risposta, noi abbiamo voluto
portare all'attenzione del Consiglio e alla sua attenzione in
particolare questo problema di cui siamo venuti a conoscenza, che
tocca e preoccupa in modo particolare le assistenti agli anziani
della Comunità Monte Emilius. Non abbiamo voluto mettere in
quest'interrogazione, che è molto essenziale e scarna, nessun tono
polemico, soltanto sapere se corrisponda al vero che le assistenti
non percepirebbero dall'inizio di quest'anno lo straordinario e non
sono messe nella condizione di poter recuperare, cosa che lei ci ha
confermato e dando la motivazione di problemi di cassa. Non so
quanto le assistenti in questione saranno rassicurate dal fatto che
verranno pagate non appena la cassa lo permetterà, speriamo che sia
quanto prima e quanto prima vengano risolti questi problemi.
Ci sembrava doveroso portare in questo consesso questo grido di
allarme per una situazione che penalizza fortemente delle
lavoratrici che si trovano a svolgere un compito fondamentale, un
compito molto delicato, che richiede anche una certa serenità
d'animo, che non è garantita, insomma, dalla precarietà e
dall'incertezza di questa situazione particolare. Prendiamo atto
ancora una volta, lei ce lo aveva già anticipato...e noi
naturalmente siamo disponibili a fare la nostra parte e a
collaborare ad una riorganizzazione, ad un ragionamento complessivo
sui servizi agli anziani che, rispetto a quando è nato il servizio
in Valle d'Aosta negli anni '80, ha subito delle evoluzioni sociali
che sicuramente ci obbligano ad affrontare il discorso e a
ragionare in modo diverso. Quest'elemento ulteriore ci sembra che
vada nella direzione proprio di stringere i tempi riguardo a questa
problematica. È un tema che tocca tutti noi e pensiamo che le
ristrettezze economiche di questi tempi non debbano andare a
penalizzare le lavoratrici. Grazie.
Président
- Merci. Point 10 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK