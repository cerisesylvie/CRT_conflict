Consiglio Regionale della Valle d'Aosta - Oggetto del Consiglio n. 2040 del 22 aprile 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2040 del 22 aprile 1991 - Resoconto
OGGETTO N. 2040/IX Disfunzioni del laboratorio di analisi
dell'ospedale regio-nale.
(Interrogazione).
Presidente
Do lettura dell'interrogazione
presentata dal Consigliere Bajocco:
Interrogazione Il laboratorio di analisi dell'Ospedale regionale
è stato sovente al centro dell'attenzione per diverse disfunzioni,
di cui non si riescono a capire le cause e le responsabilità.
In questi giorni ai cittadini che si presentano per ritirare,
dopo 13 giorni di attesa, i risultati delle analisi, si dice di
ritornare tra 4 giorni.
Sul vetro dello sportello si può leggere un avviso in
stampatello che afferma:
"A CAUSA DEL PROTRARSI DELLA MANCANZA DI PERSONALE DI
SEGRETERIA, A PARTIRE DALL'11 MARZO 1991 NON SI GARANTISCE PIU'
L'USCITA REGOLARE DEI REFERTI.
LA SEGRETERIA"
Ciò premesso il sottoscritto Consigliere regionale del PCI-
PDS
interroga
l'Assessore competente per sapere:
1) se ritiene giustificabile che l'U.S.L. consenta un
disservizio in una struttura così importante per la salute del
cittadino;
2) quali iniziative l'Assessore ha preso nei confronti
dell'U.S.L. a questo riguardo.
Presidente
Ha chiesto di parlare l'Assessore alla
Sanità e Assistenza Sociale Beneforti, ne ha facoltà.
Beneforti (DC)
Rispondo al Consigliere Bajocco che
anch'io non ritengo affatto giustificato il disservizio esistente
in una struttura importante come il laboratorio di analisi.
Detto disservizio risale a tempi molto lontani e viene
addebita­to alla mancanza di personale amministrativo e quindi di
se­greteria, che in caso di assenza non verrebbe sostituito.
Gli inconvenienti e le disfunzioni del servizio sono state
oggetto di ripetuti incontri fra il sottoscritto e i rappresentanti
della USL, nonché con l'intero comitato di gestione.
In data 26 novembre vi è stato anche un incontro fra il
sotto­scritto e le organizzazioni sindacali confederali, quelle non
mediche, per l'esame del problema. In detto incontro fu rag­giunta
una intesa di cui dette notizia anche la stampa.
Alla luce degli incontri che sono avvenuti ho affrontato, come
Assessore alla Sanità, i problemi che erano di mia competenza,
mettendo in atto tutte le intese che erano state raggiunte sia in
sede sindacale, che in sede di comitato di gestione dell'USL, o
delle richieste pervenutemi dall'USL stessa.
Infatti, in data 21 dicembre è stato approvato dalla Giunta
re­gionale il progetto per la informatizzazione del laboratorio di
analisi elaborato dalla società INVA, ciò per migliorare sul piano
organizzativo l'attività del laboratorio stesso.
Con la stessa deliberazione la Giunta deliberava, al fine di
migliorare sempre il servizio del laboratorio di analisi, che l'USL
provvedesse ad aprire un secondo punto di prelievo nell'ambito
dell'area della struttura poliambulatoriale dell'ospedale,
denominato La Piastra.
In data 26 gennaio 1991 la Giunta regionale approvava l'impe­gno
di spesa per la realizzazione del progetto di informatizza­zione.
La spesa ammonta a 460 milioni.
Nell'ambito poi della ristrutturazione di alcune unità operative
ospedaliere, è stato previsto anche l'ampliamento dei locali del
laboratorio di analisi.
In data 7 febbraio è stato esplicato il concorso richiesto
dall'USL per la copertura di tre posti di assistente
ammini­strativo, uno dei quali è destinato al laboratorio di
analisi.
In data 15 marzo 1991 la Giunta, con propria delibera, ha
au­torizzato l'USL a procedere all'assunzione di un coadiutore
amministrativo per la sostituzione di uno che ha lasciato il
servizio perché è andato in pensione.
Infine la Giunta regionale ha previsto una spesa di circa 900
milioni per il potenziamento delle attrezzature del laboratorio di
analisi.
E' stato anche richiesto, alla luce di tutti questi interventi e
delle richieste dell'USL, che comunque da parte dell'USL fosse
sempre garantito il personale di segreteria necessario al
labo­ratorio di analisi, cioè le cinque unità, e di sostituire di
volta in volta il personale che fosse assente.
Ciò è quanto abbiamo fatto e sostenuto come Assessorato, alla
luce di quanto è stato richiesto dalle organizzazioni sindacali,
che fra l'altro intendono impedire qualsiasi iniziativa di
priva­tizzazione del servizio stesso.
L'assenza del personale non giustifica quanto accade al
labora­torio di analisi. Comunque se, dopo le iniziative di
potenzia­mento che sono state prese e che vi ho elencato, dovessero
permanere in questo laboratorio certe negligenze e la
disorga­nizzazione del servizio, non rimarrebbe altro che ricorrere
alla magistratura. E' grave dirlo, ma se dopo quello che è stato
fatto, dovessero permanere certe situazioni che si sono verifica­te
nel passato, non rimarrebbe che il ricorso alla magistratura.
Nel concludere la risposta, faccio presente che sulle
problema­tiche concernenti il laboratorio di analisi, l'USL ha
formulato una proposta per la elaborazione di un regolamento per il
fun­zionamento del laboratorio stesso. Detta proposta è stata
accol­ta dagli uffici dell'Assessorato, che la stanno verificando,
quindi mi auguro che si giunga quanto prima alla conclusione di un
regolamento sia per questa unità operativa, come per le altre unità
operative dell'ospedale.
Presidente
Ha chiesto di parlare il Consigliere
Bajocco, ne ha facoltà.
Bajocco (PCI-PDS)
Ringrazio l'Assessore per la sua
pronta e puntuale risposta, perché i punti che avevo risollevato
sono stati illustrati con chiarezza.
La mia preoccupazione è stata quando mi sono recato
perso­nalmente per ritirare le analisi dopo aver aspettato diversi
giorni ed ho visto un biglietto e una lunga coda, mentre la gente
faceva grandi mormorii. Chiedo se gentilmente l'Assessore mi può
dare copia della sua relazione.
Mi dichiaro soddisfatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK