Consiglio Regionale della Valle d'Aosta - Oggetto del Consiglio n. 512 del 15 aprile 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 512 del 15 aprile 2009 - Resoconto
OGGETTO N. 512/XIII - Disegno di legge: "Modificazioni alla
legge regionale 16 marzo 2006, n. 7 (Nuove disposizioni concernenti
la società finanziaria regionale Finaosta S.p.a.. Abrogazione della
legge regionale 28 giugno 1982, n. 16)".
Art. 1
(Sostituzione dell'articolo 2)
1. L'articolo 2 della legge regionale 16 marzo 2006, n. 7
(Nuove disposizioni concernenti la società finanziaria regionale
FINAOSTA S.p.A.. Abrogazione della legge regionale 28 giugno 1982,
n. 16), è sostituito dal seguente:
"Art. 2
(Natura della società e statuto)
1. FINAOSTA S.p.A. agisce, in considerazione delle finalità
perseguite e per l'attuazione di indirizzi e strategie di interesse
regionale, in qualità di ente strumentale della Regione autonoma
Valle d'Aosta/Vallée d'Aoste.
2. Socio unico di FINAOSTA S.p.A. è la Regione.
3. Le modificazioni dello statuto di FINAOSTA S.p.A. sono
approvate con deliberazione del Consiglio regionale.".
Art. 2
(Sostituzione dell'articolo 4)
1. L'articolo 4 della l.r. 7/2006 è sostituito dal
seguente:
"Art. 4
(Gestioni finanziarie)
1. FINAOSTA S.p.A. opera con mezzi finanziari propri nelle
forme di cui all'articolo 5, ovvero per conto della Regione
mediante fondi specifici forniti dalla Regione stessa.
2. Si definisce ordinaria la gestione relativa ad interventi
che la società pone in essere con mezzi finanziari propri. Si
definisce speciale la gestione relativa ad interventi effettuati
per conto della Regione ai sensi dell'articolo 6. FINAOSTA S.p.A.
può, inoltre, gestire fondi di rotazione alimentati dalla Regione o
da FINAOSTA S.p.A. stessa.".
Art. 3
(Modificazioni all'articolo 6)
1. Ai commi 2 e 3 dell'articolo 6 della l.r. 7/2006, le
parole: "o dagli altri enti" sono soppresse.
Art. 4
(Modificazione all'articolo 7)
1. Al comma 7 dell'articolo 7 della l.r. 7/2006, le parole:
"15 per cento" sono sostituite dalle seguenti: "20 per
cento".
Art. 5
(Modificazioni all'articolo 14)
1. Al comma 1 dell'articolo 14 della l.r. 7/2006, le parole:
"da un minimo di nove ad un massimo di undici membri" sono
sostituite dalle seguenti: "da cinque membri".
2. Il comma 2 dell'articolo 14 della l.r. 7/2006 è sostituito
dal seguente:
"2. Ai sensi dell'articolo 2449 del codice civile, la Giunta
regionale nomina il Presidente del consiglio di amministrazione e i
restanti consiglieri, di cui uno da scegliere tra i dirigenti
regionali con funzioni di raccordo tra la Regione e la società e
uno da scegliere, d'intesa con la giunta della Camera valdostana
delle imprese e delle professioni-Chambre valdôtaine des
entreprises et des activités libérales, tra i componenti del
consiglio della stessa.".
3. Il comma 3 dell'articolo 14 della l.r. 7/2006 è sostituito
dal seguente:
"3. I membri del consiglio di amministrazione sono nominati
fino ad un massimo di tre esercizi e decadono con l'approvazione
del bilancio relativo all'ultimo esercizio, fatta salva la
possibilità di riconferma.
4. Al comma 9 dell'articolo 14 della l.r. 7/2006, le parole:
"degli azionisti" sono soppresse.
Art. 6
(Modificazioni all'articolo 15)
1. Al comma 1 dell'articolo 15 della l.r. 7/2006, sono
aggiunte, in fine, le seguenti parole: "e decadono con
l'approvazione del bilancio relativo all'ultimo esercizio".
2. Il comma 2 dell'articolo 15 della l.r. 7/2006 è sostituito
dal seguente:
"2. Ai sensi dell'articolo 2449 del codice civile la Giunta
regionale nomina i membri del collegio sindacale, compresi i
sindaci supplenti.".
3. Il comma 3 dell'articolo 15 della l.r. 7/2006 è
abrogato.
4. Al comma 4 dell'articolo 15 della l.r. 7/2006, le parole:
"degli azionisti" sono soppresse.
Art. 7
(Abrogazioni)
1. Gli articoli 10, 16 e 17 della l.r. 7/2006 sono
abrogati.
Art. 8
(Disposizione transitoria)
1. Gli organi di FINAOSTA S.p.A. in essere alla data di
entrata in vigore della presente legge restano in carica fino
all'insediamento dei nuovi organi, nominati con le modalità di cui
alla presente legge.
Art. 9
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Si dà atto che, alle ore 19,20, il Consigliere Tibaldi lascia
l'aula consiliare e non partecipa alla votazione
dell'oggetto.
Président
- On passe maintenant à la discussion du projet
de loi article par article.
Je soumets au vote l'art. 1
er
:
Conseillers présents: 28
Votants: 20
Pour: 20
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Je soumets au vote l'art. 2:
Conseillers présents: 28
Votants: 20
Pour: 20
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Sur l'article 3 il y a les amendements n° 1
et n° 2 du groupe Vallée d'Aoste Vive-Renouveau.
La parole au Conseiller Louvin.
Louvin (VdAV-R)
-
Merci, M. le Président
. Abbiamo
la necessità di attirare la vostra attenzione sull'importanza di
questi emendamenti, che sono strettamente collegati e che
riguardano la cosiddetta "gestione speciale", ossia quelle
procedure particolari che consentono di affidare un incarico
diretto a Finaosta per acquisire, cedere o gestire quote azionarie
in nome e per conto della Giunta e questo canale non è un canale
secondario. La cosiddetta "gestione speciale" è quella che regge
società del calibro di CVA, di STV, di VDA Structure,
dell'Autoporto, della Cervino, della Finbard e sostanzialmente di
tutto il filone funiviario degli impianti di risalita di questa
regione. In tale ambito ci pare che la rilevanza di questi
interventi giustifichi ampiamente che vi sia un coinvolgimento non
formale, un coinvolgimento non solo informativo, ma decisionale,
direi quasi co-decisionale delle Commissioni con il Governo
regionale. Non lo trovo fuori luogo, dal momento che la stessa
acquisizione totalitaria di Finaosta è avvenuta per questo canale;
la deliberazione che è stata adottata nel febbraio scorso per
acquisire tale controllo totale della società è avvenuto per questo
tramite, senza il coinvolgimento preventivo delle Commissioni.
Riteniamo che questa semplice innovazione, questa semplice modifica
procedurale che innesta un parere conforme, ossia l'adesione della
Commissione alla volontà manifestata dall'organo esecutivo, possa
rappresentare al momento attuale, rispetto a questi incarichi
particolari e - Presidente, spiego anche in collegamento
l'emendamento n. 2 - anche attraverso la co-decisione sui
disciplinari approvati dalla Regione in questa materia,
un'assunzione di responsabilità migliore da parte di questa Regione
e metta il freno a possibili accelerazioni che non siano condivise
dall'intero Consiglio. La velocità, la decisione, il dare risposte
sono delle belle cose, ma, visto che siamo un Consiglio non
ridondante nel numero, facilmente convocabile e con delle
Commissioni oltretutto che hanno il pregio di operare con estrema
rapidità e velocità, crediamo che questa innovazione consentirebbe
un salto di qualità nell'operato delle Commissioni, ne
rafforzerebbe la responsabilità, eviterebbe di trovarsi in
condizioni antipatiche, spiacevoli di dover registrare a posteriori
delle decisioni già assunte di grande impatto e in sostanza
renderebbe saldamente coesi il Consiglio e la Giunta
sull'assunzione di responsabilità che deriva da manovre economiche
di questa rilevanza.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Solo per dichiarare il voto contrario
della maggioranza a questi emendamenti.
Président
- Je soumets au vote l'amendement n° 1 proposé
par le groupe Vallée d'Aoste Vive-Renouveau, qui récite:
Emendamento
Dopo il comma 1 dell'articolo 3 è aggiunto il
seguente:
"1bis. Dopo il comma 2 dell'articolo 6 della l.r. 7/2006
aggiunto il seguente:
"2bis. Gli incarichi conferiti dalla Regione ai sensi del
comma 2 sono deliberati dalla Giunta regionale, su conforme parere
delle competenti commissioni consiliari.".".
Conseillers présents et votants: 29
Pour: 8
Contre: 21
Le Conseil n'approuve pas.
Président
- La parole au Conseiller Louvin sur
l'amendement n° 2.
Louvin (VdAV-R)
- Solo per ringraziare il Governo per le
approfondite motivazioni del voto contrario della maggioranza.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- La sintesi deriva dal fatto che gli stessi
emendamenti sono stati ampiamente approfonditi in Commissione
consiliare, quindi non possiamo che ribadire quella posizione.
Président
- La parole au Conseiller Louvin.
Louvin (VdAV-R)
- Ne "La scuola dei dittatori", che è un
libro di Ignazio Silone, il dittatore è esperto in tautologia,
ripete esattamente il senso della cosa precedente: non abbiamo
capito prima, non abbiamo capito adesso, ma comprendiamo che non
c'è condivisione sulla proposta che le Commissioni possano essere
partecipi, direttamente coinvolte, corresponsabili della scelta di
operare in gestione speciale con iniziative di questo rilievo. Ci
dispiace, Assessore, la sua sintesi è stata veramente un po' debole
nei contenuti. Grazie.
Président
- Je soumets au vote l'amendement n° 2 proposé
par le groupe Vallée d'Aoste Vive-Renouveau, qui récite:
Emendamento
Dopo il comma 1bis introdotto dall'emendamento n. 1
dell'articolo 3 è aggiunto il seguente:
"1ter. Dopo il comma 3 dell'articolo 6 della l.r. 7/2006 è
inserito il seguente:
"3bis. I disciplinari approvati dalla Regione ai sensi del
comma 3 sono deliberati dalla Giunta regionale, su conforme parere
delle competenti commissioni consiliari.".".
Conseillers présents et votants: 29
Pour: 8
Contre: 21
Le Conseil n'approuve pas.
Président
- Je soumets au vote l'art. 3:
Conseillers présents: 29
Votants: 21
Pour: 21
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Je soumets au vote l'art. 4:
Conseillers présents: 29
Votants: 21
Pour: 21
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Nous allons maintenant à l'amendement n° 1 de
la II
e
Commission.
La parole au Conseiller Caveri.
Caveri (UV)
- Grazie, Presidente. Ritengo che questo sia
un emendamento importante e bisogna dare atto al Governo regionale
di averlo accolto. Un emendamento di cui fra breve parlerò. Ritengo
che tale emendamento vada nel solco della discussione che si è
sviluppata in II Commissione, in particolare all'inizio del
dibattito, quando si è posta la questione del ruolo del Consiglio
regionale. Devo dire che, a proposito degli emendamenti n. 1 e n. 2
che sono stati illustrati dal collega Louvin, va ricordato per
chiarezza che "conforme parere" vuol dire intesa, perché non vi
siano equivoci. Diciamo che voi vi eravate spinti molto avanti nel
ritenere quello che tradizionalmente nella ripartizione fra
esecutivo e legislativo è in capo all'esecutivo, voi lo portavate
tout court
in una logica di cogestione ed è la ragione per
la quale abbiamo spiegato in Commissione, come ha ricordato
l'Assessore Lavoyer, la non accettazione: sarebbe uno
stravolgimento a mio avviso del contenuto statutario, ma questo è
un altro discorso. Tale emendamento invece consente un ruolo
significativo del Consiglio regionale, perché ci troviamo di fronte
ad un atto di indirizzo strategico che prevede un voto e che
consente da una parte... e credo sia salutare per tutti di avere i
programmi previsionali Finaosta e delle sue partecipate e anche di
avere un consuntivo, che consente di poter confrontare quanto
l'anno precedente era stato detto. Vorrei segnalare anche il comma
2, quello che dice:
"la Giunta regionale informa la Commissione
consiliare competente riguardo alle attività o interventi, che
ritiene di particolare rilevanza ed urgenza..."
.
Qui c'è un emendamento che è stato presentato dai colleghi del
Partito Democratico nel quale si tende a cambiare l'espressione:
l'espressione
"che ritiene di particolare rilevanza ed
urgenza"
diventa
"ritenuti di particolare rilevanza ed
urgenza"
. A parte che
"ritenuti"
è astratto, non si
capisce quale sia il soggetto, ritenuti da chi?, perché nel momento
in cui la spiegazione che è stata data è:
"ritenuto dalla
Commissione medesima"
, sia chiaro che già oggi la Commissione
medesima nell'esercitare il proprio potere ispettivo può chiedere
al Governo regionale di riferire su qualcosa che risulti essere di
particolare rilevanza e urgenza. Per essere precisi, la Commissione
ha il potere di chiamare il Governo regionale a rispondere in
Commissione anche su atti che non vengano eventualmente ritenuti di
particolare rilevanza e urgenza. Va detto quindi che, scritto così,
rischiate di ridurre il potere che una Commissione consiliare ha
nell'esercizio delle proprie funzioni. In questo caso invece viene
esplicitato un ruolo attivo da parte del Governo regionale, che
deve, senza essere convocato, perché, qualora venisse convocato,
essendo la Commissione libera di farlo in un qualunque momento.
Quindi ritengo che la dizione che presentate (ed è la ragione per
cui vi invito al ritiro) rischia - nell'interpretazione che viene
data nella normalità dei casi - di essere riduttiva dei ruoli che
già ordinariamente le Commissioni consiliari competenti hanno nelle
diverse materie.
Ritengo comunque che l'emendamento come presentato abbia una
valenza significativa per poter fare in modo che la Finaosta e le
sue partecipate possano essere seguite nell'evoluzione delle loro
attività da parte del Consiglio regionale.
Président
- La parole au Conseiller Donzel.
Donzel (PD)
- Noi, pur essendo questi emendamenti non
completamente esaustivi rispetto a quelli presentati
precedentemente, sicuramente voteremo a favore comunque
dell'emendamento n. 1, perché abbiamo fatto tali considerazioni e
ci riconosciamo nello spirito; voteremo anche a favore del comma 1
dell'articolo 13 bis.
Rispetto invece alle considerazioni sul comma 2, rimaniamo fermi
sulla nostra posizione.
Président
- La parole au Conseiller Louvin.
Louvin (VdAV-R)
- Grazie, Presidente. Una piccola
precisazione sulla natura non antistatutaria o stravolgente della
proposta precedente, a chiarimento semplicemente della questione.
Affidando ad una Commissione, il che equivale ad una frazione del
Consiglio, una possibilità di intervenire in sede deliberativa su
un atto amministrativo, non si fa nulla di molto diverso da quello
che si faceva o si fa quando a decidere per esempio un'acquisizione
azionaria è questo Consiglio con una legge. Vorrei ricordare che
l'acquisizione azionaria ENEL fu decisa da tale Assemblea
attraverso un atto di legge e ciò che può fare attraverso una legge
sicuramente questo Consiglio lo può fare in collaborazione con il
proprio Esecutivo attraverso un atto amministrativo. La proposta
quindi non era una proposta "oltre lo Statuto", è semplicemente una
proposta di un diverso assetto dei rapporti fra questa Giunta e
questo Consiglio, un rapporto che si è sempre modificato nel tempo:
è ancora retto da una legge degli anni '70 che disciplina la legge
n. 66 (rapporti di competenza fra esecutivo e legislativo), legge
sulla quale, come qualche volta si è detto, occorrerebbe magari
rimettere mano, anche se non credo sia il momento migliore, perché
c'è un vento che spira già abbastanza forte a favore dell'Esecutivo
e quel poco che rimane a questo Consiglio teniamocelo ben stretto!
La possibilità che abbiamo offerto a questo Consiglio non è stata
accolta, ce ne rammarichiamo, era una possibilità concreta di poter
contare un poco di più e non solo in sede di lamentazioni
geremiadi.
Il punto però che stiamo trattando è un punto diverso e vogliamo
dire che, pur con delle riserve di forma legate al fatto che tanto
nell'una quanto nell'altra dizione non è per noi opportuno che
rimanga indeterminato quando diventa di particolare rilevanza e
urgenza se non affidandone la decisione discrezionalmente alla
Giunta regionale (cosa che mi pare emerga sostanzialmente in queste
proposte), riteniamo comunque che l'onere di informare, il dovere
di informare rispetto ad attività o interventi rilevanti e urgenti
sia un onere di cui la Giunta regionale deve farsi carico. Oggi la
notifica avviene a mezzo stampa, lo abbiamo già detto, è bene che
avvenga per canali diversi. Si tratta di una modifica che ha il suo
pregio, anche se non raggiunge a nostro modo di vedere
quell'obiettivo di condivisione delle decisioni e di pieno vaglio
sulle stesse che questo Consiglio dovrebbe esercitare su questioni
di tanto momento e di tanta importanza economica. Annunciamo che
esprimeremo voto favorevole ad entrambi gli emendamenti nell'ordine
in cui saranno messi in votazione.
Président
- La parole au Président de la Région,
Rollandin.
Rollandin (UV)
- Questa discussione sui ruoli è ciclica,
credo che il fatto di coinvolgere le Commissioni sia diverso da una
cogestione e soprattutto dal chiedere il parere conforme della
Commissione. Il problema dell'emendamento credo sia chiarissimo:
una volta che sono date le linee di indirizzo della Finaosta su
come intende lavorare, il fatto che vi sia la possibilità di avere
un resoconto su come si è lavorato e di dare alla Giunta
l'opportunità di valutare, quando ci sono situazioni
particolarmente delicate o urgenti, di portarle in Commissione...
credo sia l'occasione per avere un coinvolgimento al momento giusto
e non per stampa. Se è per la stampa, non apriamo questi capitoli,
perché noi abbiamo letto di interventi significativi sulla stampa,
che poi, quando arrivano qui, non capisci perché ci sono, oppure
sui tempi delle Commissioni quando abbiamo voluto indirizzare in
Commissione la questione delle ronde, ne abbiamo parlato sei volte
prima qui e la Commissione ne sta ancora parlando. Ognuno "tira la
corda" a seconda se è bagnata, se è di canapa, di lana, ognuno fa
il gioco che crede più opportuno, ma allora non andiamo a
giustificare delle mancate intese in Commissione! Le Commissioni
sono fatte per lavorare e per l'informativa, in questo emendamento
c'è tutto, quindi credo sia più che motivato l'intervento e più che
giustificato quello che è stato proposto e che noi abbiamo
accettato, perché indubbiamente la possibilità di coinvolgere le
Commissioni è un fatto importante, lo accettiamo. Il fatto di
volerlo condividere, ossia a dire: "conforme... nel senso che se la
Commissione tutta non è ... allora non c'è tale condivisione e il
discorso cade", questo non esiste da nessuna parte! Questa
differenza dei ruoli, Consigliere Louvin, il discorso è che a parti
invertite questo c'è sempre stato e ci sarà sempre, perché le
responsabilità sono legate ai ruoli, ma questo non significa che
non vi sia la possibilità di condividere il più possibile. Ci sono
stati atti, ce ne saranno, ci saranno norme e leggi che possono
essere portate all'attenzione e previste con un certo spirito,
altre invece sicuramente che partono con dei concetti diversi e
tali rimangono, ma questo non significa che non vi sia la
possibilità di dare tutta l'informazione necessaria affinché la
Commissione possa giudicare.
Con questo spirito - e vale anche per il sub emendamento -
ritengo vi sia una difficoltà di andare a disquisire sul
"ritenuto", possiamo avere questa possibilità e credo che la si
possa sfruttare; per quanto riguarda la Giunta, sicuramente non si
esimerà dal portare all'attenzione delle Commissioni ogni qualvolta
vi siano degli elementi che ricorrono e che si riferiscono a quanto
previsto dal testo che è stato appena illustrato. Con questo
spirito votiamo l'emendamento, sul resto invece o viene ritirato,
altrimenti non lo voteremo per tali ragioni.
Président
- Je soumets au vote l'amendement n° 1 de la
II
e
Commission, qui récite:
Emendamento
Dopo l'articolo 4 è inserito il seguente:
"Art. 4bis
(Modificazione all'articolo 13)
1. Al comma 2 dell'articolo 13 della l.r. 7/2006, dopo le
parole: "al Presidente del Consiglio" sono aggiunte le parole: "che
li invia alle competenti commissioni consiliari.".
Conseillers présents et votants: 29
Pour: 29
Le Conseil approuve à l'unanimité.
Président
- Il y a l'amendement n° 2 de la II
e
Commission, à l'égard duquel a été présenté un sub-amendement par
le Parti Démocratique; avant on doit s'exprimer sur le
sub-amendement, qui récite:
Sub-emendamento
Il comma 2 dell'art. 13 bis è così modificato:
"2. La Giunta regionale informa la Commissione consiliare
competente riguardo alle attività o interventi, ritenuti di
particolare rilevanza ed urgenza, di Finaosta S.p.A. o delle sue
partecipate.".
Je le soumets au vote:
Conseillers présents et votants: 29
Pour: 8
Contre: 21
Le Conseil n'approuve pas.
Président
- Je soumets au vote l'amendement n° 2 de la
II
e
Commission, qui récite:
Emendamento
Dopo l'articolo 4bis, inserito dall'emendamento n. 1, è
inserito il seguente:
"Art. 4ter
(Introduzione dell'articolo 13bis)
1. Dopo l'articolo 13 della l.r. 7/2006 è inserito il
seguente:
"Art. 13bis
(Atti di indirizzo)
1. La Giunta regionale presenta annualmente al Consiglio
regionale, che lo vota, un atto di indirizzo strategico contenente
i programmi previsionali di Finaosta S.p.A. e delle sue
partecipate, cui è allegato il consuntivo delle attività svolte
dalle stesse.
2. La Giunta regionale informa la Commissione consiliare
competente riguardo alle attività o interventi, che ritiene di
particolare rilevanza ed urgenza, di Finaosta S.p.A. o delle sue
partecipate."."
Conseillers présents et votants: 29
Pour: 29
Le Conseil approuve à l'unanimité.
Président
- A l'art. 5 il y a l'amendement n° 3 du groupe
Vallée d'Aoste Vive-Renouveau.
La parole au Conseiller Louvin.
Louvin (VdAV-R)
- Stiamo parlando, colleghi, della madre
di tutte le società, del fulcro delle partecipazioni societarie
della Regione, del luogo di controllo complessivo su una rete di
partecipate e controllate di grandissimo momento. Abbiamo già
detto, e non staremo a ripeterlo, nel corso del dibattito generale,
che riteniamo essenziale, essendo venuti meno dei contrappesi
esterni all'interno del Consiglio di amministrazione, far sì che ci
siano almeno dei contrappesi interni nel senso di un migliore
equilibrio e di una migliore rappresentanza della volontà politica
non del solo Governo regionale, ma dell'intero Consiglio. Riteniamo
questo un luogo particolare, uno strumento particolare e reputiamo
che questo Consiglio di amministrazione, proprio per il ruolo
particolare che è chiamato a svolgere anche nell'ambito di quel
controllo analogo di cui abbiamo a lungo disquisito poco fa, debba
essere un luogo di sintesi, dove sono presenti naturalmente in modo
ampiamente maggioritario componenti che sono espresse
dall'orientamento politico della maggioranza e del Governo
regionale sia nella persona del Presidente e di un Consigliere, sia
nella rappresentanza tecnica che individua il Governo regionale,
che già adesso è presente in Finaosta con questa funzione di
raccordo, sia nella scelta che la maggioranza determina per noi
all'interno di una rosa di candidati individuati dalla
Chambre
valdôtaine
, ma anche con una presenza che deve avere un ruolo
particolare di sorveglianza all'interno di questo organismo non di
rappresentanza politica di questo o di quel partito, ma di
designazione delle minoranze consiliari. Crediamo che questo sia
l'equilibrio che in questo momento e alla luce di tale nuovo ruolo
che assume Finaosta S.p.a. deve poter essere tracciato. Crediamo
sia una salvaguardia di pluralità di opinioni e di visioni
all'interno di un organismo operativo e che abbia soprattutto
questa valenza di rassicurare l'intero Consiglio regionale sul
fatto che tale organismo continua ad operare nella massima
trasparenza e facendosi carico del perseguimento di quegli
obiettivi di sviluppo economico e sociale che alla Finaosta sono
affidati. Riteniamo in questo senso che l'individuazione di una
diversa e più articolata composizione del Consiglio di
amministrazione possa essere utilmente colta come opportunità di
questo Consiglio di avere nel Consiglio di amministrazione di
Finaosta un interlocutore pienamente affidabile e pienamente
sorvegliato.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Per confermare il voto contrario da parte
della maggioranza.
Président
- Je soumets au vote l'amendement n° 3 du
groupe Vallée d'Aoste Vive-Renouveau, qui récite:
Emendamento
Il comma 2 dell'articolo 5 è sostituito dal seguente:
"2. Il comma 2 dell'articolo 14 della l.r. 7/2006 è
sostituito dal seguente:
"2. Ai sensi dell'articolo 2449 del codice civile, il
Consiglio regionale nomina il Presidente del Consiglio di
Amministrazione e i restanti consiglieri, di cui uno designato
dalla minoranza consiliare, uno scelto tra i dirigenti regionali
con funzioni di raccordo tra la Regione e la società e uno scelto
fra una terna di candidati espressa dalla giunta della Camera
valdostana delle imprese e delle professioni ? Chambre valdôtaine
des entreprises et des activités libérales tra i componenti del
consiglio della stessa."."
Conseillers présents et votants: 28
Pour: 8
Contre: 20
Le Conseil n'approuve pas.
Président
- Je soumets au vote l'art. 5:
Conseillers présents: 29
Votants: 21
Pour: 21
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Je soumets au vote l'art. 6:
Conseillers présents: 29
Votants: 21
Pour: 21
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Je soumets au vote l'art. 7:
Conseillers présents: 29
Votants: 21
Pour: 21
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Je soumets au vote l'art. 8:
Conseillers présents: 29
Votants: 21
Pour: 21
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Je soumets au vote l'art. 9:
Conseillers présents: 29
Votants: 21
Pour: 21
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- La parole au Vice-président Chatrian, pour
déclaration de vote.
Chatrian (VdAV-R)
-
Merci, M. le Président
. Solo
per ribadire il nostro posizionamento: ci asterremo. Peccato, forse
poteva essere un'occasione, un timido accenno fatto dal Consigliere
Caveri... del quale abbiamo approvato quell'emendamento... e ci
asterremo sul documento totale.
Président
- Je soumets au vote le projet de loi dans son
ensemble :
Conseillers présents: 29
Votants: 21
Pour: 21
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Avec cette votation nous terminons ici les
travaux de cette réunion. On se voit demain matin à 9 heures.
La séance est levée.
---
La séance se termine à 19 heures 59.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK