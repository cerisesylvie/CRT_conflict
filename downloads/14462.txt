Consiglio Regionale della Valle d'Aosta - Oggetto del Consiglio n. 999 del 10 novembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
LAVORO
Politica del lavoro
Precedente
Successivo
Resoconto integrale del dibattito dell'aula
Oggetto del Consiglio n. 999 del 10 novembre 1994 - Resoconto
Seduta antimeridiana del 10 novembre 1994
OGGETTO N. 999/X Istituzione del concorso per l'assegnazione dei
premi alla fedeltà al lavoro e del progresso economico per l'anno
1994.
Deliberazione Il Consiglio
Ravvisata l'opportunità di istituire anche per l'anno 1994 il
concorso per l'assegnazione di premi della fedeltà al lavoro e del
progresso economico;
Preso atto che a tal fine è stato predisposto il relativo bando
che prevede l'assegnazione di 250 premi;
Rilevato che non è possibile stabilire il numero dei premi da
assegnare ai depositari di brevetti e a piccole e medie imprese per
aver particolarmente contribuito al progresso economico;
Visto il parere favorevole rilasciato dal Dirigente del Servizio
del Commercio, Zona franca e Contingentamento dell'Assessorato
dell'Industria, Commercio e Artigianato, ai sensi del combinato
disposto dell'articolo 72 della legge regionale n. 3/1956 e
successive modificazioni, e dell'articolo 21 della legge regionale
n. 18/1980 e successive modificazioni, in ordine alla legittimità
della presente deliberazione;
Delibera
1) di approvare l'istituzione, anche per il 1994, del concorso
per l'assegnazione di premi della fedeltà al lavoro e del progresso
economico, come da bando allegato alla presente deliberazione;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Bando di concorso
(...omissis...)
Presidente La parola all'Assessore dell'industria, commercio e
artigianato, Mafrica.
Mafrica (GV-PDS-SV) Si tratta del consueto bando per
l'assegnazione dei premi alla fedeltà al lavoro. Rispetto ai bandi
precedenti c'è una sola precisazione: l'attività lavorativa per la
quale si richiede il premio deve essere stata svolta in Valle
d'Aosta almeno negli ultimi 10 anni. Questo perché c'erano dei casi
in cui esistevano i 30 anni di lavoro, ma non era chiaro quale
periodo fosse stato fatto in Valle e quanto conteggiato.
Presidente Passiamo alla votazione della deliberazione in
oggetto.
Presenti, votanti e favorevoli: 32
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK