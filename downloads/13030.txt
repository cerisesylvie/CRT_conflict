Consiglio Regionale della Valle d'Aosta - Oggetto del Consiglio n. 3986 del 30 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3986 del 30 novembre 1992 - Resoconto
OGGETTO N. 3986/IX Disegno di legge: "Primo provvedimento di
variazione al bilancio di previsione della Regione per l'anno
finanziario 1992".
Presidente
Do la parola al Consigliere Martin,
relatore del disegno di legge 468.
Martin (ADP)
Il provvedimento di variazione del
bilancio 1992 trae origine dalle numerose necessità segnalate dai
competenti uffici di spesa, sia di spostare risorse da un capitolo
ad un altro in dipendenza di mutate esigenze accertate rispetto a
quelle previste in sede di predisposizione del bilancio, sia di
disporre di maggiori stanziamenti per realizzare in modo più
compiuto interventi già programmati.
Alla prima necessità si è provveduto mediante storni da un
capitolo all'altro, normalmente, ma non solo, all'interno dello
stesso settore d'intervento.
E' stato possibile soddisfare le maggiori necessità di spesa
mediante accertamento di maggiori entrate da applicare al bilancio
di previsione per complessivi 33.500 milioni circa, di cui circa
19.700 milioni derivanti dal maggior gettito dell'IVA da
importazione, di cui all'articolo 3, lett.a), della legge 690,
ossia la legge del nostro riparto fiscale.
Si sono altresì utilizzati gli stanziamenti iscritti nei fondi
globali che non si prevede di poter utilizzare entro il corrente
anno per un importo di circa lire 6.700 milioni.
Sulla base della classificazione delle entrate prevista dalla
legge regionale di contabilità, le maggiori entrate di 33.500
milioni circa derivano per lire 23.500 milioni da tributi propri e
quote di gettito erariale devolute alla Regione, di cui 3 miliardi
di tributi propri e 20.500 milioni di compartecipazione a tributi
erariali; per lire 7.700 milioni da rendite patrimoniali e utili di
Enti o aziende regionali, di cui 1 miliardo da contributi e
concorsi da parte di privati, 300 milioni dai proventi di servizi
pubblici, 1 miliardo quali proventi di beni regionali e ancora
3.500 milioni di interessi attivi e 1.900 milioni da recuperi e
rimborsi vari, infine 2.270 milioni provengono dall'alienazione di
beni patrimoniali.
Non entrerò nel merito dei singoli settori riguardanti la spesa
perché sono molto ben evidenziati nella relazione predisposta
dall'Assessorato alle finanze e mi riservo eventualmente, in
seguito, di dare delle risposte più puntuali se ci saranno delle
richieste di chiarimenti da parte dei colleghi.
Presidente
Posso dichiarare aperta la discussione
generale sul disegno di legge? Chi si iscrive a parlare?
Ha chiesto la parola il Consigliere Ricco, ne ha facoltà.
Ricco (DC)
La relazione del collega Martin è
tecnicamente accettabile, ma non ci spiega i motivi per cui diversi
importi vengono stornati da capitoli a capitoli, da assessorati ad
assessorati e pertanto sono queste le cose che chiediamo ai
responsabili della Giunta.
Lamentiamo anche il ritardo col quale viene portata questa
variazione di bilancio; non dimentichiamo che siamo al 30 di
novembre e quindi sono tutte variazioni che, quando approvate, non
avranno nessun effetto se non quello di stravolgere tutto quello
che la precedente Giunta aveva fatto.
Quindi è un punto politico totalmente diverso dal nostro, vedi
la diminuzione nei capitoli dell'Assessorato alla sanità, vedi
quelle dei lavori pubblici, dove viene soppressa totalmente la
spesa prevista per la costruzione dell'acquedotto del Monte Bianco,
opera che da tutti è sempre stata ritenuta importante per la stessa
Valle di Aosta oltre che per la città di Aosta.
Quindi è una variazione di bilancio, oltre che conseguente alle
maggiori cifre riscosse per tributi erariali, quindi di riparto
principalmente, come abbiamo potuto vedere - mi spiace dare torto a
Riccarand - si vedono quasi 20 miliardi in più di IVA, ci fa
piacere. Come dicevamo all'epoca del bilancio, ci sono anche 3.500
milioni d'interesse sui nostri fondi presso la Tesoreria
regionale.
Oltre a questi aumenti di importi dovuti al riparto e alla casa
da gioco, quello che a noi preme discutere e sapere, conoscere
meglio, sono i motivi di questi storni di opere ritenute importanti
all'epoca della discussione del bilancio di previsione 1992 e che
adesso vengono cancellati solo per motivi che noi non
conosciamo.
Aspetto delle risposte precise e indi interverrò di nuovo.
PresidenteChi si iscrive a parlare? Nessun altro chiede la
parola? Allora non mi resta che dichiarare chiusa la discussione
generale.
Ha chiesto chiarimenti, va bene, allora per chiarimenti la
parola all'Assessore Lavoyer e poi all'Assessore Vallet.
Lavoyer (ADP)
Alcune brevissime considerazioni di
carattere generale per lasciare poi ai colleghi di dare delle
risposte più puntuali sulle singole modificazioni nei vari capitoli
sui quali il Consigliere Ricco voglia avere chiarimenti ed
approfondimenti.
Innanzitutto penso che questa variazione di bilancio sia un
piccolo assestamento di tipo fisiologico che tutti gli anni viene
fatto, tenuto conto di un importo della variazione di bilancio di
circa 50 miliardi, se calcolato in percentuale all'ammontare del
bilancio stesso, è circa il 3 percento, quindi non posso accettare
l'osservazione del Consigliere Ricco quando dice che questa
variazione di bilancio stravolge le scelte della maggioranza
precedente che stavano alla base della costruzione del bilancio per
l'anno 1992.
Questo non è vero perché, lui stesso l'ha sottolineato, le varie
modificazioni, al di là dei 33 miliardi di maggiori entrate, che
quindi non vanno a modificare gli impegni precedenti dei capitoli,
equivalgono circa all'1 percento, quindi c'è un 1 percento di
modificazione tra capitoli interni nei vari assessorati.
Io penso che il provvedimento, che è all'esame del Consiglio per
l'approvazione, sia un provvedimento puramente di natura
fisiologica, un assestamento, mi pare, irrilevante sia in senso
negativo che in senso positivo; non è una variazione di bilancio
che contiene delle scelte qualificanti e non penso che sia una
variazione che stravolge nulla di quanto stava alla base delle
scelte politiche in sede di approvazione del bilancio 1992.
Penso che dal punto di vista politico i chiarimenti e le
risposte possano essere queste, per chiarimenti più specifici sui
singoli capitoli, aspetto eventuali richieste più precise per poter
dare delle risposte in merito.
Presidente
La parola all'Assessore Vallet.
Vallet (UV)
C'est pour tranquilliser le collègue Ricco
à propos de l'aqueduc du Mont Blanc: ces gens n'ont pas changé
d'avis à propos de l'importance et de l'urgence de voir réalisée
cette oeuvre qui sera une oeuvre imposante dont le coût sera à peu
près d'une centaine de milliards.
Ce milliard qui était prévu aux fonds globaux n'a pas pu être
utilisé, étant donné que nous sommes dans la phase de réalisation
du projet et en particulier dans la phase de réalisation de l'étude
de l'impact sur l'environnement. Donc il était inutile de laisser
un milliard de lires gère inutilisé quand dans d'autres chapitres
il y avait l'opportunité et l'utilité de les employer.
Presidente
Siamo sempre nel corso della discussione
generale, chi chiede la parola per il primo intervento?
Allora la parola al Consigliere Ricco per il secondo
intervento.
Ricco (DC)
Mentre posso accettare la risposta
dell'Assessore ai lavori pubblici, non mi sembra preciso e degno
delle mie riflessioni quanto dice l'Assessore alle finanze.
Il suo comportamento è come un padre o una madre che dimentica,
disconosce il proprio figlio.
Lavoyer ha fatto il bilancio l'anno scorso, l'ha difeso, ce l'ha
presentato, adesso viene a ripararsi dietro la facciata di
cartapesta e dice
"in fondo abbiamo degli storni, delle
variazioni di pochi punti in percentuale".
Questo non è un modo corretto di rispondere, non si tratta di
percentuali, ma si tratta di leggi che assieme abbiamo approvato e
mi avete convinto che erano giuste; quindi mi sento derubato due
volte, quando mi si fa difendere una legge come la risonanza
magnetica che viene a essere eliminata con un tratto di penna e
come anche - cosa della quale mi accontento, ma non molto -
dell'acquedotto del Monte Bianco.
Quindi Lavoyer mi sembra un padre che disconosce i propri
figli.
Presidente
Dichiaro chiusa la discussione generale e
passiamo alla discussione articolo per articolo.
Do lettura dell'articolo 1:
Articolo 1 (Variazione alla parte entrate del
bilancio)
(...Omissis...)
Presidente
Chi chiede la parola? Se nessuno chiede la
parola pongo in votazione l'articolo 1:
Esito della votazione:
Presenti e votanti: 30
Astenuti: 11 (Aloisi, Beneforti, Bondaz, Chiofalo, Lanièce,
Limonet, Maquignaz, Milanesio, Pascale, Ricco, Trione)
Favorevoli: 18
Contrari: 1
Il Consiglio approva.
Passiamo all'articolo 2 del quale do lettura:
Articolo 2 (Variazioni alla parte spese del bilancio)
(...Omissis...)
Presidente
Poniamo in votazione l'articolo 2.
Esito della votazione:
Presenti e votanti : 30
Astenuti: 1 (Maquignaz)
Favorevoli: 18
Contrari: 11
Il Consiglio approva.
Presidente
Do lettura dell'articolo 3.
Articolo 3 (Variazioni sui capitoli il cui stanziamento è
determinato con la legge di approvazione del bilancio)
(...Omissis...)
Presidente
Pongo in votazione l'articolo 3.
Esito della votazione:
Presenti e votanti: 30
Astenuti: 1 (Maquignaz)
Favorevoli: 18
Contrari: 11
Il Consiglio approva.
Presidente
Do lettura dell'articolo 4
Articolo 4 (Variazioni sui capitoli di spesa in annualità per
limiti di impegno)
(...Omissis...)
Presidente
Pongo in votazione l'articolo 4.
Esito della votazione:
Presenti e votanti: 30
Astenuti: 1 (Maquignaz)
Favorevoli: 18
Contrari: 11
Il Consiglio approva.
Presidente
Do lettura dell'articolo 5.
Articolo 5 (Fondi globali)
(...Omissis...)
Presidente
Pongo in votazione l'articolo 5.
Esito della votazione.
Presenti e votanti: 30
Astenuti: 1 (Maquignaz)
Favorevoli: 18
Contrari: 11
Il Consiglio approva.
Presidente
Do lettura dell'articolo 6.
Articolo 6 (Pareggio del bilancio)
(...Omissis...)
Presidente
Pongo in votazione l'articolo 6.
Esito della votazione:
Presenti e votanti: 30
Astenuti: 1 (Maquignaz)
Favorevoli: 18
Contrari: 11
Il Consiglio approva.
Presidente
Do lettura dell'articolo 7
Articolo 7 (Dichiarazione d'urgenza)
1. La presente legge è dichiarata urgente ai sensi del comma 3
dell'articolo 31 dello Statuto speciale ed entrerà in vigore il
giorno successivo a quello della sua pubblicazione sul Bollettino
ufficiale della Regione.
Presidente
Pongo in votazione l'articolo 7.
Esito della votazione:
Presenti e votanti: 30
Astenuti: 1 (Maquignaz)
Favorevoli: 18
Contrari: 11
Il Consiglio approva.
Adesso votiamo la legge nel suo insieme.
Esito della votazione:
Presenti e votanti: 30
Astenuti: 1
Favorevoli: 18
Contrari: 11
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK