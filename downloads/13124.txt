Consiglio Regionale della Valle d'Aosta - Oggetto del Consiglio n. 4080 del 13 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4080 del 13 gennaio 1993 - Resoconto
OGGETTO N. 4080/IX Comunicazioni del Presidente del
Consiglio.
Presidente
Do comunicazione dell'attività svolta dalla
Presidenza del Consiglio e dagli organi consiliari dopo l'ultima
adunanza:
Disegni di legge presentati:
Disegno di legge n. 485, presentato dalla Giunta regionale in
data 16 dicembre 1992: "Disciplina del volontariato" (II e V
Commissione).
Disegno di legge n. 486, presentato dalla Giunta regionale in
data 16 dicembre 1992: "Norme per la tutela e per il corretto
trattamento degli animali"
Disegno di legge n. 487, presentato dalla Giunta regionale in
data 29 dicembre 1992: "Modificazioni e integrazioni alla legge
regio-nale 22 aprile 1986, n. 17 concernente: "Concessione di
contributi per la manutenzione e la gestione delle piste per lo sci
da fondo"
Disegno di legge n. 488, presentato dalla Giunta regionale in
data 29 dicembre 1992: "Aumento del valore convenzionale di cui al
comma 4° dell'articolo 3 della legge regionale 28 dicembre 1984, n.
83 concernente la concessione di contributi per la manutenzione e
la gestione di piste per lo sci di discesa"
Disegno di legge n. 489, presentato dalla Giunta regionale in
data 5 gennaio 1993: "Norme in materia di uso razionale
dell'energia, di risparmio energetico e di sviluppo delle fonti
rinnovabili"
Disegno di legge n. 490, presentato dalla Giunta regionale in
data 5 gennaio 1993: "Provvidenza a favore di soggetti anziani
alcool dipendenti, tossicodipendenti, infetti da H.I.V. e affetti
da AIDS"
Disegni di legge vistati:
Disegno di legge n. 470: "Ulteriore modificazione dell'articolo
46 della legge regionale 15 luglio 1982 n. 32 recante disciplina
dei servizi di trasporto collettivo di persone e di cose"
Disegno di legge n. 450: "Archivio video del patrimonio
immobiliare regionale"
Disegno di legge n. 468: "Primo provvedimento di variazione al
bilancio di previsione della Regione per l'anno finanziario
1992"
Disegno di legge n. 457: "Modifica del comma secondo
dell'articolo 2 della legge regionale 8 agosto 1989, n. 61
concernente trasferimenti finanziari della Regione ai comuni della
Valle d'Aosta a garanzia di un adeguato livello di spesa corrente
pro capite, per l'esercizio delle funzioni di loro competenza"
Disegno di legge n. 451: "Disciplina degli interventi diretti
allo sviluppo delle attività economiche"
Disegno di legge n. 452: "Aumento della spesa annua per
l'applicazione della legge regionale 5 marzo 1987, n. 12 recante
interventi per la realizzazione di iniziative promozionali per la
commercializzazione di prodotti regionali"
Disegno di legge n. 453: "Interventi a favore di piccole imprese
per la realizzazione di insediamenti industriali"
Disegno di legge n. 459: "Intervento regionale per l'attività di
ricerca e sviluppo di nuovi prodotti e processi produttivi svolta
da imprese industriali"
Disegno di legge n. 101 e P.L. n. 430: "Norme per l'elezione del
Consiglio regionale della Valle d'Aosta"
Disegno di legge n. 465: "Ulteriore rifinanziamento per l'anno
1992 della legge regionale 8 ottobre 1973, n. 33 recante la
costituzione di fondi regionali di rotazione per la promozione di
iniziative economiche nel territorio della Valle d'Aosta".
Comunico che i sottoriportati disegni di legge, riapprovati ai
sensi dell'ultimo comma dell'articolo 31 dello Statuto sono
divenuti esecutivi:
Disegno di legge n. 280: "Contributi per l'acquisizione e il
mantenimento in esercizio di infrastrutture sciistiche di interesse
locale" (Provv.to n. 3975/IX)
Disegno di legge n. 334: "Autorizzazione di spesa per servizi di
telecomunicazione e radiodiffusione avanzati "progetto Valle
d'Aosta cablata" rete ottica e sistemi televisivi regionali"
(Provv.to n. 3988/IX)
Disegno di legge n. 444: "Piano urbanistico territoriale avente
specifica considerazione dei valori paesistici ed ambientali,
denominato piano territoriale paesistico della Valle d'Aosta"
(Provv.to n. 4063/IX)
Disegno di legge n. 406: "Intervento finanziario per la
realizzazione di un centro occupazionale agricolo per portatori di
handicap" (Provv.to n. 4076/IX)
Deliberazioni vistate: n. 14
Con lettera in data 7 gennaio 1993 il Presidente della
Commissione di Coordinamento ha richiesto chiarimenti sulla
deliberazione n. 4075/IX in data 18 dicembre 1992 concernente:
"Liquidazione ad enti locali diversi dei saldi dei fondi regionali
per la gestione durante l'anno 1991 di servizi a favore delle
persone anziane ed inabili - legge regionale 15 dicembre 1982, n.
93"
Ufficio di Presidenza: 3
Conferenza Capigruppo: 1
III Commissione: 2
IV Commissione: 1
V Commissione: 1
II e IV Commissione in riunione congiunta: 1
É stato comunicato dal Presidente del Consiglio regionale della
Calabria Anton Giulio Galati, che è anche Presidente del
coordinamento dei presidenti delle Assemblee regionali di tutta
l'Italia, che la prima conferenza dei consiglieri regionali
d'Italia, di cui avevo dato notizia alla conferenza dei capigruppo
organizzata a Roma il 22 e il 23 di questo mese, è stata rinviata
al 5 e al 6 febbraio, con lo stesso programma; sarà definita la
sede e sarà mia cura comunicare altri elementi.
Suite à la démission de monsieur Mario Andrione, le groupe de
l'Union Valdôtaine a informé cette Présidence que, selon l'article
15, deuxième alinéa du règlement intérieur du Conseil régional,
monsieur Dino Viérin et Gino Agnesod rempliront respectivement la
fonction de chef de groupe et de vice chef de groupe de l'Union
Valdôtaine.
Il servizio "Rapporti istituzionali e relazioni esterne della
Giunta ha trasmesso a questa Presidenza copia del resoconto stampa
del vertice di Edimburgo, svoltosi l'11 e il 12 dicembre 92, nel
corso del quale il Consiglio europeo ha raggiunto un accordo su
alcune questioni importanti, fra cui i problemi sollevati dalla
Danimarca, in seguito ai risultati del referendum danese, il
finanziamento delle politiche comunitarie per il prossimo decennio
e l'avvio di negoziati ufficiali per l'adesione di nuovi Stati
membri della comunità.
Copia del documento è disponibile in segreteria, per chi ne
volesse prendere visione.
Sabato 9 gennaio, il fondista valdostano Marco Albarello ha
conquistato a Urken in Svizzera, la sua prima vittoria in coppa del
mondo, imponendo sulla distanza di 15 Km. Domenica l'atleta di
Courmayeur si è ripetuto, contribuendo con la sua prestazione ad un
altro storico risultato per l'Italia, con la vittoria nella
staffetta.
A nome del Consiglio regionale, ho inviato le nostre
felicitazioni a Marco Albarello, che ci ha ben rappresentati anche
in altre impegnative gare diventando così il nostro più prestigioso
ambasciatore nel mondo per quanto riguarda gli sports invernali
rendendoci fieri della sua attività e delle vittorie
conseguite.
Signori consiglieri, vi prego ora di levarvi in piedi, per
commemorare la scomparsa di persone che ci sono state care e che
abbiamo conosciuto. Venerdì 18 dicembre 92 è scomparso a
Courmayeur, dove viveva, Giuseppe Montesano, figura di spicco del
panorama politico valdostano, che ricoprì la carica di Presidente
del Consiglio Valle dal 1966 al 1973. Era originario di S. Mauro
Forte, in provincia di Matera, dove si laureò in medicina e
successivamente si trasferì in Valle d'Aosta, specializzandosi in
medicina del lavoro prodigandosi, proprio grazie alla sua
specializzazione, nella cura delle malattie che non poco hanno
gravato sui minatori di La Thuile e sugli operai della Società
Nazionale Cogne, in momenti in cui la sicurezza fisica sui posti di
lavoro era fortemente messa in pericolo.
La sua attività professionale fu sempre improntata agli ideali
di giustizia sociale, di solidarietà, che erano anche gli ideali
propri della sua fede politica. É raro incontrare un uomo che abbia
saputo così serenamente, ma anche con forte volontà e attaccamento
alle istituzioni e con forte equilibrio, fondere i suoi ideali con
l'attività pratica di ogni giorno. Facendo del bene, era a contatto
con la gente ed era contraccambiato dalla stima di molte persone,
dall'affetto dei semplici ed umili.
Ricordandolo come esempio, mi onorò della sua amicizia; ancora
ultimamente, parlando con lui, si captava quel senso di equilibrio
e di moderazione, che era proprio dei vecchi saggi, come lo fu
lui.
Lo voglio ricordare così, come un uomo buono ed onesto, amico
della Valle d'Aosta, sua Patria di elezione, indimenticabile
propugnatore di una politica di tolleranza, di pace e di
solidarietà.
Un tragico incidente stradale ha privato sabato 19 dicembre, lo
sport italiano del suo più grande poeta, Gianni Brera, definito da
molti come l'uomo che reinventò il calcio. Ci ha lasciati per
sempre, accompagnato dal rimpianto di chi, come noi, è cresciuto,
apprezzando lo sport, raccontato da Niccolò Carosio e da Gianni
Brera. La sua arguzia, le sue polemiche, i suoi articoli hanno reso
per intere generazioni più interessante lo sport, facendolo entrare
nelle grandi passioni della vita degli uomini.
Fu spesso presente in Valle d'Aosta, ove partecipò anche a
dibattiti e convegni al Casinò di Saint Vincent. Questa era una
Regione che apprezzava e che aveva anche citato in molti suoi
scritti.
Lo ricordiamo così.
Altri due lutti hanno turbato nelle settimane passate la
comunità valdostana. In seguito ad incidente stradale è morto
Enrico Thiébat, che tutti conoscevamo e che ricordiamo per la
poliedricità della sua attività di artista, improntata ad una
profonda ricerca della libertà in ogni sua espressione. Forse
avremo modo di tornare sulla sua attività nei prossimi mesi.
Il 29 dicembre, è mancata Rina Rastaldo, mamma del
Vicepresidente del Consiglio e sopratutto dell'amico Silvio Trione,
a cui l'intero Consiglio formula i sensi del più profondo
cordoglio.
Sabato 2 gennaio, è deceduta Giulietta Bordon, che tutti
conoscevamo come Lilli, figlia dell'ex Presidente della Giunta,
nostro collega in Consiglio regionale Mauro Bordon, attualmente
Presidente degli ex consiglieri regionali, a cui vanno le nostre
più sentite condoglianze e la nostra partecipazione al lutto.
Prego osservare un minuto di raccoglimento.
Ha chiesto di parlare sulle comunicazioni del Presidente del
Consiglio il Consigliere Gremmo, ne ha facoltà.
Gremmo (UAP)
Il Presidente ha comunicato nella sua
relazione che la legge elettorale è stata vistata. Sui giornali c'é
stata molta polemica a proposito di questo provvedimento.
Al Presidente chiedo mi consenta di dire almeno una cosa: mi è
sembrato di capire che le polemiche riguardano essenzialmente la
questione delle firme di presentazione.
È legittimo che ci sia qualche protesta, qualche ragionamento,
qualche azione politica da parte di Autonomia Socialista o del
Mo-vimento Valle d'Aosta, che sono legittimati ad esprimere delle
opi-nioni. Trovo invece indecente ed inaccettabile che la campagna
contro la legge elettorale della Valle d'Aosta la facciano il
Partito radicale e il Movimento Sociale. Nel 1990, ad operazioni
elettorali già avviate, il Parlamento di Roma richiese un aumento
di firme per la presentazione delle liste da 350 a 3500, in un
comune come Torino e non mi risulta che il Partito radicale o il
Movimento So-ciale, che, in quanto presenti in Parlamento, le firme
non le dove-vano raccogliere, abbiano mosso una virgola. Siccome
erano tute-lati, sono stati zitti e contenti. Ancora: quando ci
sono state le ele-zioni comunali a Pinerolo e io ero in grande
difficoltà a raccogliere le firme, perché sapevo che la Lega del
Nord era pronta a fare qualsiasi cosa per impedirmi di presentare
la mia lista, andai a Roma dall'on. Bonino, esponente di primo
piano del Partito radicale, a chiederle di imprestarmi il "pallino"
per presentare la lista Pinerolo in esenzione. Questa gentile
deputata mi ricevette, mi disse che erano per il pluralismo, ma
dovetti raccogliere le firme. Anche in quel caso, il Partito
radicale fu latitante.
Legge elettorale della Venezia Giulia: stessa situazione della
Valle d'Aosta, con la differenza che chi è gruppo al Parlamento a
Roma non deve raccogliere le firme. Tra l'altro, in Friuli, le
firme richieste sono maggiori; anche in Carnia, benché il Consiglio
di Tolmezzo sia un po' più piccolo di quello della Valle d'Aosta,
le firme sono 750. Siccome là, il Partito radicale, in quanto
gruppo al Parlamento alla Camera dei Deputati, non doveva
raccogliere le firme, sono stati zitti.
Devo dire a questi orologiai della politica di avere la decenza
di non farsi paladini della libertà democratica, quando non hanno
minimamente titolo per farlo, in quanto, o i principi valgono
sempre o mai.
Stiano zitti, anche perché, come riporta la stampa di oggi, si
sono trovati alleati coi fascisti; non è solo un fatto tecnico, ma
politico.
Questa campagna contro la legge elettorale vuole portare qui più
forze politiche romane. A Roma, Partito radicale e Movimento
sociale hanno approvato tutte le leggi che facevano gli sbarramenti
alle forze nuove e adesso vengono qui, dopo aver violentato tutte
le possibilità di ragionamento. Il Partito radicale e "Mussolini"
(c'è un Mussolini vero e uno caricatura), se fossero veramente
stati preoccupati di voler partecipare, avrebbero dovuto fare la
stessa cosa in Friuli.
Mi sembrava giusto dire che ciò non è lecito.
Presidente
Ha chiesto la parola il Consigliere Ricco,
ne ha facoltà.
Ricco (DC)
Il gruppo della DC unisce le sue
condoglianze a quelle del Presidente del Consiglio alle famiglie
Trione, Bordon, Montesano e altre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK