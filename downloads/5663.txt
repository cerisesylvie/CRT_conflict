Consiglio Regionale della Valle d'Aosta - Oggetto del Consiglio n. 86 del 6 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 86 del 6 ottobre 1983 - Resoconto
OGGETTO N. 86/VIII - NECESSITA' DI REVISIONE DEGLI ATTUALI
CRITERI DI ASSEGNAZIONE DEI BUONI BENZINA - (Reiezione di
mozione).
PRESIDENTE:
Passiamo alla mozione iscritta al punto n. 35
dell'ordine del giorno
Do lettura dell'emendamento presentato dal Consigliere
Mafrica:
"Cancellare i primi tre punti. Emendamento al 4° punto della
premessa: sostituire "l'eccessiva ampiezza nella" con "confusa e
discutibile"..
PRESIDENTE:
Metto in votazione l'emendamento n. 1 che ho
testé letto:
ESITO DELLA VOTAZIONE
Presenti 26
Votanti 25
Astenuti 1 (Riccarand)
Favorevoli 6
Contrari 19
- Il Consiglio non approva -
PRESIDENTE:
Do lettura del 2° emendamento presentato dal
Consigliere Mafrica:
IMPEGNA
la Giunta regionale a predisporre e presentare entro due mesi
al Consiglio regionale un piano per la creazione di un efficiente
servizio di trasporti pubblici e per un drastico abbattimento dei
costi delle tariffe di tale servizio e la III Commissione
consiliare permanente, allargata ai Consiglieri dei gruppi non
presenti in Commissione, a raccogliere tutti i dati conoscitivi
relativi all'assegnazione dei buoni per il consumo di benzina in
esenzione fiscale (categorie di beneficiari, numero e tipo di
automezzi, ecc.), al fine di predisporre una proposta di revisione
degli attuali criteri di assegnazione da presentare sotto forma di
bozza di nuovo regolamento all'esame del Consiglio
regionale.
PRESIDENTE:
La parola al Consigliere Voyat; ne ha
facoltà.
VOYAT - (U.V.) -
La majorité s'abstient sur cet ordre du
jour.
PRESIDENTE:
Pongo in votazione l'emendamento n. 2:
ESITO DELLA VOTAZIONE
Presenti 26
Votanti 10
Astenuti 16 (Andrione, Beneforti, Bondaz, De Grandis, Faval,
Fosson, Lanivi, Maquignaz, Martin, Perrin, Pollicini, Riccarand,
Rollandin, Stévenin, Tamone, Voyat)
- Il Consiglio non approva -
PRESIDENTE:
Pongo in votazione la mozione nel suo testo
originale.
La parola al Consigliere Millet per dichiarazione di voto. Ne ha
facoltà.
MILLET - (P.C.I.) -
Nel dichiarare che non votiamo a
favore, vorrei fare notare che nonostante l'impegno dell'Assessore
nell'accettare la nostra proposta di indagine, ci rammarichiamo che
il Consiglio l'abbia respinta. Questo non va nella direzione di
trovare quel giusto rapporto fra tutte le forze politiche. Noi
volevamo precisare solo questo e useremo tutti i mezzi per poterlo
far conoscere realmente. Questo è un atteggiamento che getta
un'ombra, forse, sulla giusta distribuzione, nonostante le denunce
fatte in Consiglio.
PRESIDENTE:
La parola al Consigliere Riccarand; ne ha
facoltà.
RICCARAND - (N.S.) -
Io ritengo grave il modo in cui la
maggioranza di questo Consiglio ha affrontato la discussione e ha
deciso su questo importante argomento: l'esenzione fiscale.
Si tratta di una questione che ha delle ripercussioni notevoli
di carattere sociale, culturale e finanziario.
Credo che il D.L. sia stato predisposto malamente e non è vero
che i tempi erano stretti in quanto c'era tutto il tempo per
affrontare, già da mesi, questo argomento. E' stato affrontato
malamente senza fare alcuna ricerca reale sulla situazione e senza
cercare alcuna strada nuova. Credo che, questa discussione, questo
D.L. e anche la posizione assunta dalla maggioranza rispetto alla
mozione e alle proposte di emendamento del Partito Comunista siano
già una prima e chiara smentita rispetto a quei discorsi di
cambiamento, di rinnovamento, di nuovo indirizzo nell'operare da
parte di questa maggioranza che tanti Consiglieri, questa mattina,
hanno espresso parlando del programma di legislatura '83-84. Si
continua con i vecchi metodi, si continua a portare avanti queste
scelte senza chiedersi che utilità e che conseguenze abbiano.
Si rifiuta anche, nonostante quanto possa avere detto
l'Assessore, di avviare una indagine, una azione per regolamentare
minimamente un uso, attualmente del tutto anomalo, di questi buoni
benzina. Non so se sia l'ora tarda o che cosa, ma è un primo
comportamento che suona chiaramente a smentita rispetto a qualsiasi
tipo di scelta innovativa rispetto al comportamento del
passato.
PRESIDENTE:
Metto in votazione la mozione del Consigliere
Riccarand nel testo originale:
ESITO DELLA VOTAZIONE
Presenti 26
Votanti 1
Astenuti 25 (Aloisi, Andrione, Bajocco, Baldassarre, Beneforti,
Bondaz, Breuvé, Cout, De Grandis, Dolchi, Faval, Fosson, Lanivi,
Mafrica, Maquignaz, Martin, Millet, Pascale, Perrin, Pollicini,
Rollandin, Stevenin, Tamone, Torrione, Voyat)
Favorevoli 1
- Il Consiglio non approva -
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK