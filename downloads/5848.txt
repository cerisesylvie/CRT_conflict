Consiglio Regionale della Valle d'Aosta - Oggetto del Consiglio n. 271 del 20 dicembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 271 del 20 dicembre 1983 - Resoconto
OGGETTO N. 271/VIII - ESAME DEL DISEGNO DI LEGGE N. 31,
CONCERNENTE: "BILANCIO DI PREVISIONE DELLA REGIONE AUTONOMA DELLA
VALLE D'AOSTA PER L'ANNO FINANZIARIO 1984 E PER IL TRIENNIO
1984/1986".
PRESIDENTE
: Do lettura del testo dell'art. 1:
ART. 1
(Stato di previsione della parte entrata)
E' approvato lo stato di previsione della parte entrata del
bilancio della Regione per l'esercizio finanziario 1984 annesso
alla presente legge, in £ 547.736.000.000 (allegato A).
Sono autorizzati, ai sensi degli artt. 51,
52
e 53
della legge regionale 7.12.1979, n. 68, l'accertamento, la
riscossione ed il versamento alla Regione delle entrate derivanti
da tributi propri, dalle quote di tributi erariali devoluti alla
Regione, dai contributi ed assegnazioni dello Stato e di ogni altra
entrata spettante per l'esercizio finanziario 1984.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Se la Giunta è sempre al suo posto,
noi discutiamo il bilancio. Vogliamo sapere se la Giunta è sempre
al suo posto; allora chiediamo che si discuta pagina per pagina
l'allegato A.
PRESIDENTE
: Sulla pag. 1 ha chiesto di parlare il
Consigliere Mafrica, ne ha facoltà.
MAFRICA - (P.C.I.):
Vorrei sapere dall'Assessore Martin,
riguardo all'avanzo di amministrazione, quali sono le sue
valutazioni, tenuto conto anche delle osservazioni che avevo fatto
ieri.
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP):
Le mie valutazioni sono quelle
riportate a pag. 91 dell'allegato A, ossia dalla somma aritmetica
per fondo cassa, residui attivi e residui passivi, deriva un avanzo
di amministrazione di 45 miliardi. Queste sono le mie
valutazioni.
PRESIDENTE
: Ha chiesto di parlare il Consigliere Millet,
ne ha facoltà.
MILLET - (P.C.I.):
Vorrei discutere sul cap. 400, dal
momento che non mi risulta che le entrate siano calcolate, perché
si passa da 3 miliardi e 300 a 2 miliardi e 300; io vorrei capire
se la Giunta, l'Assessore dà per scontato la non approvazione
dell'aumento dei buoni benzina.
Quindi vorrei sapere cosa succederà nell'84 se non verrà
approvata la proposta di legge votata dal Consiglio.
PRESIDENTE
: Ha chiesto di parlare l'Assessore Pollicini,
ne ha facoltà.
POLLICINI - (Féd. DP-UVP):
Si tratta di una cifra
prudenziale, in quanto se noi non avremo l'adeguamento dei
contingenti e dovremo restituire quanto abbiamo avuto in
anticipazione da parte delle società petrolifere, chiaramente
avremo un'entrata inferiore. La sostanza è che se non avremo
l'aggiornamento dei quantitativi, se dovremo quindi restituire 104
mila ettolitri che ci hanno anticipato, distribuiremo meno buoni e
incasseremo di meno.
Ho detto prima cifra prudenziale, proprio perché fintanto che
non vi è la legge che ci dice che c'è un aggiornamento, chiaramente
non possiamo considerare come possibili entrate cifre per cui oggi
non siamo in grado di garantire.
PRESIDENTE
: Pag. 3, 4, 5, 6, 7. Ha chiesto di parlare il
Consigliere Mafrica, ne ha facoltà.
MAFRICA - (P.C.I.):
Non ho capito come mai il cap. 3000
del precedente bilancio è stato accorpato ad altri capitoli.
Nella pag. 8 del cap. 3920 non sono iscritti fondi né tra le
previsioni della" 83, né per la competenza dell'84. Invece in sede
di preconsuntivo per il 1983 sono stati introitati 878 milioni per
la produzione di energia da fonti rinnovabili. Siccome avevo visto
un disegno di legge, che penso sia stato già approvato dal Governo,
che prevedeva finanziamenti abbastanza consistenti su questa legge
308, chiedo come mai tra le entrate per 1"84 non si prevede niente
per questo settore.
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP
): Fa parte di uno di quei capitoli
dove non abbiamo ancora la certezza matematica di avere le
riscossioni, e quindi, se avremo i fondi li iscriveremo all'atto
della riscossione.
PRESIDENTE
: Pag. 9. Ha chiesto di parlare il Consigliere
Mafrica, ne ha facoltà.
MAFRICA - (P.C.I.):
Nel cap. 4300, nell'83, le cifre
accertate come entrate sono di 530 milioni; come mai se ne
prevedevano solo 150 nell'84?
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP):
Di solito su questi capitoli si
fanno variazioni nel corso dell'anno, quando si hanno delle
maggiori entrate, come in effetti si è verificato l'anno scorso,
come ha ricordato il Consigliere Mafrica.
PRESIDENTE
: Pag. 10 e 11. Ha chiesto di parlare
l'Assessore alle Finanze Martin, ne ha facoltà.
MARTIN - (Féd. DP-UVP
): Do la risposta alla domanda
precedente del Consigliere Mafrica per quanto riguarda il cap.
3000: è confluito nella legge 984 che è inserita nel cap. 5800.
PRESIDENTE
: Pag. 12; ha chiesto di parlare il Consigliere
Mafrica, ne ha facoltà.
MAFRICA - (P.C.I.):
Il fondo per gli investimenti nel
settore dei trasporti da alcuni anni era quotato 4 miliardi e 894
milioni; come mai per 1"84 viene quotato 2 miliardi invece di
4?
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP):
Abbiamo previsto soltanto 2
miliardi che sono quelli preventivati per la realizzazione della
tramvia Cogne-Acque fredde.
PRESIDENTE
: Pag. 13, 14, 15, 16, 17, 18, 19: ha chiesto
di parlare il Consigliere Mafrica, ne ha facoltà.
MAFRICA - (P.C.I.):
I dividendi delle azioni delle
società a cui partecipa la Regione sono stati, nel 1983, alla data
del 6 dicembre, 275 milioni; perché si prevedono solo 150 milioni
nell'84?
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP
): Siccome i dividendi che abbiamo
dalle quote di partecipazione delle società derivano dai bilanci
delle rispettive società, non possiamo prevedere quanti saranno
questi utili e quindi li iscriveremo quando in effetti avremo i
bilanci. Potrebbero anche non ripetersi gli utili che abbiamo
avuto, in effetti, l'anno precedente.
PRESIDENTE
: Pag. 20, 21, 22, 23, 24, 25, 26, 27, 28, 29,
30, 31, 32; ha chiesto di parlare il Consigliere Mafrica, ne ha
facoltà.
MAFRICA - (P.C.I.):
Al cap. 12000 sono iscritti 7
miliardi per partite di giro: in questo preconsuntivo ai 7 miliardi
se ne sono aggiunti altri 38. Vorrei capire quali meccanismi hanno
portato, al dicembre '83, le partite di giro, in entrata, a 45
miliardi. Devo dire che la cosa merita una spiegazione perché
potrebbe essere riferita a operazioni contabili che noi vorremmo
chiarire.
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP
): Derivano da due fatti: sono dei
girofondi che provengono dal conto corrente che abbiamo a Roma e
sono le anticipazioni all'U.S.L..
PRESIDENTE
: Pag. 33, 34, 35. Nessuno chiede la
parola?
Metto in votazione l'art. 1:
ESITO DELLA VOTAZIONE
Presenti: 28
Votanti: 28
Favorevoli: 18
Contrari: 10
Il Consiglio approva
PRESIDENTE
: Do lettura dell'articolo 2:
ART.
2
(stato di previsione della parte spesa)
E' approvato lo stato di previsione della parte spesa del
bilancio della Regione per l'esercizio finanziario 1984, annesso
alla presente legge, in £ 547.736.000.000 (allegato B).
E' autorizzata, ai sensi dell'art. 55 della L.R. 7.12.1979,
À. 68, l'assunzione di impegni di spesa entro i limiti degli
stanziamenti di competenza dello stato di previsione della parte
spesa di cui al comma precedente.
L'erogazione di somme su capitoli della parte spesa
finanziati con le entrate previste nel titolo II, concernente
contributi, assegnazioni e trasferimenti di fondi in genere dal
bilancio statale, resta subordinata all'effettivo accertamento
delle entrate stesse.
PRESIDENTE
: Sulle pag. di cui all'allegato B, pag. 36,
37, 38, ha chiesto di parlare il Consigliere Mafrica, ne ha
facoltà.
MAFRICA - (P.C.I.):
Fino al 6 dicembre i sussidi erogati
dal Presidente della Giunta ammontavano a 26 milioni e mezzo.
Perché se ne prevedono 40 per il 1984?
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP
): E' una valutazione che, come
Giunta, abbiamo fatto: abbiamo previsto 40 milioni per il prossimo
anno, niente di straordinario.
PRESIDENTE
: Pag. 39, 40, 41, 42, 43: ha chiesto di
parlare il Consigliere Mafrica, ne ha facoltà.
MAFRICA - (P.C.I.):
A pag. 43 ci sono alcune di quelle
spese correnti che l'Assessore, nella sua relazione, ha dichiarato
diminuite quest'anno, con grande vantaggio per il bilancio
regionale. Ora, siccome al cap. 21800 ci sono le spese per le
macchine da ufficio che l'anno precedente ammontavano a 420
milioni, chiedo se quest'anno ne occorrono di meno. Analogo
ragionamento va fatto per le spese per giornali, gazzette,
pubblicazioni. A me risulta che il costo dei giornali e delle
riviste aumenta ogni mese. Nell'83 si sono già spesi 210 milioni,
quest'anno se ne prevedono 150. Forse questo può essere un taglio;
voi intendete togliere agli Assessori i giornali per scendere a 150
milioni? Come mai avete previsto solo 150 milioni invece di almeno
210?
E analogamente si dica per le spese per l'acquisto di automezzi:
nell'83 le previsioni arrivavano a 84 milioni, qui ne prevedete
solo 70. Io ho l'impressione che queste spese dovranno essere poi
integrate con tutti i provvedimenti; penso che siano state tenute
basse tanto per poter dire che le spese correnti sono diminuite, ma
non sono credibili. Non so se mi sono già risposto da solo, oppure
se l'Assessore vuole sostenere che queste spese sono credibili.
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP
): Cap. 21800: spese per acquisto di
mobili, macchine e attrezzature d'ufficio; abbiamo previsto 330
milioni per l'acquisto di mobili, macchine e attrezzature varie, e
20 milioni per riammodernamento del centro stampa, quindi un totale
di 350 milioni.
Evidentemente vedremo di contenere un pochino queste spese per
stare nei 350 milioni.
Cap. 21850: spese per acquisto di libri, riviste, ecc.. Ci sono
alcune riviste, per esempio le Gazzette Ufficiali, che possono
benissimo essere passate da un ufficio all'altro, perché non è
necessario che stiano otto ore sul tavolo di uno stesso
funzionario, quindi abbiamo cercato di fare economia anche in
questo caso.
Per quanto riguarda il cap. 21950, era prevista in effetti la
sostituzione di tre autovetture: per quest'anno abbiamo previsto
solamente la sostituzione di due auto, ed in tal modo conteniamo le
spese in 70 milioni.
PRESIDENTE
: Sulla pag. 44 ha chiesto di parlare il
Consigliere Mafrica, ne ha facoltà.
MAFRICA - (P.C.I.):
Al cap. 22050, nell'83, c'era un
milione come previsione per poter accertare le entrate. In realtà
si sono spese 32.000 lire. Ho la curiosità di sapere come sono
state spese quelle 32.000 lire in operazioni di accertamento delle
entrate, e poi vorrei sapere perché siete passati a 20 milioni.
PRESIDENTE
: Ha chiesto di parlare l'Assessore alle
Finanze Martin, ne ha facoltà.
MARTIN - (Féd. DP-UVP
Confesso che non so come sono state
spese le 32.000 lire; comunque farò le necessarie ricerche.
Per quanto riguarda invece i 20 milioni il discorso si
riallaccia a quanto diceva ieri, nella discussione generale, il
Consigliere Ricco (con il quale sono d'accordo), cioè sono spese
che si prevedono per accertare meglio quelle entrate che
probabilmente ancora ci sfuggono e che ammontano probabilmente a
qualche miliardo; sono le famose entrate derivanti dall'art. 6,
cioè le imposte che vengono pagate fuori Valle e di cui, al momento
attuale, non siamo in grado di accertare con esattezza
l'ammontare.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Al cap. 22100 per le manifestazioni,
convegni, seminari, nell'83 erano previsti 195 milioni e mezzo
integrati da altri 50; nel 1984 si scende a 180. Quali convegni si
intendono saltare o ridurre?
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP):
Non abbiamo ancora deciso quali
salteremo, comunque la Giunta ha deciso che faremo qualcosa di meno
e quindi staremo nei 180 milioni previsti.
PRESIDENTE
: Sulla pag. 45 ha chiesto di parlare il
Consigliere Mafrica, ne ha facoltà.
MAFRICA - (P.C.I.):
Prima di cominciare a far domande ho
detto di essere cosciente che la situazione è di alta tensione,
però se la Giunta vuole discutere il bilancio in modo diverso ce lo
chieda e prima si dimetta. Se la Giunta rimane al suo posto io
continuo a fare il lavoro per cui sono stato eletto, che è quello
di discutere il bilancio. Se volete che noi votiamo il bilancio in
situazione straordinaria, la Giunta si dimetta e faccia delle
proposte, altrimenti continuiamo con questa discussione.
Non è che mi diverta neanch'io, però credo che le cose stiano
così. Se si vuole che il Consiglio continui a lavorare e si sta
discutendo il bilancio, si discuta il bilancio, se non si ha voglia
di farlo, perché si pensa che la situazione si sia aggravata, o si
possa aggravare, si chieda una sospensione del Consiglio e si veda
come procedere!
Al cap. 22500, spese per affitto di locali, c'erano nell'83 60
milioni aumentati di altri 10 fino ad arrivare così a 70; nell'84
ci sono solo 5 milioni. Quali locali non verranno più
affittati?
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-WP):
Proprio perché ci va bene il
metodo di discussione sul bilancio e vogliamo discuterlo ci serve
consultarci: pregherei di aspettare un attimo la risposta così
vediamo esattamente cosa significa questa diminuzione.
PRESIDENTE
: Pag. 46, 47, 48: ha chiesto la parola il
Consigliere Mafrica, ne ha facoltà.
MAFRICA - (P.C.I.):
A pag. 48 c'è il contributo per
l'acquisizione, recupero urbanistico del quartiere Cogne. Nelle
previsioni assestate, non ci sono ancora i 18 miliardi e mezzo che
sono stati votati dal Consiglio qualche settimana fa; però questo è
comprensibile. Quello che non è comprensibile è perché non si
preveda nell'84 alcuna cifra per il recupero; cioè questo quartiere
l'abbiamo comperato - almeno penso che le operazioni stiano andando
avanti per acquistarlo definitivamente ma una volta che ci sarà,
non si spenderà neanche una lira per metterlo a posto? La Regione
avrà finito i suoi interventi? Questa è la domanda: perché non si
prevede una cifra, magari togliendola alle riserve, per metterla
qui? Dai 19 miliardi di riserva senza dubbio se ne possono prendere
10 e metterli in questo capitolo, per fare un esempio.
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP
): Come il Consigliere Mafrica sa,
perché ne abbiamo discusso in Commissione, ci dovrà essere
presentato un piano apposito per la ricostruzione di questo
quartiere; questo piano dovrà essere presentato, quindi al momento
attuale noi abbiamo pensato solamente a impegnare la cifra
occorrente per l'acquisto. Chiaramente la gestione, la
ristrutturazione ecc. fanno parte di questo piano che ancora non è
presentato. Al momento opportuno impegneremo le cifre.
PRESIDENTE
: Pag. 49 e 50: la parola al Consigliere
Mafrica, ne ha facoltà.
MAFRICA - (P.C.I.):
Al cap. 22820, nell'83, c'erano 100
milioni che vengono riconfermati nell'84. Di questi 100 nell'83 ne
sono stati impegnati solo 30, tra i residui invece ci sono 314
milioni. Questa è proprio una cosa che non ho capito davvero; come
si può con 100 milioni nell'83, presumo 100 nell'82, avere 314
milioni di residui, perché i residui ogni due anni credo che
dovrebbero andare in economia a meno ché in questo caso non siano
stati fatti confluire.
Se fosse così però si dovrebbe spiegare come mai le spese di
investimento per gli anziani vanno così a rilento.
PRESIDENTE
: La parola all'Assessore alla Sanità ed
Assistenza Sociale Marcoz, ne ha facoltà.
MARCOZ - (U.V.):
Mi diceva adesso l'Assessore Rollandin,
che è più pratico di me riguardo alla sanità, che i 314 milioni
sono la somma di tutti i vecchi residui degli anni precedenti. Su
questo capitolo, invece, ci sono i fondi per attrezzature per le
persone anziane ed inabili, e in base alle richieste che ogni
microcomunità, ogni singolo distretto, fa. A fine anno arriveranno
i conti dell'attrezzatura nuova acquistata quest'anno e quindi
verranno inseriti su questo cap. 28820.
PRESIDENTE
: Pag. 51, 52, 53: ha chiesto di parlare il
Consigliere Mafrica, ne ha facoltà.
MAFRICA - (P.C.I.):
Al cap. 23300 le spese per le
progettazioni nell'interesse dell'Amministrazione regionale erano
di 700 milioni nell'83, aumentate poi di altri 236, arrivando così
a 936 milioni. Scendono a 590 nella previsione '84; mi sembra che
ci sia un taglio forte sulle progettazioni, non mi sembra una cosa
molto credibile.
PRESIDENTE
: La parola all'Assessore alle Finanze Martin,
ne ha facoltà.
MARTIN - (Fed. DP-UVP
): C'è stata una diminuzione in
quanto in ogni specifico lavoro viene conglobato anche il costo
della progettazione. Quindi nel progetto di una strada, nel costo
dell'opera, c'è il costo della strada e il costo della
progettazione.
PRESIDENTE
: Pag. 54, 55, 56, 57, 58, 59, 60, 61, 62: ha
chiesto di parlare il Consigliere Mafrica, ne ha facoltà.
MAFRICA - (P.C.I.):
Al cap. 25800 è previsto un fondo
globale di 350 milioni, e al cap. 25850 un fondo globale di 10
miliardi: il primo serve per i programmi di edilizia convenzionata,
mentre il secondo per il recupero dei centri storici. Spiego una
cosa che è comprensibilissima: nel fondo globale ci sono delle
somme stanziate che verranno poi inserite in questi capitoli. Io
chiedevo cosa si intende fare con questi 10 milioni per i centri
storici e con i 350 per l'integrazione della legge 457.
PRESIDENTE
: La parola all'Assessore alle Finanze Martin,
ne ha facoltà.
MARTIN - (Féd. DP-UVP):
I 350 milioni sono su interventi
integrativi ai programmi di edilizia residenziale sulla legge 457,
mentre invece i 10 miliardi iscritti nel cap. 50000 nei fondi
globali sono per un progetto che è ancora tutto da studiare. La
Giunta, ritiene di dovere intervenire in questo settore ma
evidentemente il progetto è ancora in fase di studio, sennò non
sarebbe iscritto nei fondi globali.
PRESIDENTE
: Pag. 63, 64: ha chiesto la parola il
Consigliere Mafrica, ne ha facoltà.
MAFRICA - (P.C.I.):
Al cap. 27050, spese per pronti
interventi nel campo della difesa attiva del suolo, c'erano
5.400.000 lire che poi sono stati integrati con altri 110 milioni;
nell'84 non si prevede niente. L'Assessore aveva detto prima che si
pensa di intervenire attraverso i fondi di riserva. Io mi chiedo
però se i 19 miliardi di calamità non siano una profezia un po'
troppo grave per la nostra Regione.
PRESIDENTE
: La parola all'Assessore alle Finanze Martin,
ne ha facoltà.
MARTIN - (Fed. DP-UVP
): Non farmi dire delle cose che non
ho detto. Io ho detto che una parte dei fondi di riserva possono
servire per iscrivere, di volta in volta, le somme che necessitano;
non ho detto che 19 miliardi sono per calamità, lo sono solo una
parte di questi!
Ho spiegato che ci sono anche i fondi perenti, ho spiegato anche
quelli che ci sono veramente sono 7 miliardi, quindi non farmi dire
delle cose che non ho detto!
PRESIDENTE
: Pag. 65, 66, 67, 68, 69, 70: ha chiesto di
parlare il Consigliere Mafrica, ne ha facoltà.
MAFRICA - (P.C.I.):
Al cap. 29150 ci sono le spese per la
benzina per il corpo forestale. Erano 180 milioni nel 1983,
previsti 170 nell'84.
PRESIDENTE
: Ha chiesto di parlare l'Assessore
all'Agricoltura e Foreste Rollandin ne ha facoltà.
ROLLANDIN - (U.V.):
Selon ce qui disent les écologistes,
il convient aller à pied, alors ils marcheront plutôt à pied qu'en
voiture!
PRESIDENTE
: Pag. 71, 72, 73, 74, 75, 76, 77, 78, 79: ha
chiesto di parlare il Consigliere Mafrica, ne ha facoltà.
MAFRICA - (P.C.I.):
Al cap. 31405 c'erano i contributi al
consorzio garanzia fidi tra gli agricoltori della Valle d'Aosta;
mentre tutti gli altri consorzi fidi sono stati rifinanziati,
questo sopracitato non è più finanziato. Vorrei capire la ragione -
politica in questo caso - per cui si è fatta la scelta di non
finanziare più questo tipo di consorzio tra gli agricoltori.
Vorrei anche sapere se è un consorzio democratico cui può
accedere chiunque, oppure se è un consorzio legato a particolari
associazioni per cui bisogna avere referenze speciali per poter
essere ammessi.
PRESIDENTE:
La parola all'Assessore all'Agricoltura e
Foreste Rollandin, ne ha facoltà.
ROLLANDIN - (U.V.):
Je suis sûr que Mafrica a déjà la
réponse, il connaît déjà la question, il sait très bien de quelle
façon marchait le Consorzio Garanzia Fidi dont nous parlons.
Le problème c'est qu'on n'a pas prévu ça, que la loi c'était
seulement pour une année. Alors, justement, vu que nous sommes en
train de revoir les autres lois, s'il y aura encore la nécessité
avec les autres projets de loi, on représentera la possibilité
d'avoir d'autres moyens, voire les lois de l'Etat du secteur, pour
donner les mêmes garanties aux agriculteurs.
PRESIDENTE:
Pag. 80 ha chiesto di parlare il Consigliere
Millet, ne ha facoltà.
MILLET - (P.C.I
.): Volevo avere notizie sulla questione
della fondazione, dal momento che stanziamo 800 milioni; vorrei
avere delle informazioni sull'attività di questa fondazione, cioè
che attività svolge e come viene sfruttata la ricerca nell'ambito
dell'agricoltura.
PRESIDENTE
: La parola all'Assessore all'Agricoltura e
Foreste Rollandin, ne ha facoltà.
ROLLANDIN - (U.V.):
La question de l'Institut agricole
valdôtain je pense que c'est assez claire dans la convention même.
Mais pour renseigner le Conseiller sur la Fondation, je dois dire
que jusqu'à présent elle a travaillé ensemble au service technique,
pour faire des essais dans les différents domaines, soit dans la
viticulture que dans l'arboriculture, en prévoyant des coûts
spécifiques dans les différents secteurs. Voilà, c'est ça la
prévision qu'on fait, de 800 millions de lires.
PRESIDENTE
: Pag. 81: ha chiesto di parlare il Consigliere
Millet, ne ha facoltà.
MILLET - (P.C.I.):
Sulla gestione della Centrale del
Latte, per cui si prevedono, nei fondi globali, 150 milioni, volevo
chiedere dal momento che il Consiglio di amministrazione non è
stato rinnovato, quando si pensa di rinnovarlo, oppure se si hanno
altre idee.
PRESIDENTE
: La parola all'Assessore all'Agricoltura e
Foreste Rollandin, ne ha facoltà.
ROLLANDIN - (U.V.):
A propos de la Centrale Laitière,
comme Junte on a déjà proposé de renouveler le Conseil
l'administration. Donc, je pense que prochainement dans ce Conseil
on aura la possibilité de discuter de ça.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK