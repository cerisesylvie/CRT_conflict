Consiglio Regionale della Valle d'Aosta - Oggetto del Consiglio n. 3020 del 23 settembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3020 del 23 settembre 1987 - Resoconto
OGGETTO N. 3020/VIII - ORGANIZZAZIONE DEI TURNI PER LA
COLONIA ESTIVA DI SAN ROMOLO. (Interrogazione).
PRESIDENTE:
Do lettura dell'interrogazione presentata dai
Consiglieri Mafrica e Millet:
Interrogazione
Avuta notizia di motivate lamentele da parte di alcune
famiglie rispetto all'organizzazione dei turni per la colonia
estiva di San Romolo;
i sottoscritti Consiglieri regionali
Interrogano
l'Assessore competente per conoscere:
1)
le ragioni che hanno impedito di programmare per
tempo i turni previsti per la colonia di San Romolo;
2)
i criteri e le modalità adottati per distribuire i
richiedenti nei diversi turni;
3)
in che modo verrà organizzata la raccolta delle
domande e la distribuzione in turni per il futuro.
PRESIDENTE:
Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT (U.V.):
La Giunta regionale, in data 6 marzo, aveva
approvato un programma di soggiorno presso il centro valdostano di
San Romolo, il quale prevedeva un turno per gli anziani, due per i
minori sotto i quindici anni, un turno per adolescenti di età
superiore ai quindici anni.
Già dalla fine del mese di aprile il numero delle domande
superava quello previsto per il turno del mese di agosto, pertanto
la Giunta regionale ai primi di maggio, cioè l'8.5.87, aveva
approvato un secondo turno di soggiorno sempre per adolescenti, che
andava dal 1° al 20 settembre.
I ragazzi nel primo turno sono stati 61, nel secondo 44.
Sono stati avviati al secondo turno, quello che ha creato alcune
proteste, tutti i ragazzi che lo hanno specificamente richiesto, in
quanto nel primo turno non potevano andare.
Sono stati avviati al primo turno 61 ragazzi secondo un criterio
che dava priorità a coloro che per motivi economici non potevano
andare con le famiglie in soggiorni marini. Alcuni fra questi sono
passati al primo turno, sia in sostituzione di quelli che avevano
rinunciato, sia perchè da un numero iniziale di 58 si è passati a
61. Per quelli che hanno rinunciato e per quelli che sono stati
aggiunti si è scelto il criterio della data della presentazione di
spostamento di turno.
Con coloro che erano al secondo turno, che l'avevano richiesto
specificatamente, e che fra l'altro avevano gli esami di
riparazione, c'era già un accordo per cui o si presentavano dopo
l'effettuazione degli esami, oppure erano risaliti per fare gli
esami.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Non sono soddisfatto per come ha
risposto l'Assessore, perchè questa è la dimostrazione di come è
organizzata la Regione - soprattutto il fatto che un Assessorato
non sia in grado di affrontare una maggiore richiesta - e di come
si cerca di favorire "gli amici degli amici".
Di fronte a più richieste, dove non si chiedeva se si era
d'accordo sul primo o sul secondo turno, perchè il secondo turno è
stato istituito dopo, non poteva essere assunta come riferimento la
data di presentazione della domanda di spostamento, poiché questo
presupponeva che qualcuno sapesse dell'esistenza del secondo turno,
ma chi non era informato sapeva che c'era un turno e chiedeva per
quel turno.
Se poi è stato costituito un secondo turno in seguito a maggiori
richieste, si doveva di nuovo fare presentare la richiesta.
Tra le varie cose non si è tenuto conto di quei ragazzi che
avevano gli esami di riparazione, quando invece quello era un
motivo più che valido per far passare al primo turno. Vorremmo
censurare questo comportamento dell'Assessore, in quanto non si è
attenuto a regole generali. Di fronte a casi del genere si potevano
introdurre dei criteri oggettivi senza penalizzare nessuno, e al
massimo se qualcuno protestava, aveva delle motivazioni perchè era
andato al secondo turno invece che al primo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK