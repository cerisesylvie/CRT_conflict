Consiglio Regionale della Valle d'Aosta - Oggetto del Consiglio n. 807 del 22 settembre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 807 del 22 settembre 2004 - Resoconto
OGGETTO N. 807/XII - Applicazione della Riforma Moratti
relativamente al 1° ciclo di istruzione. (Interrogazione)
Interrogazione
Premesso:
- che l'avvio dell'anno scolastico 2004/2005 vede
l'attuazione della Legge 53/2003 (meglio conosciuta come "Riforma
Moratti") relativamente al primo ciclo di istruzione;
- che la riforma introduce numerose novità, tra le quali
figurano:
a) l'insegnante tutor, di cui il Ministero ne raccomanda la
nomina per ogni classe della scuola primaria;
b) l'anticipo delle iscrizioni per i bambini e le bambine che
hanno compiuto l'età richiesta (tre anni per la scuola
dell'infanzia e sei anni per la scuola primaria) entro il mese di
febbraio;
c) l'insegnamento curricolare della lingua inglese;
tutto ciò premesso, il sottoscritto Consigliere
regionale
Interroga
l'Assessore delegato per sapere se le novità previste dalla
Riforma Moratti, con particolare riferimento a quelle indicate in
premessa, sono state regolarmente introdotte anche negli istituti
scolastici della Valle d'Aosta e/o quali sono gli eventuali
impedimenti.
F.to: Tibaldi
Presidente - La parola all'Assessore all'istruzione e cultura,
Charles Teresa.
Charles (UV) - A travers une note que j'ai signée le 14 juin
2004 j'avais déjà donné deux renseignements qui concernaient, entre
autres, l'organisation didactique de l'école de l'enfance et du
premier cycle de l'éducation.
Pour ce qui concerne la figure du "tutor", il a été indiqué que
la fonction de "tutor" doit être exercée sans porter préjudice à la
titularité des enseignants. Il faut se rappeler que cette fonction
a, comme but, de faciliter les rapports entre les parents et
l'école et de concentrer l'attention en particulier sur la
formation de l'élève considéré dans sa globalité; il faut
distinguer la fonction institutionnelle de "tutor", qui n'est pas
prévu par le contrat actuel des enseignants, d'une autre fonction,
qui est la fonction tutorielle, qui, au contraire, fait partie de
la fonction de l'enseignant, et qui est comprise dans les devoirs
des activités fonctionnelles à l'enseignement: ce sont là des
activités de coordination, d'évaluation, de rapports avec les
familles et toutes choses que les enseignants ont toujours
garanties.
En ce qui concerne l'autre question pour l'enseignement de
l'anglais, la même circulaire a prévu que dans les écoles
élémentaires son enseignement soit privilégié dans la classe de
première, en utilisant au mieux les compétences des enseignants
présents, en assurant, en même temps, la continuation de son
enseignement dans les classes où il avait débuté les années
scolaires passées.
Pour ce qui concerne enfin les fréquentations anticipées, il
faut rappeler qu'elles se sont déroulées régulièrement dans la
classe première de l'école élémentaire et elles n'ont pas pu être
accueillies à l'école maternelle, puisqu'il manquait quelques bases
que les dispositions ministérielles avaient prévues, c'est-à-dire:
la formation des figures professionnelles spécifiques et
l'assurance de la part des administrations communales de la
présence des conditions de structure et d'organisation
indispensables à l'accueil d'enfants de 2 ans et demi.
Presidente - La parola al Consigliere Tibaldi.
Tibaldi (CdL) - La risposta telegrafica dell'Assessore mi
preoccupa perché quando si parla di applicazione della "riforma
Moratti" in Valle d'Aosta, si è scritto e detto tutto e il
contrario di tutto, in particolare da parte dello stesso Assessore,
che si è dedicato in uno "Speciale scuola" su "La Vallée Notizie",
con testi a cura di Nadia Milliéry Ognibene e "Servizi speciali" a
cura di "Gedirama" con ampi spazi.
Apprendiamo che se la "riforma Moratti" ai più appare ancora
poco chiara, fortunatamente ha risposto in modo puntuale ed
esauriente l'Assessore Charles. Devo dire che altrettanta
puntualità e completezza non mi pare che ci sia in questa risposta;
prima di tutto, perché non è difficile rispondere, perlomeno se uno
ha non solo la cognizione della materia, ma conosce lo "status"
dell'applicazione della riforma in Valle d'Aosta, e poi perché
sarebbe stato opportuno avere qualche ragguaglio in più!
È vero, sappiamo che la Regione ha delle competenze in materia,
linguistiche, che sono specifiche, sono quelle riconosciute dallo
Statuto e dagli articoli 38-39-40, ma è altrettanto vero che la
riforma ha una valenza su tutto il territorio nazionale e deve
essere applicata nelle diverse regioni nel rispetto delle
particolarità dell'ordinamento scolastico valdostano. Però,
Assessore, la sua sintesi naturalmente non affronta - a nostro
avviso - con quella necessaria profondità le questioni che sono
state qui sollevate, anche perché lei dice: "noi abbiamo dato
applicazione alla riforma"... sulla base di una circolare che lei
ha diramato il 15 giugno 2004, quindi a ciclo terminato, sulle
modalità applicative. Sulle modalità applicative c'è da dire più di
una cosa; purtroppo, anche dal nostro punto di vista, i 5 minuti
disponibili sono veramente esigui, ma ci torneremo sopra.
Pare che questa circolare sia il frutto di un accordo stipulato
il 30 aprile scorso fra l'Assessore e le organizzazioni sindacali;
mi fa piacere che l'Assessore annuisca, ma vorrei capire che
valenza ha questo accordo nella gerarchia delle fonti! Abbiamo una
legge di rango costituzionale che si chiama "Statuto speciale della
Valle d'Aosta", abbiamo delle linee generali sull'istruzione che
sono stabilite da una riforma che si chiama "riforma Moratti" o,
meglio, legge n. 53/2003; poi abbiamo un decreto legislativo che è
il n. 59/2004, una legge avente valenza ordinaria che dà una prima
applicazione alla "riforma Moratti" per quanto riguarda in
particolare il ciclo primario... vorremmo sapere come si inserisce,
in questa gerarchia delle fonti, l'accordo sindacale del 30 aprile!
Vorremmo sapere se questo accordo ha la potestà di inibire o
limitare l'applicazione della riforma nella nostra Regione. C'è di
più: oltre a questo fatto, vorremmo capire a quali conclusioni sono
addivenuti i due gruppi di lavoro che lei ha istituito, per capire
qual è la cornice entro la quale possiamo agire giuridicamente e
quindi intervenire.
Torneremo su questa materia, Assessore, perché lei è stata
telegrafica per convenienza... io, sono costretto ad esserlo per
Regolamento! Però sta di fatto che se il ministero ha raccomandato
ad esempio l'istituzione di un "tutor", non potete aggirare la
figura con una funzione tutoriale frutto del coordinamento di più
docenti, anche perché l'insegnante "tutor" è una figura
individuabile in una persona che ha delle specifiche funzioni e
competenze indicate dalla legge. Lo stesso vale per l'insegnamento
curriculare della lingua inglese, Assessore, che è vero sarà già
stato adottato in forma sperimentale nella nostra scuola, ma non
può avvenire se la Regione non mette a disposizione delle risorse
specifiche per permetterne l'insegnamento, e non si può trasferire
all'autonomia didattica di ogni singola istituzione il problema
delle risorse, perché sappiamo che ci sono diverse scuole non in
grado di insegnare a livello curriculare la lingua inglese, non
disponendo delle risorse necessarie.
Sintetizzo così questa prima risposta: ribadendo, innanzitutto,
l'insoddisfazione per l'eccesso di sintesi da parte dell'Assessore,
nonostante i giornali abbiano dedicato ampio spazio al suo
pensiero; pensavamo che questo pensiero, potendo debordare in
termini di tempo, l'Assessore lo riproponesse in maniera più
profonda. In secondo luogo, metto in forte dubbio la validità di un
accordo con i sindacati, che non ha alcuna ragione di esistere
nell'ambito di una gerarchia delle fonti. Spero, Assessore, che i
gruppi di lavoro da lei nominati glielo ribadiscano chiaramente:
qui ci sono norme costituzionali e leggi ordinarie che devono
essere rispettate, e fra le norme costituzionali metto innanzitutto
lo Statuto!
Chiederei quindi che lei vigili sull'applicazione della riforma
e ne verifichi lo stato di applicazione in tutte le istituzioni
scolastiche valdostane.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK