Consiglio Regionale della Valle d'Aosta - Oggetto del Consiglio n. 94 del 14 febbraio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 94 del 14 febbraio 1983 - Resoconto
OGGETTO N. 94/VII - DISEGNO DI LEGGE CONCERNENTE: "PROROGA AL
31 DICEMBRE 1983 DELL'APPLICAZIONE DELLA LEGGE REGIONALE 16 MAGGIO
1977, N. 36: "CONCESSIONE DI CONTRIBUTI PER LA COSTRUZIONE E
SISTEMAZIONE DI PISTE SCIISTICHE".
PRESIDENTE:
Ha chiesto di parlare l'Assessore Pollicini,
ne ha facoltà.
POLLICINI (D.P.):
Si tratta della proroga di una legge
già operante, in attesa di riformulare un testo che tenga presente
l'evoluzione che hanno avuto le piste e l'intervento per la loro
preparazione. Quindi si tratta di una proroga per avere il tempo di
mettere a punto un testo già in fase di studio.
PRESIDENTE:
E' aperta la discussione generale. Ha chiesto
di parlare il Consigliere Tonino, ne ha facoltà.
TONINO (P.C.I.) -
Siamo favorevoli alla proroga di questa
legge che riguarda i contributi per la costruzione e sistemazione
delle piste sciistiche. E' un intervento indispensabile nei
confronti delle società che gestiscono gli impianti di risalita per
non fare gravare ulteriormente quei costi sulla competitività delle
nostre stazioni. L'unica osservazione che facciamo - che dovrebbe
essere tenuta quanto mai in considerazione se si pensa ad una
revisione della legge - è quella di fissare meglio i criteri di
tutela del l'ambiente, quando si interviene nel sistemare le
piste.
La nostra opinione è che troppo spesso le piste da sci siano dei
veri e propri insulti alla natura, sono fatte senza criterio. Non
vogliamo generalizzare, ma diciamo che in parecchi casi si assiste
a fenomeni di questo tipo. Crediamo perciò di dover fare questa
raccomandazione all'Assessore in sede di revisione di questa
legislazione, per cui la Regione dovrebbe finanziare solo la
sistemazione di quelle piste che tengono conto anche dell'ambiente
e dell'impatto ambientale del luogo.
PRESIDENTE:
Da lettura dell'art. 1:
L'applicazione della legge regionale 16.5.1977, n. 36, è
prorogata a tutto il 31 dicembre 1983 e l'ammontare dello
stanziamento annuo previsto all'art. 6 della legge medesima è
elevato, con riferimento all'esercizio 1983, a lire 400
milioni.
Alla copertura dell'onere di cui al comma precedente,
previsto in lire 400 milioni, si provvede mediante riduzione di
pari importo dallo stanziamento iscritto al cap. 50050 ("Fondo
globale per il finanziamento di spese per l'adempimento di funzioni
normali" - spese di investimento), allegato n. 8 - settore II -
sviluppo economico - della parte spesa del bilancio di previsione
della Regione per l'anno 1983.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Da lettura dell'art. 2:
Al bilancio di previsione della Regione per l'anno
finanziario 1983 sono apportate le seguenti variazioni:
PARTE SPESA
Variazione in diminuzione:
Cap. 50050 - Fondo globale per il finanziamento di spese per
l'adempimento di funzioni normali (spese di investimento)
L. 400.000.000
Variazione in aumento:
Cap. 37585 - Contributi per la costruzione e sistemazione di
piste sciistiche
L. 400.000.000
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Da lettura dell'art. 3:
La presente legge è dichiarata urgente ai sensi del terzo
comma del l'art. 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
PRESIDENTE:
Il Consiglio è chiamato per votazione segreta
ad esprimersi sul complesso della legge;
VOTATION A SCRUTIN SECRET
RESULTAT DU VOTE
Présents, votants et
avis favorables: 28
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK