Consiglio Regionale della Valle d'Aosta - Oggetto del Consiglio n. 2757 del 25 settembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Sanità veterinaria
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 2757 del 25 settembre 2002 - Resoconto
OGGETTO N. 2757/XI Eventuali effetti sulla salute dei caprini
nell'utilizzo dell'apparecchio elettronico di identificazione.
(Interrogazione)
Interrogazione Osservato che la stampa locale ha dato ampio
risalto alla vicenda di un allevatore che ritiene il "bolo
ruminale" responsabile della malattia delle proprie capre;
Dato atto che il servizio veterinario dell'U.S.L. ha dato
assicurazione circa la non pericolosità di tale tipo di
identificazione degli animali già sperimentato in ambito
europeo;
Ritenuto comunque opportuno che venga fatta chiarezza sulla
vicenda;
il sottoscritto Consigliere regionale
Interroga
l'Assessore competente per sapere:
1) a quanti animali è stato introdotto il cosiddetto "bolo
ruminale" e con quali risultati;
2) se sono state accertate morti o malattie di ovini e/o caprini
in conseguenza dell'utilizzo di tale apparecchio elettronico di
identificazione.
F.to: Curtaz
Président
La parole à l'Assesseur à l'agriculture et aux
ressources naturelles, Perrin.
Perrin (UV)
Per rispondere puntualmente:
"a quanti
animali è stato introdotto il cosiddetto "bolo ruminale" e con
quali risultati"
; in Valle d'Aosta gli animali identificati con
bolo endoruminale sono in totale 59.530, 52.309 bovini, 2.573
ovini, 4.648 caprini.
Il metodo di identificazione elettronica è stato introdotto
nella nostra Regione nell'ambito del "Progetto Idea" lanciato dalla
Commissione europea fra i vari Paesi aderenti e sono stati
identificati in generale con questo metodo circa 1 milione di
animali, di cui 425.000 ovicaprini.
Per quanto riguarda la valutazione del risultato, lo si può
definire un buon risultato, soprattutto in relazione agli obiettivi
ricercati con l'identificazione elettronica, in particolare
l'affidabilità di questo metodo, la tenuta nel tempo, la facilità
di lettura, le garanzie offerte rispetto a possibili
contraffazioni, la possibilità di abbinare alla marcatura
elettronica un sistema di tracciabilità del prodotto in relazione
alla sicurezza alimentare, quindi un progetto finalizzato al
raggiungimento di vari obiettivi.
Per quanto riguarda i problemi di natura sanitaria che il
sistema elettronico poteva causare negli animali identificati nella
nostra regione, si può affermare che di fatto non sono stati
riscontrati danni agli animali ascrivibili al metodo in questione,
salvo casi isolati -ufficialmente risulta un caprino e due vitelli
-, per i quali si può ipotizzare che queste lesioni siano
ascrivibili alla cattiva tecnica di inserimento del bolo, quindi
alla manualità dell'operatore che ha identificato. Ho incontrato
l'anno scorso gli allevatori degli ovicaprini, che avevano
sollevato delle perplessità circa questo metodo, soprattutto circa
le dimensioni del bolo rispetto alla natura e alle dimensioni degli
animali e in quella sede si era deciso di monitorare il tutto per
un periodo di tempo, per andare a verificare se ci fossero state
delle conseguenze di natura sanitaria su questi animali.
È stata svolta l'indagine dal Servizio di igiene e alimenti di
origine animale su tutti gli ovicaprini avviati al macello e dal
rapporto conclusivo non sembrano essersi riscontrate delle
patologie che siano riconducibili esplicitamente alla presenza del
bolo. Nel resto d'Europa, analizzando la relazione conclusiva
presentata alla Commissione europea dal Joint Research Centre di
Ispra, che ha avuto il compito di monitorare il progetto pilota -
questo progetto è stato monitorato sotto tutti gli aspetti -, non
si evidenziano anche in quella sede delle problematiche di natura
sanitaria collegate alla presenza del bolo ruminale.
Président
La parole au Conseiller Curtaz.
Curtaz (PVA-cU)
Ho deciso di presentare questa
interrogazione perché questa estate sul bolo ruminale ne abbiamo
lette di tutti i colori. Mi pareva, nel fare un'interrogazione in
cui venissero chiariti i termini del problema e soprattutto
venissero forniti dei dati statistici, perché mi sembra una base di
partenza corretta per analizzare un fenomeno, di rendere
innanzitutto un servizio a me stesso e forse anche all'opinione
pubblica.
I dati forniti dall'Assessore testimoniano la non problematicità
di questo metodo di identificazione degli animali, peraltro, a
seguito di queste polemiche, erano già stati forniti degli
opportuni chiarimenti da parte del Servizio veterinario dell'USL.
Quindi, per quanto concerne le finalità che mi ero riproposto con
questa interrogazione, penso di potermi dire soddisfatto delle
risposte dell'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK