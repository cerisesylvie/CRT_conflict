Consiglio Regionale della Valle d'Aosta - Oggetto del Consiglio n. 1866 del 6 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1866 del 6 ottobre 2022 - Resoconto
OBJET N° 1866/XVI - Question : "État actuel de la convention
du prêt gratuit du siège de l'Association Valdôtaine Archives
Sonores.".
Bertin (Presidente) -
Alla presenza di 34 Consiglieri,
riprendiamo l'analisi dell'ordine del giorno interrotto ieri sera.
Siamo al punto n. 21 dell'ordine del giorno. Risponde l'assessore
Marzi.
Marzi (SA) -
Io risponderò alla domanda n. 1 e per quanto
riguarda la domanda n. 2 proseguirà il collega Guichardaz. La
presente convenzione stipulata con il BREL, ufficio che fa capo al
dipartimento Soprintendenza per i beni e le attività culturali, è
scaduta in data 14 aprile 2014 e non è più stata rinnovata.
L'edificio, che necessita di interventi di adeguamento, nel 2018 è
stato inserito nel piano delle alienazioni e valorizzazioni
immobiliari, in quanto l'Amministrazione regionale non ne ha
previsto un suo diretto utilizzo istituzionale. L'inserimento nel
piano non ne pregiudica l'utilizzo da parte del Comune di Avise e
dell'AVAS che, in attesa di determinazioni riguardo alla futura
destinazione dell'immobile, ne mantengono l'uso gratuito
provvedendo autonomamente ai costi di gestione e alla manutenzione
ordinaria dei locali.
Con nota del 15 febbraio 2018 e dell'11 febbraio 2022, cioè il
corrente anno, l'Amministrazione regionale ha chiesto al Comune di
Avise di manifestare l'eventuale interesse ad acquisire l'immobile
a titolo gratuito, ai sensi della legge regionale 68 del 1994. A
oggi il Comune di Avise non si è espresso favorevolmente
all'acquisizione dell'immobile. Analoga richiesta è stata
contestualmente inviata, come abbiamo verificato ieri, a tutta una
serie di Comuni. La volontà e quella di incentivare sul territorio
il recupero e la conseguente valorizzazione con destinazione a
funzioni di pubblico interesse degli immobili che la Regione non
intende utilizzare per i suoi scopi istituzionali, proponendo ai
Comuni di acquisire tali immobili a titolo gratuito.
Presidente -
Integra la risposta l'assessore Jean-Pierre
Guichardaz.
Guichardaz J. (FP-PD) -
Alla domanda n. 2: "Si l'appel de
l'association de relancer le projet de la maison de la mémoire de
Runaz a été pris en charge par la Gouvernement régional". Le
associazioni culturali, meglio note come
sociétés savantes
,
sono entità importanti che custodiscono, tramandano e valorizzano
il nostro patrimonio culturale, materiale e immateriale.
L'attenzione che abbiamo annualmente verso di loro si esplica con
il sostegno legato al loro riconoscimento, di cui alla legge
regionale 79 del 1981, per cui la Regione copre il cento percento
dei costi.
Le attività proposte da AVAS per il 2022 si distinguono in tre
volet
: la realizzazione di pubblicazioni; la partecipazione
sottoforma di collaborazione con contributi e testimonianze
materiali, mostre ed esposizioni realizzate prevalentemente sul
territorio regionale da soggetti terzi; infine, le iniziative
dirette di fruizione rivolte al pubblico, conferenze e visite
guidate.
Il discorso legato al rilancio della Maison de la Mémoire è
strettamente legato alla questione della sede, come abbiamo
evidenziato. Se la Regione non ne ha previsto il diretto utilizzo
istituzionale, il Comune non si capisce al momento se vuole o
riesce a farsene carico, e questo della Maison de Mosse, come lei
sa collega, non è l'unico esempio, credo che ci si debba
interrogare in maniera più ampia, perché il problema del rilancio
non è solamente di AVAS, ma anche di diverse altre associazioni
culturali più in generale. Penso che i tempi siano cambiati e non è
più possibile immaginare distacchi di personale, laddove già vi è
carenza di personale presso gli uffici regionali.
Inoltre, il problema del caro energia e delle spese di gestione
è piuttosto delicato e inevitabile in questo frangente storico.
Forse bisognerebbe intervenire con investimenti di carattere più
strutturale, non più a
spot
, e ragionare su economie di
scala, soprattutto in relazione agli ultimi eventi che hanno
generato un aumento dei costi di gestione non solo nelle sedi delle
sociétés savantes, ma in tutta l'Amministrazione regionale e negli
enti locali. Questo potrebbe sembrare un discorso sicuramente più
economico che culturale, ma in realtà tutte le associazioni con cui
ci siamo interfacciati, soprattutto in quest'ultimo periodo, hanno
rilevato che il grosso problema per loro era proprio la sede.
Relativamente alla questione della convenzione con il BREL,
perché in quel documento che lei ha citato vengono evidenziati
tutta una serie di rapporti problematici, è una convenzione che è
scaduta e non ancora rinnovata. Vi è purtroppo un problema di
controversia, almeno da quello che mi è stato riferito, ancora in
essere relativo alla proprietà di alcuni fondi fotografici presenti
negli archivi multimediali regionali. Per questo motivo la
convenzione di collaborazione culturale non è più stata rinnovata
dal 2014-2015. Si tratta quindi di un punto ostativo oggettivo. Il
BREL ha sospeso le attività di inventariazione, schedatura e
trattamento dei fondi fotografici oggetto della controversia,
proprio in regime di autotutela. Nel corso di una riunione svoltasi
nel 2021, l'AVAS ha ribadito che la loro necessità principale, al
di là di tutte le questioni di personale evidenziate, è relativa
alla sede per l'associazione, che è una questione che, come è noto,
non è di competenza del BREL.
Presidente -
Per la replica consigliere Aggravi.
Aggravi (LEGA VDA) -
Io penso che questa situazione sia
l'esempio, e lo abbiamo visto nelle due risposte, di quello che
spesso blocca tutta una serie di attività, o meglio le sedimenta
nel tempo, perché abbiamo parlato del 2014, abbiamo parlato di una
situazione che si ripete ed è vero; da un lato l'esigenza del
patrimonio e dall'altro l'esigenza della valorizzazione del
patrimoine culturel et du passé
.
Al di là delle problematiche di contenzioso che ci possono
essere sui diritti di proprietà di una parte dell'archivio, e lì io
chiederei all'Assessore di metterci anche un po' il naso e cercare
di capire come risolvere una questione, che sinceramente poi
sappiamo si risolve sempre in una cifra o comunque anche in una
considerazione, magari immateriale, di quello che è questo
patrimonio. Dall'altro lato mi pongo anche un interrogativo su
quello che è stato ed è ogni anno il piano delle alienazioni e
delle valorizzazioni. Forse è il caso di fare una
mise à
jour
di questo piano, perché se da un lato per esigenze
economiche, adesso lasciamo perdere un attimo l'emergenza attuale,
in realtà un po' tutti
à tour de rôle
siamo finiti in una
realtà di governo e abbiamo trovato questi dossier, come dicevo
prima, sedimentati nel tempo, forse è il caso di capire se quel
piano è ancora attuale, o meglio, se alcune di quelle proprietà
possono effettivamente tornare strategicamente a uso non soltanto
della Regione, ma anche l'esempio del Comune di Avise o di altri
Comuni che possono acquisirli a titolo gratuito.
Anche qui, però, c'è una questione non soltanto di
rappresentatività territoriale o di non distaccare dal territorio
determinate realtà, e forse è il caso anche di fare una valutazione
complessiva di quelle che possono essere anche delle politiche di
efficienza per mettere insieme le
sociétés savantes
, ma
soprattutto metterle insieme da un punto di vista amministrativo.
Se ogni société, se ogni realtà ha una necessità di ricoprire o di
avere un supporto in termini di personale, banalmente una
segreteria, se n'è parlato, se ne riparlerà e forse è il caso di
parlarne, di avere un unico punto di entrata, un'unica realtà che
possa sostenere tutte queste situazioni. Anche perché molte di
queste società, lo sappiamo benissimo, possono anche concorrere a
dei progetti che occupano una finanza che non è regionale, e magari
non è neanche nazionale ma è europea, però dietro, come spesso ci
ricordiamo, c'è un peso amministrativo non da poco.
Forse è il caso di non perdere, di non rischiare di perdere
determinati patrimoni, determinate realtà, determinati pezzi della
nostra Valle d'Aosta per esigenze che poi, chi meglio di noi sa,
costano e hanno poi una ricaduta non solo annuale, ma anche
periodica nei bilanci e nelle variazioni di bilancio, anche in
termini di risorse umane, perché non stiamo parlando soltanto di
personale o di soldi.
Voglio però sottolineare il fatto e l'importanza di queste
realtà e di una valorizzazione che, spesso e volentieri, non ha un
costo o un quantitativo economico, ma che fa parte del patrimonio e
della memoria di tutti noi che, una volta perso, è perso
completamente. Le risorse in bilancio si trovano, la memoria a
volte si perde e non si trova più.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK