Consiglio Regionale della Valle d'Aosta - Oggetto del Consiglio n. 3272 del 7 marzo 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Disciplina, attività, professioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3272 del 7 marzo 2018 - Resoconto
OGGETTO N. 3272/XIV - Interrogazione: "Tempistica per la
presentazione delle modifiche al regolamento per l'esercizio delle
attività di somministrazione di alimenti e bevande".
Farcoz (Président)
- Point n° 4 à l'ordre du jour. La
parole à l'Assesseur Marguerettaz pour la réponse.
Marguerettaz (UV) -
Il regolamento dell'ottobre 2007
riveste un ruolo significativo, in quanto, ai fini di tutela della
salute pubblica, reca disciplina dei requisiti da possedere da
parte di tutte le attività di somministrazione alimenti e bevande,
non solo i bar, le tavole calde, le trattorie e i ristoranti, ma
anche tutte le attività turistiche ricettive, alberghiere ed extra
alberghiere. Proprio per tale significatività la Giunta regionale,
con propria delibera del gennaio 2018, ha formalmente conferito,
congiuntamente alla struttura regionale competente in materia di
commercio dell'Assessorato del turismo e a quella competente in
materia di igiene e sanità pubblica dell'Assessorato della sanità,
un obiettivo gestionale volto alla consegna alla Giunta, entro la
scadenza del 30 novembre 2018, di un disegno di regolamento
regionale modificativo del regolamento n. 2/2007, al fine di
adeguarlo alle nuove esigenze degli operatori e dei consumatori
alle nuove tecniche di somministrazione.
L'azienda ASL della Valle d'Aosta ha già proposto alcune
modifiche e integrazioni condivise dalle strutture regionali
competenti ma l'intervento integrativo e modificativo da realizzare
è più complesso, e riguarda il contenuto del regolamento nella sua
interezza, sia perché occorre tenere conto di tutta la normativa
nel frattempo entrata in vigore nelle materie che hanno una qualche
forma di riflesso sulla disciplina in argomento, sia perché occorre
integrarlo con alcune necessità espresse dall'evoluzione del
mercato e delle tecniche di somministrazione, sia perché infine
occorre confrontarsi e acquisire condivisione anche con le
associazioni delle imprese interessate e con quelle che tutelano
gli interessi dei consumatori. Tenendo conto di tale complessità,
si può concretamente ritenere che una prima bozza completa di
regolamento modificativo potrà essere ultimata nel corso
dell'estate, al fine di prevedere la consegna del testo definitivo
della bozza per la data prevista utile a consentire alla Giunta neo
nominata di avviare un percorso formale di approvazione.
Président -
La parole au collègue Restano pour la
réplique.
Restano (AC-SA-PNV) -
Grazie Assessore per la
risposta.
Come richiamato nell'interrogazione, noi abbiamo preso spunto
dall'interpellanza dapprima presentata nell'ottobre 2017 dal
Partito Democratico e poi ritirata in aula. A dire il vero, il
lavoro che lei ci ha annunciato - magari lo farete in maniera più
approfondita - era già stato fatto. Era stata presentata una bozza
che rispondeva ad una delle priorità che ci eravamo dati quando
eravamo saliti al governo nel marzo 2017, ma prevedeva altresì
modifiche sostanziali considerando anche quanto esposto dai
colleghi del PD nell'interpellanza, tenendo conto anche delle
modifiche e dei cambiamenti nella produzione degli alimenti, nella
somministrazione degli alimenti introdotti da modifiche tecniche,
quali per esempio: la cottura degli alimenti in contenitori e
involucri ben coibentati e isolati da interferenze esterne, la
necessità evidenziata di suddividere i centri storici dalle altre
parti dei locali magari di nuova costruzione, e quant'altro.
Mi sembra che il provvedimento che avete adottato sia un
rimandare le responsabilità ad altri. C'era urgenza, come
sottolineato dai colleghi del PD, di dare una risposta. Mi dispiace
che non venga fatto, non venga considerato il lavoro degli uffici e
dell'USL svolto nei mesi precedenti alla vostra amministrazione. Ho
aspettato a presentare l'interrogazione perché non volevo dire che
il lavoro era già stato fatto da altri, vista l'interpellanza
presentata dai colleghi del PD, ma mi aspettavo che l'Assessore
alla sanità - perché la competenza è della Sanità - portasse avanti
il documento. Mi rammarico di questo, perché non diamo una risposta
alle associazioni interessate che all'inizio della legislatura
avevano avuto modo di sottolineare le loro esigenze. Speriamo venga
fatto da chi ci succederà.
Dalle ore 10:16 assume la presidenza il Vicepresidente
Grosjean.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK