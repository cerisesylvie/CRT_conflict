Consiglio Regionale della Valle d'Aosta - Oggetto del Consiglio n. 802 del 6 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 802 del 6 luglio 1994 - Resoconto
OGGETTO N. 802/X - Concessione liquidazione, a sanatoria, di
un contributo di lire 12.426.750 al comune di Champorcher, ai sensi
della legge regionale n. 69/1993, nelle spese sostenute per il
riordino completo dell'archivio storico comunale.
Deliberazione - Il Consiglio
Premesso che:
Il Sindaco di Champorcher, con nota prot. n. 1960 in data 10
maggio 1994, ha rinnovato la domanda tendente ad ottenere
l'assegnazione di un contributo nelle spese sostenute per il
riordino completo dell'archivio storico comunale.
Infatti, fin dal 10 ottobre 1992 con lettera n. 3421, il Comune
di Champorcher aveva chiesto un intervento alla Regione in tale
senso presentando la seguente domanda:
"Il Comune di Champorcher, avendo provveduto negli anni 1991 e
1992 a far riordinare la sezione separata d'Archivio (Archivio
storico) dalla dott.ssa Fausta Baudin, in possesso del diploma di
Archivistica, Paleografia e Diplomatica conseguito presso
l'Archivio di Stato di Torino nel novembre 1990, nonché
dell'attestato di frequenza al corso per aspiranti riordinatori di
Archivi storici comunali, organizzato da codesto Assessorato nel
1991, chiede di ottenere un contributo per la copertura delle spese
sostenute, ammontanti a lire 14.750.000 + IVA al 19 percento, pari
a lire 2.802.500 + lire 200.000 per rimborso spese, per un totale
di lire 17.752.500.
Si fa presente che l'Archivio è stato riordinato con la
supervisione scientifica della Soprintendenza archivistica per il
Piemonte e la Valle d'Aosta e dell'Archivio storico regionale di
Aosta.
Si allega alla presente domanda la parte introduttiva
all'inventario dell'Archivio in oggetto, nella quale si
illustrano:
-la consistenza e lo stato dell'Archivio prima del suo
riordinamento;
-i criteri seguiti per il riordinamento e la periodizzazione
adottata;
-la situazione attuale dell'Archivio.
Si fa inoltre presente che una copia dell'inventario è stata
depositata presso l'Archivio storico regionale.
In attesa di un cortese riscontro si porgono cordiali
saluti.
Il Sindaco (Celestino SAVIN)."
Su tale richiesta si era favorevolmente espresso l'allora
Assessore alla Pubblica Istruzione, sentito anche il parere
favorevole dell'Archivio Storico regionale, ma per mancanza di
fondi la concessione del contributo era stata rinviata ad un
successivo esercizio finanziario, come risulta dalla nota
assessoriale prot. n. 6066/SC in data 28 ottobre 1992.
Pertanto i Servizi culturali dell'Assessorato della Pubblica
Istruzione, risentito l'Archivio Storico regionale, hanno
provveduto all'esame, all'istruttoria ed alla valutazione della
pratica, esprimendo parere favorevole sulla sua ammissibilità a
contributo, a sanatoria, ai sensi dell'articolo 3 comma 3 e
dell'articolo 8 comma 1 della legge regionale n. 69/1993.
La Giunta regionale, su proposta dell'Assessore alla Pubblica
Istruzione, ritiene di aderire alla richiesta del Sindaco di
Champorcher mediante la concessione, a sanatoria, di un contributo
di lire 12.426.750, pari al 70 percento della spesa effettivamente
sostenuta, ai sensi dell'articolo 3 comma 2 della citata legge
regionale n. 69/1993.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione in ordine alla
legittimità della presente deliberazione, ai sensi del combinato
disposto dell'articolo 72 della legge regionale n. 3/1956 e
successive modificazioni e dell'articolo 21 della legge regionale
n. 18/1980 e successive modificazioni;
Richiamata la legge regionale 20 agosto 1993, n. 69;
Delibera
1) di approvare la concessione e la liquidazione al Comune di
Champorcher di un contributo di lire 12.426.750
(dodicimilioniquattrocento
 ventiseimilasettecentocinquanta) pari al 70 percento delle spese
sostenute per il riordino completo dell'archivio storico comunale,
ai sensi dell'articolo 3 comma 2 della legge regionale 20 agosto
1993, n. 69;
2) di approvare la spesa di lire 12.426.750
(dodicimilioniquattrocento
 ventiseimilasettecentocinquanta) da imputare al capitolo 57260 del
Bilancio preventivo della Regione per l'anno 1994 ("Contributi ad
Enti e ad Associazioni culturali ed educative per manifestazioni ed
iniziative culturali e scientifiche"), che presenta la necessaria
disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni, specificando che il contributo in
questione non è soggetto alla ritenuta d'acconto del 4 percento
prevista dal D.P.R. n. 600 del 29 settembre 1973;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente -
Qualcuno chiede la parola? I
consiglieri sono invitati a votare:
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK