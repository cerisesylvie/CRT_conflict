Consiglio Regionale della Valle d'Aosta - Oggetto del Consiglio n. 413 del 19 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
GIUNTA REGIONALE
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 413 del 19 febbraio 2019 - Resoconto
OGGETTO N. 413/XV - Approvazione di mozione: "Impegno
dell'Assessore agli Affari europei, politiche del lavoro,
inclusione sociale e trasporti a riferire alla commissione
consiliare competente in merito alle problematiche relative alla
gestione dei fondi europei".
Rini (Presidente)
-
Punto n. 6 all'ordine del
giorno. Per l'illustrazione, la parola alla collega Russo.
Russo (M5S)
- In questa mozione parliamo di come la
nostra Regione nella programmazione 2014/2020 ha utilizzato e sta
utilizzando i fondi europei, fondi che, ricordiamo, sono stati
stanziati dall'Unione europea appunto allo scopo di favorire la
crescita economica e la crescita occupazionale degli Stati membri e
delle sue Regioni. In questo momento di crisi economica nazionale e
regionale la Valle d'Aosta ha il dovere e l'obbligo di impegnarsi
seriamente nell'utilizzo delle importanti risorse finanziarie messe
a disposizione dell'Unione europea, cosa che evidentemente fino ad
oggi non è avvenuta. In quest'ultima programmazione settennale la
strategia Europa si è posta tre priorità: crescita intellettuale,
crescita sostenibile e crescita inclusiva da raggiungere tramite 11
obiettivi tematici. La programmazione dell'Italia nell'utilizzo dei
fondi europei è attuata tramite i PON (i Programmi Operativi
Nazionali) e i POR (i Programmi Operativi Regionali). In questa
mozione focalizziamo l'attenzione su due dei sei programmi
operativi regionali che interessano la Valle d'Aosta per il periodo
2014/2020, quindi sul Fondo Europeo di Sviluppo Regionale (FESR) e
sul Fondo Sociale Europeo (FSE). Prima di arrivare al testo della
mozione, vorrei ricordarvi gli assi prioritari dei due fondi di cui
parliamo, cioè FSE e FESR, così da sottolineare - e mi pare ce ne
sia davvero bisogno - la necessità improrogabile di attivare
risorse umane, un'organizzazione che garantisca il futuro certo di
queste importantissime risorse finanziarie. Per il programma
operativo regionale Fondo sociale europeo gli ambiti prioritari
sono: l'inserimento occupazionale dei giovani, la partecipazione
delle donne al mercato del lavoro, sostenere l'occupabilità dei
soggetti deboli, rafforzare le opportunità di accesso ai servizi
socio-sanitari educativi a favore dei soggetti fragili, prevenire e
contrastare la dispersione scolastica e formativa, che qui è al
14%, consolidare e ampliare le opportunità di istruzione superiore
di livello terziario, potenziare l'accesso degli adulti a
opportunità formative lungo l'arco di tutta la loro vita lavorativa
e migliorare l'efficienza dei servizi resi ai cittadini e alle
imprese, mi sembrano tutti degli assi veramente importanti per la
nostra Regione.
Per la strategia del programma operativo FESR della Valle
d'Aosta, ricordiamo le tre grandi sfide: rafforzare la
competitività, lo sviluppo tecnologico e l'innovazione
dell'economia valdostana, promuovere la sostenibilità ambientale e
l'efficienza energetica in tutti i settori dell'economia regionale
e valorizzare e tutelare le risorse naturali e culturali della
Valle d'Aosta, intese come aspetti strategici per rendere più
competitivo il sistema produttivo e per garantire una crescita
sostenibile dell'economia regionale. Come descritto nella relazione
annuale di attuazione 2017, pubblicata nel sito e descritta già
nelle precedenti sedute consiliari, sia dall'Assessore sia dagli
altri colleghi Consiglieri, vorrei elencare e ricordare, perché
meritano veramente un approfondimento, sicuramente ci sarà, spero,
poi in commissione, le criticità che hanno implicato il disimpegno
di 2,2 milioni di euro del fondo sociale, che sono state: l'assenza
di un solido impianto programmatorio, che sconta un elevato grado
di frammentarietà degli interventi previsti dal POR; l'evidente
discontinuità nella
governance
politica-amministrativa del
programma stesso, che, nell'arco di cinque anni, ha visto la
successione di quattro Assessori e cinque autorità di gestione;
l'effettiva attuazione delle prime procedure a evidenza pubblica
per la presentazione di proposte progettuali che si sono
sovrapposte alle procedure per la chiusura del precedente periodo
2007/2013; il ritardo del sistema informativo SISPREG 2014 e un
altro tema di cui invece mi sembra non abbiamo mai parlato: la
difficoltà, almeno da quando sono io in questo Consiglio, delle
istituzioni scolastiche regionali, con il personale a propria
disposizione, di gestire i complessi obblighi amministrativi,
contabili e procedurali generati dai progetti europei, soprattutto
per quanto riguarda le misure di alternanza scuola-lavoro tale che
le stesse hanno richiesto e ottenuto il finanziamento di queste
misure con risorse regionali.
A queste criticità aggiungerei certamente altri possibili assi
da approfondire: la necessità di creare una cultura amministrativa
che diventi in grado di gestire sempre meglio l'utilizzo di questi
fondi, implementare la formazione continua sull'europrogettazione e
una cultura
ad hoc
del personale e lavorare anche a livello
dell'Università della Valle d'Aosta per favorire la crescita di
competenza per l'europrogettazione operativa.
Non so se si fa qui da noi, ho guardato ma non mi sembra di
averne visto cenno, però non so con precisione, comunque nella
Regione Friuli Venezia Giulia, in Austria e in Germania già
avviene. Aggiungiamo infine che la nuova Giunta ha creato
l'Assessorato degli affari europei, politiche del lavoro,
inclusione sociale e trasporti, il primo tra i suoi incarichi è
proprio quello relativo alla gestione dei fondi europei. Inoltre,
come dichiarato nel DEFR 2019/2021, nell'attuazione della politica
regionale di sviluppo 2014-2020 sono coinvolti Presidenza della
Regione, tutti gli Assessorati, 15 dipartimenti per un totale di 59
strutture.
Arrivando quindi all'oggetto della nostra mozione che vuole
essere un modo per tenere alta l'attenzione e il controllo
sull'utilizzo dei fondi sociali, del Fondo sociale europeo, del
FESR, impegniamo l'Assessore competente a "
riferire, con cadenza
da definire, alla commissione competente:
- relativamente al Programma per la crescita e
l'occupazione-Fondo sociale europeo, la descrizione delle cause
alla base del disimpegno delle risorse da parte dell'Unione europea
e le relative soluzioni che il nuovo Assessorato intende mettere in
campo per l'anno 2019; lo stato dell'avanzamento dei lavori
rispetto alle soluzioni individuate ed eventuali criticità emerse
in itinere;
- relativamente al Programma per la crescita e
l'occupazione-Fondo europeo di sviluppo regionale (FESR), quali
sono gli obiettivi prefissati dal nuovo Assessorato per l'anno
2019, se sussistono particolari problematiche nell'attuazione di
questo programma e lo stato di avanzamento dei lavori
".
Presidente
- È aperta la discussione generale. Ci sono
richieste di intervento? Ha chiesto la parola la collega Pulz.
Pulz (ADU VDA)
- Ovviamente esprimiamo voto favorevole
per questa mozione con alcune piccole sottolineature, la notizia
della incredibile perdita di fondi europei in un momento in cui
sarebbero sempre più necessari ci ha lasciati basiti, come tanti
altri. Ci obbliga a richiamare la nostra interpellanza, già
discussa in quest'aula, anche se non è molto fine autocitarsi, però
avevamo parlato dell'urgente riorganizzazione della pubblica
amministrazione. In quella occasione avevamo sottolineato come
molte strutture regionali registrino carenze di organico rispetto
ai compiti assegnati, strutture strategicamente rilevanti tra cui
proprio quella deputata alla gestione del Fondo sociale europeo
hanno subito una drastica riduzione delle risorse umane assegnate.
Sono cambiati i dirigenti, è diminuito il personale e questa è
sicuramente una delle cause della perdita dei finanziamenti, ma se
li perdiamo adesso, la nostra capacità di spesa, com'è già stato
detto in altre occasioni, è purtroppo segnata perché l'andamento
finanziario di questa programmazione influirà anche sulla prossima
e quindi abbiamo già compromesso anche quella. Sulla struttura
dedicata alla gestione del fondo sociale è necessario agire in
varie direzioni, innanzitutto bisogna investire risorse umane
stabilmente in modo che possano acquisire competenze, che sono
decisamente complesse e poi è indispensabile valorizzare le risorse
umane presenti che in questi anni hanno acquisito competenze, hanno
continuato comunque a lavorare in un settore complesso perché delle
attività, anche faticosamente, sono state portate avanti, dei
progetti sono stati fatti, delle persone hanno potuto beneficiare
del Fondo sociale europeo. Infine, chiaramente bisogna che tutte
queste persone che si impegnano in quell'ambito possano contare
sulla presenza di una direzione politica condivisa in modo che le
azioni siano più incisive ed efficaci. Solo questo per dichiarare
il voto favorevole.
Presidente
- Ci sono altre richieste di intervento in
discussione generale? Ha chiesto la parola il collega Gerandin.
Gerandin (MOUV')
- Questa mozione è un po' il seguito di
quella iniziativa, che peraltro presentai già lo scorso Consiglio
in cui si chiedeva un po' riscontro su quella che era, purtroppo,
la cattiva notizia sulla perdita delle risorse dei fondi europei.
Chiaramente voteremo questa mozione: la voteremo perché comunque
riteniamo che sia corretto che la gestione di questi fondi europei
esca un po' fuori da questo alone di mistero, nel senso che, bene o
male, le difficoltà sono conosciute da pochi, principalmente da
quelli che
à
tour de rôle
occupano i ruoli di
governo, ma sono davvero poco conosciute queste difficoltà e
l'andamento dell'utilizzo dei fondi europei dal resto del
Consiglio.
À
tour de rôle
ci siamo trovati ad
approvare quelli che vengono chiamati i Piani di Rafforzamento
Amministrativo (i PRA), la collega, che ha illustrato, l'ha fatto
molto bene, ogni Amministrazione ne ha approvato nelle varie
annualità e questa era un po' quasi un'abitudine, perché io poi me
li sono andati a rileggere questi piani di rafforzamento. Sono
praticamente tutti uguali, nel senso che sono uno la fotocopia
dell'altro in cui vengono evidenziate, dicevo prima,
à
tour de rôle
una serie di problematiche, ma non
vengono assolutamente mai risolte. È chiaro che poi alla fine,
quando arriva il momento di rendicontare, qualcuno ti presenta il
conto. Allora io penso che sia quanto mai necessario che ci sia
questa sinergia tra il Governo, i responsabili e poi, tra l'altro,
ho visto che è stato confermato nel Presidente della Regione il
responsabile politico e nel Segretario generale il responsabile
tecnico, però bisogna uscire fuori da questa cerchia ristretta di
persone che sono a conoscenza per provare tutti insieme risolvere e
portare avanti questo importante settore, che è uno dei pochi in
cui ci sono ancora delle risorse ed è davvero peccato perderle,
soprattutto se, come nel nostro caso, siamo l'unico caso in Italia,
fa doppiamente male perché sicuramente non è un bel biglietto da
visita quello che presentiamo. Dicevo, mi sono letto l'ultimo PRA
e, rispetto a quello che è stato nel pregresso, ci sono alcune
novità, che sono principalmente legate al fatto che vengono
previste in questo PRA tutta una serie di risorse, risorse di
personale, che vengono messe in disponibilità, devono essere
comunque assunte, devono essere comunque incaricate di seguire.
Sono però delle risorse, che, tra l'altro, prevedono che siano dei
funzionari a supporto dei beneficiari esterni all'Amministrazione
che devono seguire comunque dei percorsi per poter essere assunti,
percorsi che sono i percorsi che prevedono anche un discorso di
trasparenza sulle modalità di assunzione. Quello che volevo dire di
questo PRA è che a ogni indicazione di risorse umane necessarie,
per riuscire a mandare avanti l'utilizzo di queste risorse, si
continua a dire: "
di rinviare a successiva deliberazione
l'attivazione dei seguenti interventi integrativi dettagliati di
piano, previa la modifica della deliberazione...
" quella
sulla programmazione triennale del fabbisogno risorse
umane.
Torno a dire che a volte non basta avere delle buone
intenzioni, in questo momento, se vogliamo dare un'accelerata, se
vogliamo davvero evitare di perdere... perché poi un altro rilievo
che c'è quasi a ogni pagina è che comunque si dà già molto
probabile e quasi certo che perderemo anche le risorse del 2019,
per cui, al di là di questo, se davvero vogliamo evitare di fare
il
replay
, probabilmente uno degli atti
assolutamente necessari è quello di rivedere il fabbisogno delle
risorse umane. Era un po' questo l'invito che volevo fare perché,
se ci sono delle novità, novità che vadano nella giusta direzione,
attiviamole immediatamente perché, se tutto è fermo, in attesa di
questo atto deliberativo - e poi da lì dovranno cominciare ancora
le selezioni e quant'altro per reperire questo personale -,
rischiamo davvero di arrivare fuori tempo massimo.
L'ultima considerazione che voglio fare è quella legata al
discorso del SISPREG 2014 perché comunque è un'altra delle note
dolenti perché a ogni PRA viene scritto che, sulla base delle
esigenze emergenti, si prevede l'attivazione di un intervento
locale che ne assicuri il completamento relativamente ai sistemi di
reportistica e quant'altro. Questo SISPREG è nato con impegno
finanziario, andate a vedere, perché, tra l'altro, nell'ultimo PRA
ci mettete risorse finanziarie mica da ridere, ecco, è nato come un
impegno di poco meno di 60 mila euro, i motivi erano: "
non
vogliamo affidare al sistema operativo del Piemonte perché costa
troppo caro, affidiamo direttamente alla partecipata
regionale
", ma provate a fare i conti dell'ammontare
adesso perché siamo passati da 60 a circa 600-700 mila euro, per
cui bisogna fare attenzione a queste cose! Lo dico perché penso
che, se qualcosa non funziona, non è che possiamo continuare ad
alimentare il mulino e non risolvere i problemi. Noi voteremo
convintamente questa mozione perché un qualcosa dovrà essere detto
all'interno di questa commissione, che dovrà valutare cosa
effettivamente è stato fatto, cosa è necessario fare e capire se
gli interlocutori, che sono stati identificati a suo tempo, sono
interlocutori credibili e che comunque hanno la possibilità di
risolvere una serie di problematiche, perché, l'ho detto, e non
voglio ripetere quello che ho già detto nell'interpellanza, ma non
è che questa sia una cosa che ci cade dall'alto, all'improvviso,
era purtroppo un disimpegno annunciato.
Presidente
- Ci sono altre richieste di intervento?
Possiamo chiudere la discussione generale. Per la replica, la
parola all'Assessore Bertschy.
Bertschy (UVP)
- Intanto ringrazio la collega Russo
perché nella presentazione della sua iniziativa e anche
nell'illustrazione porta in aula sempre quello che è necessario a
tutti noi per fare un buon lavoro: una fase di studio e
un'attenzione alla proposta che ci mette in condizione di capire un
problema e di poterlo affrontare per la natura del lavoro che
dobbiamo fare qua: cercare di dare qualche soluzione ai problemi.
Ringrazio i colleghi Pulz e Gerandin, che sono intervenuti, il
collega Gerandin ha dato continuità all'iniziativa prodotta nello
scorso Consiglio. Noi accetteremo questa iniziativa perché è
doveroso in termini politici, amministrativi approfondire, con il
tempo che sarà dato in commissione, tutte le questioni che avete
analizzato, sollevato e portato qui in aula perché deve essere
fatta un'azione trasparente di restituzione dell'informazione alla
popolazione, ancor prima che a tutti noi. Stiamo parlando di una
strategia che è stata messa in campo in questo settennio con delle
cospicue risorse: 55 milioni di euro per il Fondo sociale,
composto, come tutti sappiamo, con 50% di finanziamenti che
derivano dalla Comunità europea e tutto il resto diviso tra fondo
statale e fondo regionale, però un programma che nei suoi obiettivi
doveva e deve risolvere e affrontare delle criticità presenti nella
nostra comunità in termini di occupazione, di formazione, gli assi
che sono stati identificati e bene elencati.
Sono quindi assolutamente d'accordo a venire in commissione, io
direi anche ad affrontare in commissione i temi in maniera
ordinata, perché, come diceva il collega Gerandin, l'aspetto
informatico ha una sua importanza, come ha una sua importanza
l'organizzazione amministrativa che era stata pensata allora e che
poi PRA dopo PRA avrebbe dovuto cercare di risolvere i problemi,
fino ad arrivare a quello approvato pochi giorni fa dopo una lunga
discussione in Giunta, perché abbiamo cercato di non approvare
l'ennesimo PRA, ma di tentare di dare delle risposte nei prossimi
mesi e quindi SISPREG, organizzazione amministrativa e poi io direi
in maniera chiara anche obiettivi di spesa. Avere a disposizione
delle risorse su degli assi comporta fare un'analisi dei bisogni
molto seria per fare sì che le risorse, una volta che i bandi che
vengono prodotti per utilizzare le risorse che sono previste nei
vari assi, poi vengano utilizzate. Noi abbiamo un bando, proprio
negli scorsi giorni lo stavamo analizzando, è un bando che aveva
circa 15 milioni di euro a disposizione, ad oggi il 30% di quelle
risorse non sono state utilizzate e non perché non sono state messe
a bando, ma perché le misure previste per l'utilizzo di questa
importante risorsa non hanno visto la produzione di sufficienti
progetti e anche i progetti proposti non hanno centrato gli
obiettivi, tanto che sono stati fatti tagli significativi nella
loro valutazione.
Credo che, se vogliamo fare un lavoro serio per provare a
risolvere i problemi per questa programmazione, ma soprattutto per
impostare un lavoro importante per la prossima programmazione,
dobbiamo analizzare tutti questi aspetti. Da parte mia, di tutte le
strutture dirigenziali e del Governo quindi c'è la volontà di fare
insieme alla commissione questo percorso di valutazione, cercando
però di non perdere del tempo, abbiamo necessità di continuare a
produrre in questa prima parte dell'anno tutte le decisioni e le
azioni che ci possano permettere di contenere le criticità che per
tutto il 2019 vivremo. Purtroppo la situazione - l'ho detto la
scorsa volta, ma non per creare ancora più preoccupazione - in
questo momento è molto grave. Tra l'altro, abbiamo avuto una
riunione proprio negli scorsi giorni con l'autorità d'
audit
,
presente il Ministero e quindi il controllo superiore a livello
nazionale, il Presidente dell'ANPAL con le nostre strutture di
autorità e gestione, dove devo dire anche in maniera molto positiva
e costruttiva da parte di chi è venuto a fare una verifica su
quello che sta succedendo in Valle d'Aosta sono state affrontate un
po' tutte le criticità e anche è stato fatto un tentativo di
cominciare a mettere in piedi qualche azione, che potrà permettere,
speriamo, di andare a risolvere qualche problema, comunque il 2019
sarà un anno molto difficile per noi.
Da parte nostra, dopo avere fatto alcune valutazioni in questi
primi 60 giorni, a breve porterò in Giunta la costituzione di un
gruppo tecnico con un obiettivo molto preciso, composto dagli enti
di formazione e dai nostri dirigenti, dal dirigente del DIT
(dipartimento innovazione e agenda digitale) per cercare di andare
ad approfondire anche la valutazione delle direttive che abbiamo in
Valle d'Aosta, perché qualcosa anche rispetto a questo non ha
funzionato, rispetto alle direttive a livello nazionale, e vogliamo
mettere tutti i soggetti che intorno alle direttive poi fanno il
loro lavoro a fare delle valutazioni per avere nel più breve tempo
possibile una proposta di modifica di queste direttive in senso
positivo evidentemente. Il gruppo tecnico che formeremo con
delibera di Giunta avrà un tempo di lavoro entro il quale produrre
questo documento e formeremo in seguito un gruppo di lavoro
permanente, invece, che potrà seguire l'attuazione delle scelte che
saranno fatte. Da parte nostra quindi c'è l'
okay
a venire in
commissione, anche nel più breve tempo possibile, chiederei al
Presidente di commissione di organizzare un calendario dei lavori
in modo che possiamo portare, oltre le informazioni che ritenete,
anche dei documenti affinché si possa fare tutti un lavoro serio
per migliorare questa situazione della quale non possiamo che
essere tutti, da un lato, dispiaciuti, ma anche molto preoccupati
perché non è né una bella immagine e neanche un bel modello
amministrativo in un momento in cui le risorse servono. In tutto
questo voglio anche dire che la cosa che dispiace ancora di più che
ci sono anche enti di formazione che attendono di essere pagati
ormai da molto tempo. Oltre a non avere speso tutti i soldi, quindi
abbiamo speso dei soldi e quei soldi che abbiamo speso chi li
dovrebbe incassare è lì ad aspettare che noi concludiamo i nostri
lavori. Senza dare responsabilità a chi sta lavorando, che sta
cercando di fare il massimo, ma con la massima responsabilità
cercare di fare tutti meglio, stiamo cercando di fare giorno dopo
giorno tutto quello che serve per migliorare la situazione.
Presidente
- La parola alla collega Russo.
Russo (M5S)
- Assolutamente la proposta di portare la
questione del Fondo sociale europeo e la questione in realtà anche
del FESR non ha assolutamente l'obiettivo di perdere tempo, anzi,
ma di sapere, come ha detto lei bene, in modo chiaro che cosa sta
avvenendo, che cosa non è andato nell'utilizzo e cosa si intende
fare, quindi questo è l'unico nostro obiettivo, cercheremo
sicuramente tutti i Consiglieri di essere molto snelli anche nella
richiesta di domande che non devono essere assolutamente
pretenziose, ma proprio di analisi di quello che c'è. Secondo noi,
i tre obiettivi più importanti sono - lo voglio ribadire -: creare
una cultura amministrativa che è legata proprio all'utilizzo dei
fondi, la formazione continua del personale e investire
sull'europrogettazione. Questi sono gli aspetti più importanti che
possono aiutarci a capire come si può andare nella direzione
dell'utilizzo dei fondi.
Un'ultima precisazione - e probabilmente adesso farò
un'affermazione banale, però mi sento veramente di farla -: abbiamo
la possibilità di avere delle risorse finanziarie, ce le abbiamo lì
e quindi dobbiamo assolutamente, come priorità, fare di tutto per
utilizzarle.
Presidente
- La parola al collega Bertin.
Bertin (RC-AC)
- Soltanto per dichiarazione di voto
riguardo a questa mozione che mi pare un momento utile per
affrontare una questione importante riguardante i fondi europei,
siamo in una situazione in cui i finanziamenti vengono sempre a
diminuire, sono sempre più strategici dal punto di vista
finanziario e non solo. È importante anche creare quelle
condizioni, cui accennava la collega Russo, per avere una struttura
burocratica in grado di sfruttare appieno queste risorse, che
possono servire a generare ricchezza sul nostro territorio. Questa
mozione pertanto è assolutamente utile per conoscere meglio questi
aspetti e avrà il nostro voto favorevole.
Presidente
- La parola all'Assessore Bertschy.
Bertschy (UVP)
- Nella risposta mi sono dimenticato,
rispetto a una cosa importante che è stata detta
nell'illustrazione, relativa all'utilizzo delle risorse del Fondo
sociale europeo da parte dell'Amministrazione regionale... per
esempio, delle istituzioni scolastiche. Con la collega in Giunta
Chantal Certan abbiamo parlato anche di questo aspetto perché
effettivamente nel campo dell'istruzione ci sono risorse ma diventa
sempre più difficile per l'istituzione scolastica, anche perché
l'organico amministrativo, oltre a essere limitato a poca
conoscenza, come alcune strutture dell'Amministrazione regionale,
dell'utilizzo dei fondi, quindi su questo bisognerà trovare il modo
per, da un lato, cercare di formare le persone a questo scopo e a
quest'obiettivo e, dall'altro, trovare misure organizzative,
compreso l'utilizzo della assistenza tecnica, che è quella parte
residuale, che si può usare in maniera percentuale per realizzare i
progetti per fare sì che non avvenga, com'è successo purtroppo in
alcune occasioni, che si accantonano risorse del Fondo sociale e si
utilizzano risorse fresche del bilancio regionale. È quindi anche
questo un obiettivo importante da mettere in campo e da raggiungere
nel prossimo periodo.
Presidente
- Possiamo mettere in votazione? La votazione
è aperta. La votazione è chiusa.
Presenti: 31
Votanti: 31
Favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK