Consiglio Regionale della Valle d'Aosta - Oggetto del Consiglio n. 526 del 6 maggio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Aeroporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 526 del 6 maggio 2009 - Resoconto
OGGETTO N. 526/XIII - Interrogazione: "Lavori di allungamento
della pista dell'Aeroporto Corrado Gex".
Interrogazione
Ricordato che nel febbraio 2008 l'allora Presidente della
Regione, Onorevole Luciano Caveri, aveva indicato come data di
consegna dei lavori di allungamento della pista dell'aeroporto
Corrado Gex di Saint-Christophe il mese di maggio 2009;
Vista la deliberazione della Giunta regionale n. 619 del 2009
che procede all'approvazione di una perizia suppletiva e di
variante ai lavori di allungamento della pista di volo, resasi
necessaria in quanto "nel corso dei lavori è emerso che quasi
ovunque lo spessore degli strati in conglomerato bituminoso della
pavimentazione esistente è risultato significativamente minore di
quanto previsto in progetto e che la composizione del misto
granulare di sottofondo si è rivelata "naturale" e non
"stabilizzata", con conseguenti valori di portanza inferiori a
quelli attesi ed inadeguati rispetto agli abituali standard
tecnologici delle infrastrutture di volo";
Sottolineato che, così come specificato dai progettisti nella
relazione trasmessa dalla AVDA, il progetto si era basato sui dati
contenuti nel rapporto, fornito dall'Amministrazione regionale
nell'aprile 2004, risultato di un'estesa analisi diagnostica,
fondata su alcuni carotaggi e numerosi sondaggi indiretti;
Evidenziato che, come emerge dalla perizia suppletiva e di
variante ai lavori, l'opera subirà un aumento di conto complessivo
presunto di euro 824.948,50;
i sottoscritti Consiglieri regionali
Interrogano
gli Assessori competenti per sapere:
1) a quanto ammontano le spese sostenute dall'amministrazione
regionale per il rapporto sopraccitato e se si ravvisano
responsabilità per effetto sull'inadeguatezza dello stesso;
2) entro quanto tempo si ritiene possano concludersi i lavori
di allungamento della pista dell'aeroporto Corrado Gex.
F.to: Bertin - Giuseppe Cerise - Chatrian - Louvin - Patrizia
Morelli
Président
- Collègues, pour ce qui est des objets
inscrits aux points n° 23.1 et n° 24.1, évidemment il y aura là le
nouveau texte prédisposé par la V
e
Commission résultant
du coordonnement du projet de loi n° 23 et de la proposition de loi
n° 22, sur cet argument ont été déposés les suivants amendements:
un amendement par l'Assesseur Laurent Viérin, 3 amendements par les
Conseillers Louvin et Patrizia Morelli et un amendement par Il
Popolo della Libertà; a été déposé aussi le rapport du Conseiller
Bertin sur la proposition de loi n° 2 inscrite à l'objet n° 24.
La parole à l'Assesseur au tourisme, aux sports, au commerce et
aux transports, Marguerettaz.
Marguerettaz (UV)
- Grazie, Presidente. Questo atto
ispettivo ha due punti: nel primo punto si chiede
"a quanto
ammontano le spese sostenute dall'Amministrazione regionale per il
rapporto e se si ravvisano responsabilità per effetto
sull'inadeguatezza dello stesso"
, a questo riguardo è stata
predisposta la risposta dall'Assessorato dei lavori pubblici
articolata in questi termini.
L'ENAC (Ente nazionale per l'aviazione civile) il 3 giugno 2002
diramava una direttiva indirizzata ai gestori aeroportuali nella
quale richiedeva l'acquisizione dei dati tecnici geometrici e
strutturali delle infrastrutture di volo, di circolazione e sosta
degli aeromobili e delle aree di sicurezza degli aeroporti. Su
richiesta della società di gestione dell'Aeroporto Corrado Gex,
allora Air Vallée, la Regione incaricava l'ing. Serafino Pallu di
svolgere la predetta indagine nell'ambito dell'incarico di
rielaborazione e aggiornamento del progetto esecutivo relativo
all'allungamento della pista aeroportuale e alla relativa
illuminazione, affidatogli con deliberazione della Giunta regionale
del 10 aprile 2000. Il professionista incaricato provvedeva a
richiedere quattro preventivi a ditte specializzate nel settore
sulla base del disciplinare tecnico tipo dell'ENAC e, in relazione
all'offerta più vantaggiosa, si avvaleva per l'esecuzione delle
suddette verifiche e indagini della ditta SIPROMA S.r.l. con sede
in Fiano Romano. L'importo della prestazione ammontava a netti euro
41.400 per un complessivo - IVA al 10% - di euro 49.680. Nel mese
di aprile 2004, a seguito della conclusione dei lavori relativi
all'impianto di illuminazione notturna, la società SIPROMA
provvedeva alla verifica delle infrastrutture di volo, di
circolazione e sosta degli aeromobili e delle infrastrutture di
sicurezza, nonché alla verifica idraulica della rete di smaltimento
delle acque. Tali indagini sono consistite nelle seguenti attività:
rilievo ed elaborazione delle stratigrafie, indagini di regolarità
superficiale, indagini per il rilievo delle caratteristiche di
portanza delle pavimentazioni e delle strisce di sicurezza,
caratterizzazione delle conduzioni strutturali e classificazione
dell'infrastruttura in relazione al volume di traffico previsto con
la sigla ACN/PCN, prove geognostiche quali carotaggi nella misura
di 10 e prove penetrometriche dinamiche nella misura di 18. Con la
nota del 19 aprile 2004 il progettista provvedeva a consegnare le
copie della relazione tecnica della ditta SIPROMA attestandone la
conformità al disciplinare tecnico dell'ENAC. La predetta indagine,
oltre a rispondere alla richiesta dell'ENAC, assolveva altresì alla
necessità di disporre di dati orientativi utili per l'aggiornamento
della progettazione esecutiva delle opere di allungamento della
pista dell'aeroporto, dei dati tecnici e strutturali relativi alle
infrastrutture aeroportuali medesime. La predetta documentazione
veniva quindi messa a disposizione del professionista ing. Carlo
Criscuolo con studio in Roma, incaricato della revisione della
progettazione preliminare e della progettazione definitiva ed
esecutiva per la realizzazione dei lavori di allungamento della
pista ed estensione dell'impianto luci dell'Aeroporto Corrado Gex,
deliberati il 14 marzo 2005 con deliberazione n. 735 in conformità
al
masterplan
approvato nel mese di giugno 2004. A tutt'oggi
sono in corso approfondimenti da parte degli uffici del
Dipartimento opere pubbliche riguardanti la sostanziale correttezza
dei dati contenuti nell'indagine SIPROMA e il loro utilizzo
nell'elaborazione della progettazione esecutiva. Dalla relazione
conclusiva SIPROMA emerge in particolare che le condizioni di
regolarità della pista di volo, della via di rullaggio e dei
raccordi risultano complessivamente mediocri, con la presenza di
irregolarità diffuse su tutti gli allineamenti. Tuttavia le
indagini di portanza condotte con riferimento temporale di 10 anni
e riferite alla modesta entità del traffico presente hanno messo in
luce una situazione soddisfacente con esclusione del piazzale
aeromobili. La relazione evidenziava tuttavia una criticità della
portanza del sottofondo diffusa su tutto il sedime aeroportuale.
L'attività delle strutture tecniche del Dipartimento opere
pubbliche, che hanno provveduto ad effettuare opportuni
sopralluoghi in sito, è diretta ad individuare l'utilizzo dei dati
emergenti dal rapporto SIPROMA da parte del progettista incaricato
nella regione della progettazione; questo è per dare il quadro dei
vari passaggi.
Per quanto attiene la seconda domanda:
"entro quanto tempo si
ritiene possano concludersi i lavori di allungamento della pista
dell'aeroporto Corrado Gex"
, sulla base dei termini
contrattuali, l'ultimazione dei lavori è prevista per il 9 novembre
2009, ciò tenendo conto della consegna dei lavori avvenuta il 5
settembre 2008, della durata originaria dei lavori di 300 giorni e
della sospensione dei lavori nella stagione invernale dei 100
giorni e degli interventi addizionali previsti dalla perizia
suppletiva e di variante: 30 giorni. Questi 30 giorni quindi sono
collegati alla perizia suppletiva, la sospensione invernale dei 100
giorni, tenuto conto dei 300 giorni previsti... questa è la data
puntuale che contrattualmente è stabilita.
Président
- La parole au Conseiller Bertin.
Bertin (VdAV-R)
- Prendiamo atto che aprirà a novembre,
le previsioni fatte si vede che erano ottimistiche... per la
campagna elettorale...
(interruzione di un Consigliere, fuori microfono)
... quelle fatte in precedenza, lo scorso anno. A quanto pare, è
costato 50mila euro e non avete ancora stabilito la validità di
questa perizia, mi sembra, visto quanto tempo è passato, che vi sia
stato un certo ritardo nell'agire in questo senso. Rimane il fatto
che complessivamente questa opera costerà 1,5 miliardi di vecchie
lire in più, facendo crescere ancora di più le perplessità su
questa operazione che già di per sé da un punto di vista economico
finanziario, a mio avviso, non sta in piedi e che comunque non
porterà dei grandissimi benefici alla Regione, almeno da come è
stato progettato e si intende portare avanti. Prendiamo pertanto
atto di questo ulteriore aumento dei costi di tale progetto.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK