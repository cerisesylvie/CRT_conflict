Consiglio Regionale della Valle d'Aosta - Oggetto del Consiglio n. 804 del 6 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
SANITÀ VETERINARIA E ZOOTECNIA
Sanità veterinaria
Precedente
Successivo
Resoconto integrale del dibattito dell'aula
Oggetto del Consiglio n. 804 del 6 luglio 1994 - Resoconto
OGGETTO N. 804/X - Disegno di legge: "Istituzione del
servizio veterinario regionale. Modifiche alla dotazione organica
dei posti e del personale dell'amministrazione regionale, alla
legge regionale 28 luglio 1956, n. 3 (Norme sull'ordinamento dei
servizi regionali e sullo stato giuridico ed economico del
personale della regione), e successive modificazioni ed
integrazioni, ed alla legge regionale 11 maggio 1981, n. 24 (Norme
per l'esercizio delle funzioni amministrative in materia
veterinaria ed il riordino dei servizi veterinari ai sensi degli
articoli 16 e 32 della legge 23 dicembre 1978, n. 833)".
Articolo 1 - (Istituzione)
1. La Regione autonoma Valle d'Aosta, in forza delle competenze
attribuitele dall'articolo 2, comma primo, lett. a) e d), e
dall'articolo 3, comma primo, lett. l), della legge costituzionale
26 febbraio 1948, n. 4 (Statuto speciale per la Valle d'Aosta) e
dall'articolo 38 del decreto del Presidente della Repubblica 22
febbraio 1982, n. 182 (Norme di attuazione dello statuto speciale
della regione Valle d'Aosta per la estensione alla regione delle
disposizioni del D.P.R. 24 luglio 1977, n. 616 e della normativa
relativa agli enti soppressi con l'articolo 1-bis del disegno di
legge 18 agosto 1978, n. 481, convertito nella L. 21 ottobre 1978,
n. 641), istituisce il Servizio veterinario regionale.
Articolo 2 - (Servizi)
1. A decorrere dalla data di entrata in vigore della presente
legge, il Servizio della sanità dell'Assessorato della sanità ed
assistenza sociale assume la denominazione di Servizio della sanità
e tutela sanitaria dell'ambiente.
Articolo 3 - (Servizio veterinario regionale: attribuzioni)
1. Il Servizio veterinario regionale è istituito nell'ambito del
Servizio della sanità e tutela sanitaria dell'ambiente
dell'Assessorato della sanità ed assistenza sociale.
2. Al Servizio della sanità e tutela sanitaria dell'ambiente,
oltre ai compiti di cui all'articolo 35 della legge regionale 21
maggio 1985, n. 35 (Modificazioni ed integrazioni alle norme
sull'ordinamento dei servizi regionali e sullo stato giuridico ed
economico del personale della Regione Approvazione delle nuove
tabelle organiche dei posti e del personale dell'Amministrazione
regionale), fanno capo anche le seguenti attribuzioni svolte per il
tramite del Servizio veterinario regionale:
a) programmazione, indirizzo, verifica e coordinamento delle
funzioni di competenza veterinaria sulla base delle leggi nazionali
e regionali e delle direttive di programmazione impartite dalla
Giunta regionale;
b) necessari collegamenti con tutte le amministrazioni nazionali
ed internazionali, con l'Unità sanitaria locale della Valle
d'Aosta, con l'Istituto zooprofilattico sperimentale del Piemonte,
Liguria e Valle d'Aosta, con gli altri settori dell'Amministrazione
regionale e con altri enti ed istituzioni (Ordine veterinari,
organizzazioni sindacali, associazioni e organizzazioni degli
allevatori, dei produttori, dei trasformatori e dei
consumatori);
c) raccolta, elaborazione e gestione dei dati statistici
relativi all'attività svolta dal Servizio di igiene, sanità
pubblica ed assistenza veterinaria dell'Unità sanitaria locale
della Valle d'Aosta;
d) predisposizione del tariffario per gli accertamenti e le
indagini in materia di igiene, sanità e polizia veterinaria
espletata a favore di privati dai servizi, presidi e strutture
dell'Unità sanitaria locale della Valle d'Aosta; e) attività
istruttoria, tecnica e amministrativa delle ordinanze contingibili
ed urgenti in materia di polizia veterinaria interessanti il
territorio di più comuni da adottarsi dal Presidente della Giunta
ai sensi dell'articolo 4 della legge regionale 11 maggio 1981, n.
24 (Norme per l'esercizio delle funzioni amministrative in materia
veterinaria ed il riordino dei servizi veterinari ai sensi degli
articoli 16 e 32 della legge 23 dicembre 1978, n. 833); f)
promozione dell'aggiornamento tecnico-veterinario; g) consulenza
tecnica al servizio competente ad istruire le pratiche relative ai
ricorsi amministrativi in materia veterinaria; h) predisposizione
dei piani straordinari di intervento.
3. Nell'esercizio delle funzioni di cui al comma 2 il Servizio
veterinario regionale può avvalersi della collaborazione del
Servizio di igiene, sanità pubblica ed assistenza veterinaria
dell'Unità sanitaria locale della Valle d'Aosta.
Articolo 4 - (Organico e funzioni amministrative)
1. Per l'espletamento delle attività connesse con l'attuazione
della presente legge e delle attività amministrative demandate al
Servizio della sanità dalla legislazione vigente, la dotazione
organica dell'Amministrazione regionale è aumentata di una unità,
con l'istituzione di n. 1 posto di direttore del Servizio
veterinario regionale (ruolo del personale tecnico - qualifica
vice-dirigenziale) e assegnato al medesimo servizio.
2. Il numero 17 del comma 2 dell'articolo 78 della legge
regionale 28 luglio 1956, n. 3 (Norme sull'ordinamento dei servizi
regionali e sullo stato giuridico ed economico del personale della
Regione), e successive modificazioni ed integrazioni, è sostituito
dal seguente:
"17. Diploma di laurea in medicina veterinaria:
-direttore del Servizio veterinario regionale."
3. Alla copertura del posto di direttore del Servizio
veterinario regionale si provvede mediante concorso pubblico, per
titoli ed esami.
4. Nelle more dell'espletamento del concorso di cui al comma 3 e
della nomina del vincitore, l'Amministrazione regionale, per il
funzionamento del servizio di nuova istituzione, si avvale del
disposto di cui all'articolo 36, comma 3, della legge regionale
35/1985.
Articolo 5 - (Modificazione ed abrogazione di norme)
1. L'articolo 9 della legge regionale 24/1981, è sostituito dal
seguente:
"Articolo 9 (Sostituzione del veterinario regionale, comunale e
consortile nelle commissioni, collegi e comitati)
1. Il veterinario regionale quale presidente o componente di
commissioni, collegi e comitati è sostituito dal direttore del
Servizio veterinario regionale.
2. Il veterinario comunale e quello consortile quali presidenti
o componenti di commissioni, collegi e comitati sono sostituiti dal
responsabile del Servizio di igiene, sanità pubblica ed assistenza
veterinaria dell'Unità sanitaria locale della Valle d'Aosta o, per
sua delega, da altro veterinario del Servizio."
2. L'articolo 10 della legge regionale 24/1981 è abrogato.
Articolo 6 - (Norme finanziarie)
1. L'onere derivante dall'applicazione della presente legge è
quantificato in lire 31.000.000 per l'anno 1994 ed in annue lire
62.000.000 a decorrere dall'anno 1995 e graverà sugli stanziamenti
già iscritti ai capitoli 30500 e 30501 del bilancio di previsione
per l'esercizio 1994 e successivi.
Presidente -
Ha chiesto la parola il relatore,
Consigliere Rini.
Rini (UV) -
Le poste de vétérinaire régional a été
supprimé aux termes de l'article 40 de la loi régionale n. 35 du 21
mai 1985, qui portait application de la loi régionale n. 24 du 11
mai 1981 et attribuait au service d'hygiène et d'assistance
vétérinaire de l'USL de la Vallée d'Aoste l'exercice des fonctions
en la matière non expressément réservées à l'Etat et aux Régions, y
compris les fonctions exercées auparavant par les bureaux du
vétérinaire régional.
La loi n. 24 prévoyait, en outre, le remplacement du vétérinaire
régional par le responsable du service d'hygiène et d'assistance
vétérinaire de l'USL de la Vallée d'Aoste, au sein des commissions,
conseils et comités.
Avec la suppression du poste de vétérinaire régional, les
attributions relatives à la matière sont donc exercées par le
personnel administratif de l'assessorat de la santé et de l'aide
sociale, qui a cherché, au cours de ces dernières années, de
remplir au mieux ses fonctions, sans réussir toutefois à assurer
une action administrative efficace, étant donné le nombre exigu de
personnel administratif et le manque de connaissances techniques
qui s'avèrent indispensables pour pouvoir disposer d'une efficace
organisation vétérinaire régionale.
Etant donné que ces carences ne concernent pas uniquement la
Vallée d'Aoste, mais aussi les autres régions italiennes, le 6 août
'92 le ministère de la santé a invité les régions à se doter de
personnel vétérinaire et administratif nécessaire afin d'assurer un
service sur le territoire, en mesure d'augmenter les bénéfices au
profit de la salubrité publique et la sauvegarde des productions
zootechniques en vue également du Marché commun; ces objectifs ne
peuvent être atteints que par l'organisation et la mise en route de
services vétérinaires à même d'oeuvrer avec énergie, cohésion et
flexibilité opérationnelle.
Le présent projet de loi entend donc instituer un véritable
service vétérinaire régional, avec un directeur titulaire du
doctorat en médecine vétérinaire et appartenant à la catégorie des
directeurs adjoints.
L'approbation du présent projet de loi permettrait en outre de
mettre fin à l'incohérence législative découlant du fait que dans
la loi régionale 35/85 il est question des services de la santé et
de la protection sanitaire de l'environnement, alors que dans
l'article 23 de la loi régionale 19/1992 ledit service est appelé
service de la santé.
Il serait donc procédé au rétablissement de la dénomination
originaire: Service de la santé et de la protection sanitaire de
l'environnement.
En ce qui concerne les articles du présent projet de loi:
l'article premier concerne la création du service vétérinaire
régional;
l'article 2 se limite à rétablir la dénomination originaire du
service;
l'article 3 attribue au service de la santé et de la protection
sanitaire de l'environnement les nombreuses et importantes
fonctions nécessaires, afin d'améliorer la qualité du service sur
le territoire, dans l'intérêt de la collectivité;
l'article 4 augmente d'une unité l'organigramme de
l'administration régionale avec l'introduction du poste de
directeur du service vétérinaire régional, en modifiant le point 17
du 2ème alinéa de l'article 78 de la loi régionale 3/1956;
l'article 5 apporte les modifications nécessaires à la loi
régionale 24/1981, afin que le présent projet de loi soit
applicable; l'article 6 enfin, quantifie la dépense dérivant de
l'application de la présente loi à lires 31 millions pour 1994 et à
lires 62 millions à compter de 1995.
Il est à souligner que le présent projet de loi a été soumis aux
organisations syndicales et à la catégorie qui ont exprimé un avis
favorable et jugé le projet de loi en question excellent et
nécessaire.
Presidente -
Ha chiesto la parola l'Assessore alla
sanità e assistenza sociale Vicquéry.
Vicquéry (UV) -
Simplement pour présenter
l'amendement à l'article 3, alinéa 2, point b), après le mot
"Amministrazioni" il faut insérer le mot "sanitarie", pour éviter
des confusions, car parler tout simplement de "tutte le
amministrazioni nazionali ed internationali" c'est exagéré.
Presidente -
É aperta la discussione generale.
Qualcuno chiede la parola?
 Se nessuno chiede la parola, si passa all'esame
dell'articolato.
Pongo in votazione l'articolo 1:
Presenti, votanti e favorevoli: 23
Presidente -
Pongo in votazione l'articolo 2:
Presenti, votanti e favorevoli: 23
Presidente -
All'articolo 3 c'è l'emendamento
presentato dall'Assessore Vicquéry che recita:
Emendamento - All'articolo 3, comma 2, punto b), dopo la parola
"Amministrazioni" è aggiunta la parola "sanitarie".
Pongo in votazione l'articolo 3 nel testo così emendato:
Articolo 3 - (Servizio veterinario regionale: attribuzioni)
1. Il Servizio veterinario regionale è istituito nell'ambito del
Servizio della sanità e tutela sanitaria dell'ambiente
dell'Assessorato della sanità ed assistenza sociale.
2. Al Servizio della sanità e tutela sanitaria dell'ambiente,
oltre ai compiti di cui all'articolo 35 della legge regionale 21
maggio 1985, n. 35 (Modificazioni ed integrazioni alle norme
sull'ordinamento dei servizi regionali e sullo stato giuridico ed
economico del personale della Regione Approvazione delle nuove
tabelle organiche dei posti e del personale dell'Amministrazione
regionale), fanno capo anche le seguenti attribuzioni svolte per il
tramite del Servizio veterinario regionale:
a) programmazione, indirizzo, verifica e coordinamento delle
funzioni di competenza veterinaria sulla base delle leggi nazionali
e regionali e delle direttive di programmazione impartite dalla
Giunta regionale;
b) necessari collegamenti con tutte le amministrazioni sanitarie
nazionali ed internazionali, con l'Unità sanitaria locale della
Valle d'Aosta, con l'Istituto zooprofilattico sperimentale del
Piemonte, Liguria e Valle d'Aosta, con gli altri settori
dell'Amministrazione regionale e con altri enti ed istituzioni
(Ordine veterinari, organizzazioni sindacali, associazioni e
organizzazioni degli allevatori, dei produttori, dei trasformatori
e dei consumatori);
c) raccolta, elaborazione e gestione dei dati statistici
relativi all'attività svolta dal Servizio di igiene, sanità
pubblica ed assistenza veterinaria dell'Unità sanitaria locale
della Valle d'Aosta;
d) predisposizione del tariffario per gli accertamenti e le
indagini in materia di igiene, sanità e polizia veterinaria
espletata a favore di privati dai servizi, presidi e strutture
dell'Unità sanitaria locale della Valle d'Aosta; e) attività
istruttoria, tecnica e amministrativa delle ordinanze contingibili
ed urgenti in materia di polizia veterinaria interessanti il
territorio di più comuni da adottarsi dal Presidente della Giunta
ai sensi dell'articolo 4 della legge regionale 11 maggio 1981, n.
24 (Norme per l'esercizio delle funzioni amministrative in materia
veterinaria ed il riordino dei servizi veterinari ai sensi degli
articoli 16 e 32 della legge 23 dicembre 1978, n. 833); f)
promozione dell'aggiornamento tecnico-veterinario; g) consulenza
tecnica al servizio competente ad istruire le pratiche relative ai
ricorsi amministrativi in materia veterinaria; h) predisposizione
dei piani straordinari di intervento.
3. Nell'esercizio delle funzioni di cui al comma 2 il Servizio
veterinario regionale può avvalersi della collaborazione del
Servizio di igiene, sanità pubblica ed assistenza veterinaria
dell'Unità sanitaria locale della Valle d'Aosta.
Presenti, votanti e favorevoli: 24
Presidente -
Pongo in votazione l'articolo 4:
Presenti, votanti e favorevoli: 24
Presidente -
Pongo in votazione l'articolo 5:
Presenti, votanti e favorevoli: 24
Presidente -
Pongo in votazione l'articolo 6:
Presenti, votanti e favorevoli: 24
Presidente -
Pongo in votazione la legge nel suo
complesso:
Presenti, votanti e favorevoli: 26
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK