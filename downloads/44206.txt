Consiglio Regionale della Valle d'Aosta - Oggetto del Consiglio n. 1268 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1268 del 9 febbraio 2022 - Resoconto
OGGETTO N. 1268/XVI - Interpellanza: "Implementazione del
personale dell'Azienda USL della Valle d'Aosta operante presso lo
sportello dedicato alla scelta del medico di base in via Guido Rey
ad Aosta".
Bertin (Presidente) -
Punto n. 44 all'ordine del giorno.
Per l'illustrazione la consigliera Spelgatti, ne ha facoltà.
Spelgatti (LEGA VDA) -
Avevo ricevuto parecchie
segnalazioni in relazione alle code di ore, ore e ore agli
sportelli della USL per fare il cambio del medico di base. Siccome
anch'io dovevo fare questo cambio, ho deciso di andare di persona
in maniera tale da verificare la situazione. In effetti, sono
arrivata personalmente alle ore 08:00 e qualcosa del mattino e già
la coda arrivava alle ore 11:00; io sono passata dopo le ore 11:00,
figurarsi tutti quelli che sono arrivati dopo. In più c'era anche
una situazione effettivamente che mi era stata segnalata
all'interno, visto e considerato che ci sono pochi posti, fanno
sedere chiaramente poche persone, però era tutto spalancato per
arieggiare evidentemente, ma era una ghiacciaia, per cui c'erano le
signore che si lamentavano perché avevano la finestra aperta
dietro, effettivamente faceva freddo esattamente come all'esterno
e, sinceramente, starsene tre ore in quelle condizioni fa veramente
ammalare.
La domanda che mi pongo è: sapendo che questo problema non
succede una volta ogni tanto, ma sostanzialmente tutti i giorni le
condizioni sono queste, vedendo che ci sono altri due sportelli,
non ho la più pallida idea di che cosa si occupino e che cosa
facciano, però in tre ore in cui sono stata lì non è arrivata una
persona ai due sportelli a fianco, mi chiedo se esista la
possibilità di ottimizzare il servizio, eventualmente mettendo
delle ulteriori persone esattamente sullo stesso piano negli uffici
accanto dove non va nessuno spostando quegli uffici in altre
postazioni? Oppure trovare altre soluzioni per venire incontro alle
numerosissime persone che si rivolgono a quello sportello, pur
sapendo che c'è la possibilità di farlo tramite fascicolo sanitario
elettronico o quant'altro? Però di fatto sono tantissime le persone
che decidono per qualsiasi motivo, perché vogliono capire, perché
vogliono vedere la lista, di andarci personalmente e fatto sta che
la situazione è questa. Chiedo se c'è la possibilità di intervenire
in qualche maniera.
Presidente -
Per la risposta l'assessore Barmasse.
Barmasse (UV) -
Ovviamente abbiamo sentito l'azienda in
base anche alle sue sollecitazioni, quello che lei ha chiesto, il
numero di persone incaricate per tali mansioni e anche
eventualmente utilizzando gli operatori di altri sportelli allo
stesso piano. L'azienda USL ha risposto che l'ufficio scelte e
revoche di Aosta ha in dotazione tre sportelli attivi, al fine di
dare risposte alle esigenze della popolazione. Inoltre, l'azienda
evidenzia che per tali attività ci sono dei percorsi alternativi
alla pratica in presenza, che vengono comunicati anche dall'ufficio
convenzioni nazionali, come la richiesta tramite fascicolo
sanitario elettronico, oppure la richiesta tramite
mail
o
PEC.
Quanto alla proposta di implementare il personale, l'azienda USL
spiega che non è possibile procedere con l'utilizzo di risorse
aggiuntive provenienti da altri uffici presenti al piano, in quanto
tali risorse sono afferenti a strutture diverse che, pur dovendo
gestire un minor afflusso di pubblico, sono tuttavia molto
impegnate nella gestione di attività di retrosportello legate
all'assistenza integrativa protesica.
Questa è la risposta che ci ha dato l'azienda su questo tipo di
problematica e sulle sollecitazioni che lei ci ha fatto.
Presidente -
Per la replica la consigliera Spelgatti.
Spelgatti (LEGA VDA) -
La risposta mi lascia estremamente
perplessa perché so anch'io, e l'ho già detto in premessa, che
esistono delle possibilità di canali alternativi, ma siccome
moltissime persone mi hanno riferito di questa situazione a quegli
sportelli e avendolo voluto verificare io di persona, avendo dovuto
fare la stessa cosa ho detto: vado lì di persona. È chiaro che nel
momento in cui bisogna aspettare un'intera mattinata al freddo, in
piedi per poter accedere allo sportello, qualcosa non funziona. Una
soluzione bisogna comunque trovarla, perché se fosse una situazione
sporadica sarebbe un conto, ma visto e considerato che c'è un tale
afflusso tutti i santi giorni, la situazione in qualche maniera va
affrontata.
Si dice che ci sono tre sportelli, quella mattina lì ad esempio
ce ne erano attivi soltanto due, ma al di là di questo, anche
fossero tre, quello che mi viene segnalato, al di là di quello che
ho visto io personalmente, è che tale situazione si ha tutti i
giorni. Qualcosa comunque bisogna fare, anche perché non mi pare
che sia un lavoro così difficile e che non possa essere aggiunta
qualche altra unità di personale, eventualmente aprendo altri
sportelli e spostando le persone che svolgono attività di
retrosportello a sportelli sullo stesso piano dove vanno pochissime
persone. Credo che una soluzione abbastanza semplice da trovare
debba essere adottata, se c'è un tale afflusso di persone e un tale
intasamento tutti i santi giorni e si vive tutti i giorni quella
situazione. Non mi pare un lavoro così complesso quello di
scegliere il medico di base e formare del personale. Eventualmente,
se anche non ce n'è da destinare a quello, non mi sembra
un'attività così complicata e fare degli spostamenti di uffici non
mi sembra anche lì una cosa così complicata.
Qualcosa comunque bisogna fare, perché non è accettabile e non
va bene neanche rispondere "sì, ma si può fare anche diversamente",
perché se tutti i santi giorni comunque ci sono così tante persone
che vanno per mille ragioni differenti, di fatto è una situazione
che l'azienda deve per forza affrontare per dare una risposta ai
cittadini, che per le mille ragioni diverse decidono di andare allo
sportello e non di passare tramite fascicolo sanitario o
quant'altro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK