Consiglio Regionale della Valle d'Aosta - Oggetto del Consiglio n. 291 del 25 gennaio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 291 del 25 gennaio 1989 - Resoconto
OGGETTO N. 291/IX - MODALITA' E TEMPI DI ATTUAZIONE DELLA
CONVENZIONE REGIONE-SIP-RAI PER LO SVILUPPO DELLE INFRASTRUTTURE
DELLE TELECOMUNICAZIONI E DELLA RADIO DIFFUSIONE, NONCHE' DELLE
TECNOLOGIE DI TRATTAMENTO DELL'INFORMAZIONE.
(Interpellanza).
PRESIDENTE:
Do lettura dell'interpellanza presentata dai
Consiglieri Tonino e Mafrica:
INTERPELLANZA
In data 19 maggio 1988 la Regione ha stipulato una convenzione
con la SIP e la RAI per sviluppare le infrastrutture delle
telecomunicazioni e della radiodiffusione, nonché le tecnologie di
trattamento dell'informazione, quali strumenti di sviluppo e di
ottimizzazione dei servizi offerti al pubblico.
Tale convenzione prevede una cooperazione tra RAI e Regione per
la progressiva introduzione da parte della RAI del servizio di
Televideo regionale.
In considerazione della grande importanza che il servizio di
Televideo può rivestire, per completare l'informazione regionale e
per arricchire di un moderno strumento l'offerta turistica
valdostana, i sottoscritti Consiglieri regionali
INTERPELLANO
la Giunta regionale per conoscere le intenzioni della stessa in
merito alle modalità e ai tempi di attuazione della soprariportata
convenzione, al fine di realizzare in tempi brevi il servizio di
Televideo regionale.
PRESIDENTE:
Ha chiesto di parlare il Consigliere Tonino,
ne ha facoltà.
TONINO (PCI): In data 19 maggio 1988 la Regione ha stipulato una
convenzione con la SIP e la RAI per sviluppare le infrastrutture
delle comunicazioni, comunemente chiamato progetto Regione
cablata.
All'interno di questa convenzione è prevista la progressiva
introduzione da parte della RAI di un servizio di televideo
regionale.
Ricordo all'ultima conferenza regionale sui trasporti e sulle
comunicazioni che quell'impegno fu presentato con grande rilievo.
In data 13 maggio 1988, nell'approvare lo schema della convenzione,
la Giunta regionale ha anche approvato uno studio, una introduzione
alla convenzione, dove è scritto che fra i programmi di medio
periodo occupa uno spazio particolare questo progetto del televideo
regionale, nel senso che - non ne conosco i contenuti ma leggo
testualmente -
"è stato realizzato un piano di fattibilità per
la Valle d'Aosta, in cui è emersa la possibilità di iniziare un
servizio sperimentale che, progressivamente incrementato, potrà
giungere a regime entro pochi mesi, con una propria redazione
regionale. Vengono concordati con la Regione autonoma Valle d'Aosta
i contenuti e le aree informative del servizio, le rubriche
stagionali per il turismo, notiziari in francese ed in altre
lingue, spazi a disposizione delle istituzioni... a tale scopo
viene istituito un collegamento speciale".
Ora, sempre da quella relazione si apprende che la RAI ha
inserito nei suoi programmi di sviluppo la realizzazione di alcune
esperienze di televideo regionali, dotati di informazioni che siano
complementari rispetto al televideo nazionale e prodotti da
redazioni appositamente costituite presso le sedi regionali. Si
tratta della possibilità di disporre di circa 700 pagine, di cui
una gran parte aggiornate in tempo reale.
E' superfluo aggiungere - lo abbiamo solo accennato nella
interpellanza - l'importanza che può avere questo strumento ai fini
di un miglioramento e di un completamento della informazione locale
e ai fini di arricchire l'offerta turistica di questa Regione di un
moderno strumento di informazione; è una carta che a nostro avviso
deve essere giocata anche sul piano della qualità dell'offerta
turistica regionale.
Queste sono le ragioni per cui a nostro avviso un progetto di
questa natura dovrebbe essere realizzato in tempi brevi e
l'interpellanza chiede alla Giunta regionale di conoscere i tempi
di attuazione di questo progetto ed anche le modalità che si pensa
di stabilire nei rapporti fra la Regione e la RAI, la fine di poter
avere una redazione locale per la preparazione del televideo
regionale.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (UV):
Le problème qui a été soulevé par le
Conseiller Tonino est très important; depuis quelques mois on a
sollicité toute une série de rencontres aux divers niveaux pour
examiner les points qui font partie du programme Vallée d'Aoste
câblée.
C'est un programme qui reprend une exigence qui concerne soit le
point que le Conseiller a soulevé, soit toute une série
d'interventions, voire les communications téléphoniques, voire la
possibilité d'avoir un réseau de communications qui puisse être
amélioré dans l'ensemble de notre Région, ce qui représente une
aide très importante pour les entreprises qui viennent en Vallée
d'Aoste et qui ont l'exigence d'avoir des communications de plus en
plus liées à ces nouveaux instruments.
L'autre problème qui a déjà été soulevé de la part de M. Tonino
c'est le problème de l'information au niveau touristique. Je crois
que plusieurs d'entre nous ont déjà eu la possibilité
d'expérimenter soit ici qu'ailleurs ce système; là, pour examiner
les problèmes du point de vue technique avait été nommée une
Commission paritaire de l'Administration régionale, de la RAI, de
la SIP et de la SILT qui doit suivre la partie des réalisations
techniques, afin d'examiner jusqu'au bout les difficultés qui
existent encore. On avait signé cette convention (dont M. Tonino a
rappelé les détails) au mois de mai 1988; cette convention a été
reprise au moment où on a discuté le plan des télécommunications et
là on a expliqué quel était l'intérêt de l'Administration régionale
et surtout la possibilité de pouvoir concerter les programmes. Il
est très important de savoir le niveau d'information qu'on veut
donner, car il y a l'intérêt régional de faire connaître certains
détails concernant l'Administration et le système d'administrer au
point de vue touristique.
La Commission s'est déjà réunie à maintes reprises, on a nommé
pour le problème spécifique de Televideo une sous-commission qui
est en train de travailler pour arriver à une proposition
finale.
Il y a eu des entraves pas indifférentes; même au niveau de
programmes de la RAI c'est vrai qu'il existe cet engagement, le
problème c'est de voir quel est l'engagement au point de vue
financier. Nous avons aussi une convention pour ce qui est de
l'information du point de vue de la langue française, et alors
cette sous-commission est en train de travailler pour mettre
ensemble les divers points. Je crois que d'ici quelques temps elle
pourra donner un résultat définitif qui sera porté à l'attention du
Conseil. Donc, je crois que d'ici quelque temps je pourrai donner
les détails de la proposition définitive.
Je répète, c'est une intervention très importante mais on
voudrait analyser jusqu'au bout quel est l'engagement au point de
vue régional et surtout au point de vue financier. Pour le reste
l'Administration régionale est disposée à participer à cette
initiative.
PRESIDENTE:
Ha chiesto di parlare Consigliere Tonino, ne
ha facoltà.
TONINO (PCI):
Siamo favorevolmente impressionati dal fatto
che la Giunta voglia portare avanti questo progetto che è un
progetto importante. Segnaliamo il fatto che il tempo passa; siamo
perché sia accelerata la definizione e perché conoscendo quali
possono essere i tempi di una struttura come la RAI, la Regione sia
parte attiva nel sollecitare i lavori di questa subconcessione e la
definizione di un accordo.
In questi giorni sono comparsi su alcune televisioni private
(parlo di Tele Alpi e di Tele Saint-Vincent) già alcuni televideo
in forma sperimentale. Non abbiamo nessuna obiezione da fare
rispetto a questa sperimentazione, quello che ci interessa è che
sia fornito in quel settore un servizio qualificato e all'altezza
dei bisogni di una Regione come la nostra; in questo senso il
servizio e l'ente pubblico devono farsi carico della completezza,
della qualità dell'informazione e anche di far avere uno strumento
di questo tipo in tempi sufficientemente rapidi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK