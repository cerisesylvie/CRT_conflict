Consiglio Regionale della Valle d'Aosta - Oggetto del Consiglio n. 2040 del 6 giugno 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Autostrade e trafori alpini
Precedente
Successivo
Resoconto integrale del dibattito dell'aula
Oggetto del Consiglio n. 2040 del 6 giugno 2001 - Resoconto
OGGETTO N. 2040/XI Problematiche concernenti la riapertura
del Tunnel del Monte Bianco al traffico pesante.
(Interpellanza)
Interpellanza Preso atto della determinazione con cui le
associazioni ambientalistiche e (limitatamente alla Vallée de
l’Arve) le amministrazioni locali si oppongono con
tutte le loro forze alla riapertura del tunnel del Monte Bianco ai
T.I.R.;
Osservato che il Governo regionale ha accolto con pavida
rassegnazione le proposte tendenti a far circolare nuovamente i
mezzi pesanti nella nostra Regione, come se nulla fosse successo e
come se la Valle d’Aosta avesse per vocazione quella
di ridiventare un comodo corridoio da inquinare;
Evidenziato che la riapertura del tunnel ai T.I.R. rischia
concretamente di vanificare il condivisibile orientamento regionale
che si oppone all’ipotesi di un raddoppio del
traforo, che avrebbe conseguenze nefaste per
l’ambiente, per la sicurezza e per la salute dei
valdostani, per la nostra economia turistica;
Osservato, infatti, che, sia il Ministro competente in carica,
sia il Ministro "in pectore" del governo Berlusconi si sono
dichiarati favorevoli all’ipotesi di raddoppio;
i sottoscritti Consiglieri regionali
Interpellano
il Presidente della Regione per sapere:
1) perché l’Amministrazione regionale assiste
impotente alla riproposizione di ipotesi per un passaggio dei mezzi
pesanti sotto il tunnel praticamente illimitato, se si escludono i
modesti e assolutamente non decisivi limiti posti
all’interno del tunnel per ragioni di sicurezza;
2) quali interessi la Giunta intende difendere con la debole e
rassegnata posizione assunta;
3) se alla luce delle ultime dichiarazioni del rappresentante
del futuro governo italiano non ritiene di opporsi al passaggio dei
T.I.R. di portata superiore alle 28 tonnellate per impedire il
raddoppio del tunnel, che seguendo la logica del "partito dei
T.I.R." diventerà inevitabilmente "necessario".
F.to: Curtaz - Squarzino Secondina
Président
La parole au Conseiller Curtaz.
Curtaz (PVA-cU) Siamo ritornati spesso su questo tema e
ritorniamo anche in questa occasione perché ritengo che le
valutazioni che sono state fatte finora necessitino di ulteriori
chiarimenti e di ulteriori riflessioni.
Voglio fare un passo indietro nel ripercorrere la vicenda della
cosiddetta "regolamentazione" del passaggio dei TIR sotto il
Traforo del Monte Bianco.
Nella nostra Regione non si pone nessuna regolamentazione e
alcun problema, salvo per quei pochi ambientalisti che popolano
questa Regione, fino al marzo 1999, incidente in cui muoiono 49
persone. Improvvisamente il problema del trasporto privato su gomma
e quello in alternativa su rotaia diventano al centro del dibattito
politico.
Abbiamo assistito ad esponenti politici che per anni hanno
incentivato il passaggio indiscriminato dei TIR, raccogliendone
frutti sia in termini finanziari, che elettorali, diventare
improvvisamente paladini del trasporto su rotaia, con conversioni
tardive che possono insospettire, ma che abbiamo comunque accettato
di buon grado. Si è posto subito il problema della riapertura o
meno del tunnel ai mezzi pesanti.
In quest’aula abbiamo sempre detto tutti
unanimemente: apertura il più presto possibile ai mezzi leggeri,
qualcuno come noi era ed è contrario alla riapertura dei mezzi
pesanti sopra un certo tonnellaggio, qualche altro chiedeva una
regolamentazione, anzi in un primo tempo si parlava di
contingentamento, una parola che lasciava intravedere qualche
rigore in più, poi via via questa parola è sparita ed è rimasta la
parola "regolamentazione" che lasciava comunque intendere non
soltanto una limitazione ai fini della sicurezza, ma lasciava
intendere una riduzione programmata del transito dei TIR.
Ma anche questa cosa minimale è via via venuta meno tanto che
oggi il termine regolamentazione è rimasto in esclusivo riferimento
ai problemi di sicurezza interni al tunnel, ma non ha più nessuna
valenza per quanto riguarda la limitazione numerica del transito
dei TIR. Abbiamo definito ciò che è avvenuto in questo arco di
tempo e il ruolo che ha avuto, almeno ufficialmente, il Governo
regionale in questa vicenda come "pavida rassegnazione": nessuna
presa di posizione pubblica ufficiale contro i TIR, presentazione
in quest’aula da parte della maggioranza di ordini
del giorno assai generici che peraltro avrebbero potuto essere
condivisibili se poi avessero raggiunto dei risultati, ma
l’esito di queste timide prese di posizione per una
regolamentazione che non significasse soltanto maggior sicurezza è
stato praticamente nullo.
Sappiamo che quando riaprirà il tunnel, e non sarà nel settembre
del 2001 - mi sono anche stancato di fare interpellanze su questo
punto visti i continui rinvii, certamente per responsabilità del
Governo francese -, si chiuderà apparentemente questa vicenda: ci
sarà una regolamentazione interna per ragioni di sicurezza e poi il
transito del tunnel sarà illimitato. Risultato: la situazione sarà
identica a quella pre-incidente, cioè sulle strade della nostra
regione passerà ben che vada lo stesso numero di camion che è
passato negli ultimi anni.
Di fronte a questo dato non ho sentito levarsi voci di protesta,
né in quest’aula, né da parte delle forze politiche
che detengono il potere in questa Regione. Peraltro a me risulta in
qualche modo incomprensibile questa posizione, cioè non riesco a
capire quali siano le ragioni di questa arrendevolezza.
Si potrebbe anche pensare male, ma non so neanche di quale male
pensare, però è un'arrendevolezza che insospettisce in
considerazione di quella che è l’opinione dei
cittadini, di quelle che sono le battaglie che si stanno facendo
con ben altra verve da parte francese, con il sostegno di tutte le
amministrazioni.
Qui si è impedito di fare un referendum, i comuni hanno evitato
di fare i referendum impedendo ai cittadini di esprimersi, abbiamo
fatto tutto il contrario di quello che si sta facendo in Francia
tant’è che questa estate in Francia in tre comuni
maggiormente interessati al transito dei TIR si svolgeranno anche
dei referendum popolari a sostegno delle iniziative dei sindaci che
sono contro il transito dei TIR.
Ma c’è un pericolo in più che voglio
sottolineare, derivante da una riflessione abbastanza recente,
forse persino tardiva, che noi stessi che abbiamo seguito questo
tema fin dall’inizio dobbiamo fare.
L’Amministrazione regionale ha più volte ribadito
la sua contrarietà al raddoppio del Tunnel del Monte Bianco, spesso
siamo noi che l’abbiamo sollecitata e dal nostro
punto di vista è una presa di posizione apprezzabile, ma che a
nostro giudizio rischia di diventare anch’essa, come
era due anni fa quella sulla regolamentazione, debolissima perché
se noi accettiamo la logica che possono passare tutti i TIR che
vogliono sotto il Traforo del Monte Bianco e sulle nostre strade,
diventerà gioco forza per il partito dei TIR sostenere la tesi del
raddoppio del tunnel. Sarà per questioni di sicurezza, sarà per
questioni di scorrimento del traffico, sarà per questioni
economiche.
Quindi una presa di posizione debole rispetto al problema
passaggio dei TIR rischia di avere come conseguenza il raddoppio
del tunnel. Se il tunnel raddoppiasse, e penso che su questo
possiamo essere tutti d’accordo, non succederà
soltanto che all’interno delle canne i TIR
passeranno meglio, ma ci sarà se non un raddoppio immediato del
passaggio dei camion sulla nostra regione, almeno un incremento
notevole.
Questa è una legge della viabilità mai smentita: più allargo le
strade, più ne faccio e più passano mezzi, anche per un'ovvia
questione di comodità di chi deve transitare.
E quindi la questione che poniamo è se ci rendiamo conto di
questo pericolo, anche perché il Ministro Nesi ha accennato in un
certo contesto a questa ipotesi di raddoppio, il Ministro "in
pectore" del "Governo Berlusconi", ha dichiarato, intervistato al
TG3 regionale a Roma, che fra le ipotesi prioritarie del "Governo
Berlusconi" ci sarà quella del raddoppio del Monte Bianco.
Di fronte a queste riflessioni, che a me sembrano avere una
certa logica, chiedo qual è l’atteggiamento del
Governo regionale.
Si dà atto che, dalle ore 12,03, presiede il Consigliere
Segretario Perron.
Président
La parole au Président de la Région, Viérin
Dino.
Viérin D. (UV)
J’ai toujours de
l’admiration vis-à-vis de notre collègue Curtaz: il
n'a que des certitudes. Il exprime toujours des jugements
tranchants et, tel qu’un chevalier de
l’Apocalypse ou qu’un prophète, il
nous répartit tous entre faibles, forts, bons et mauvais.
Malheureusement, nous, nous sommes toujours les mauvais. Quant à
moi, je ne sais pas comment qualifier les positions qui sont
exprimées par les conseillers Curtaz et Squarzino, conseillers
encore Verts, qui sont des positions qui engendrent des actions
légales contre le marché public pour la reconstruction du tunnel ou
les mesures de sécurité jugées insuffisantes, et n'ont en fait pour
but que d'envenimer le climat, et de retarder, voire empêcher, la
remise en exploitation de cet ouvrage.
La position en revanche du Gouvernement valdôtain
– que quelqu'un qualifie de: "pavida, rassegnata,
timida, arrendevole, debole", alors approfondissons ces aspects -
est loin d’être faible ou d’être le
résultat de l’acceptation "con pavida rassegnazione"
de propositions non définies venant de je ne sais pas où.
Je voudrais rappeler au Conseiller les résolutions votées par
cette Assemblée le 23 septembre 1999 et le 5 avril 2000 dans
lesquelles, après avoir évidemment relevé ce que la fermeture du
tunnel a entraîné en tant qu’isolement de la Vallée
d’Aoste, frein aux relations que la communauté
entretient avec les communautés limitrophes, et mis en évidence les
retombées négatives considérables sur le système économique de la
Vallée d’Aoste, mais aussi de
l’Italie et de la France et après avoir fait des
considérations sur la problématique des transports dans son
ensemble, demande au Conseil de la Vallée d'engager le Président du
Gouvernement valdôtain en sa qualité de représentant de la Région à
se faire l’interprète auprès des instances
européennes, du Gouvernement italien et de la Commission
intergouvernementale pour le contrôle du Tunnel du Mont-Blanc, de
la nécessité que ce dernier soit rouvert dans le respect de toutes
les conditions de sécurité, dans les plus bref délais, et que son
utilisation soit dûment réglementée.
Position d’ailleurs, que nous avons exprimée, et
qui est non seulement partagée, mais qui a été sollicitée par le
Gouvernement italien dont les Verts faisaient partie - me
semble-t-il - position également partagée par les organisations
syndicales, par les différentes associations économiques que ce
soit les industriels ou d’autres catégories
socio-professionnelles; propositions d’ailleurs,
permettez-moi Madame et Monsieur les conseillers, largement
partagées par l’électorat valdôtain.
Vous vous êtes présentés aux élections et vous avez posé une
question spécifique, vous avez dit: le référendum
c’est nous qui le faisons et nous vous demandons de
vous exprimer. Je crois que les électeurs se sont exprimés.
Evidemment ce Conseil, le Gouvernement italien, les
organisations syndicales, les associations de catégorie, les
électeurs valdôtains qui ne partagent pas, et c’est
leur droit, l’avis des conseillers Verts, sont tous
"pavidi, rassegnati, timidi, arrendevoli e deboli". Nous en prenons
acte.
C’est la raison pour laquelle je disais que nous
avons moins de certitudes, mais nous essayons
d’?uvrer pour donner des réponses concrètes.
A cet effet, nous participons activement aux travaux des
instances qui décident des conditions de réouverture du tunnel;
nous nous efforçons même d’en orienter
l’action; aussi avons-nous pu prendre part aux
différents groupes de travail qui ont fixé les modalités de
réaménagement, les équipements et les mesures de sécurité qui
seront adaptées ainsi que la réglementation de la circulation dans
le tunnel et sur les itinéraires d’accès à
celui-ci.
Là également nous sommes en bonne compagnie et je dois dire que
ce n’est pas que nous ayons dû accepter ou subir,
mais ces opinions sont largement partagées de part et d'autre des
Alpes.
Cette dernière phase, celle de la définition des nouvelles
règles de la circulation, qui seront appliquées non seulement dans
le tunnel, mais aussi sur la route et autoroute menant au tunnel,
est précisément la plus significative. Et là encore, contrairement
à ce que les interpellants affirment, la réglementation de la
circulation, qui est actuellement en cours de mise au point,
présente des innovations importantes tant du point de vue du nombre
des poids lourds, qui seront autorisés à emprunter
l’axe du Mont-Blanc, que du point de vue de la
sécurité et de la protection de l’environnement.
Face au problème concret de l’augmentation
exponentielle du transport des marchandises et des passagers et à
l’absence dans l’immédiat
d’alternatives et de solutions viables, si ce
n’est le refus a priori des poids lourds, notre
action se base sur le respect de deux principes: tout d'abord de
considérer le système alpin et le système des transports dans
l’arc alpin dans son ensemble - nous ne comprenons
pas comment l’on puisse proposer certaines mesures
uniquement pour le Tunnel du Mont-Blanc et non pas pour le Tunnel
du Fréjus - et ensuite une logique d’intégration
parce qu’il faut promouvoir concrètement
l'alternative ferroviaire et donc promouvoir
d’autres transversales ferroviaires alpines.
Malheureusement la seule que nous proposons n’a
pas l’avis favorable des Verts et donc là encore
nous nous permettons de mettre en évidence cette contradiction
évidente.
Pour ce qui est de l’autre aspect, parce que nous
sommes tous logés à la même enseigne, Madame et Monsieur les
Conseillers, sans relever la provocation quelque peu offensante des
conseillers Verts, je précise une fois encore que le Conseil de la
Vallée et le Gouvernement ont toujours visé la défense des intérêts
de toute la communauté valdôtaine.
Et, je précise bien, toute la communauté valdôtaine depuis les
sapeurs-pompiers, qui seront appelés à garantir la sécurité du
tunnel, jusqu’aux autres citoyens et aux acteurs
économiques qui ont bien sûr besoin que ce tunnel soit rouvert,
mais également que le trafic y afférent soit convenablement géré,
sans oublier que tous les usagers doivent pouvoir transiter sous le
Mont-Blanc dans des conditions de très haute sécurité.
Pour ce qui est de l’éventuel doublement du
Tunnel du Mont-Blanc, il ne me semble pas que quoi que ce soit ait
changé depuis que ce sujet a été abordé lors de la séance du 26
avril dernier en réponse précisément à une interpellation. Je ne
peux donc que confirmer ce que nous avons déjà exprimé.
Nous avons toutefois du mal à saisir le lien de cause à effet
établi par les conseillers signataires de cette interpellation
entre l’interdiction du tunnel aux poids lourds de
plus de 28 tonnes et l’abandon de tout projet de
doublement dudit ouvrage ou bien inversement entre le passage par
le tunnel de véhicules de plus de 28 tonnes et le doublement de ce
dernier.
Nous faisons souvent référence à la Confédération helvétique qui
est prise en tant qu’exemple d’action
positive en faveur de la protection et de la sauvegarde de
l’environnement et surtout en matière de politique
de transport.
Je rappelle que, depuis l’entrée en vigueur le
1
er
janvier 2001 des accords bilatéraux entre
l’Europe et la Confédération helvétique, des
véhicules pesant jusqu’à 34 tonnes peuvent circuler
sur le territoire de celle-ci et qu’à partir de 2005
cette autorisation s’étendra aux poids lourds de 40
tonnes.
A partir de cette constatation je voudrais à mon tour poser une
question et demander aux interpellants de se pencher sur les
questions suivantes.
Pour la sécurité de la circulation routière et donc aussi pour
les citoyens de la Vallée d’Aoste, deux poids lourds
de 28 tonnes valent-ils mieux qu’un poids lourd de
40 tonnes? Ou bien, toutes choses étant égales, deux camions de 28
tonnes polluent-ils moins qu’un camion de 40
tonnes?
Et qu’est-ce qui est le plus susceptible
d’influer sur un éventuel doublement du Tunnel du
Mont-Blanc que nous continuons à refuser: deux poids lourds de 28
tonnes ou un poids lourd de 40 tonnes?
Président
La parole au Conseiller Curtaz.
Curtaz (PVA-cU) Intanto, Presidente, noi abbiamo delle
convinzioni politiche, spero che non sia una colpa se queste
convinzioni politiche cerchiamo di praticarle con forza e con
passione. Mi sembra che faccia parte del dibattito e del confronto
politico.
A me personalmente preoccuperebbe di più un'opposizione che non
discute o una cittadinanza che non riflette piuttosto che
un'opposizione, ancorché scarsa dal punto di vista numerico, che
pone le questioni in maniera decisa e una popolazione che si
interroga su questi problemi, ma evidentemente è una questione di
sensibilità.
Un’altra premessa voglio fare perché io credo,
Presidente, non me ne voglia, che lei ogni tanto faccia difetto
alla sua intelligenza. Io la ritengo una persona molto brava
nell’interloquire e nel sostenere il contraddittorio
tuttavia, è un'osservazione che ho già fatto
un’altra volta ma la devo ripetere, non mi sembra
corretto che lei faccia dire agli altri delle cose che non sono
state dette, faccia risultare delle iniziative che non esistono,
perché sarebbe sufficiente utilizzare i normali mezzi di confronto
e di dibattito per sostenere le proprie ragioni.
Non c’è bisogno di dire che si stanno
organizzando delle azioni legali per impedire e ritardare la
riapertura del Tunnel da parte dei Verdi valdostani, perché non è
assolutamente vero, lo smentisco nella maniera più assoluta anche
perché, quando vogliamo fare le azioni legali, le facciamo e le
comunichiamo: lo diciamo a tutti!
Quindi né direttamente, né indirettamente, né per interposta
persona, né in nessun caso non ci sarà mai nessun esponente Verde
che fa azioni in questa Regione o altrove per ritardare la
riapertura del Tunnel del Monte Bianco al traffico leggero.
Questo voglio che sia chiaro, quindi evitiamo illazioni che non
hanno nessun senso. Volevamo organizzare un referendum, quello
vero, non quello che lei indica, confondendo le elezioni con il
referendum? Ma chi l’ha tirata fuori la storiella
delle elezioni-referendum? Questa è una storiella che è stata
tirata fuori adesso a commento dei risultati elettorali da parte di
un esponente dell’Union, il quale in un'intervista
ha detto che i Verdi hanno fatto un referendum ed hanno preso il 10
percento dei voti. Intanto non mi risulta che i Verdi abbiano mai
preso più del 10 percento dei voti, ma questo è stato considerato
un risultato elettorale scadente, a me non sembra ?
(interruzione di un Consigliere, fuori microfono)
? nel 1996 c’era l’Ulivo,
c’era qualcun altro, ma adesso non stiamo qui a
commentare il risultato elettorale perché non è la sede. Comunque,
cinque anni fa i Verdi erano in una coalizione.
Ma dire che le elezioni sono state impostate come un referendum
fa parte della fantasia neanche pre-elettorale, ma post-elettorale
di qualche politico distratto perché significa che non è stato
letto il nostro programma, che non si è mai assistito a un nostro
comizio; infatti nessuno ha mai detto questo neanche una volta in
campagna elettorale, allora perché utilizzare un'argomentazione
così scadente?
Il referendum sui TIR, se lo volevate fare, lo potevate fare,
allora vedevamo se era il 10 percento favorevole alla chiusura del
Monte Bianco ai Tir oppure forse una piccola percentuale in più,
magari saremmo riusciti anche ad ottenere il 15 percento del 1996
su questo punto ...
Si può sempre riprovare, in Francia faranno i referendum ad
agosto addirittura; se non andiamo in ferie, possiamo anche noi qui
organizzare un referendum consultivo per vedere come la pensa
l’elettorato.
Ho cercato poi di spiegare, ancora una volta qual è il filo
logico che lega il discorso riapertura del tunnel e raddoppio.
Osservo qual è il modo di ragionare di quelli che ho definito
per semplificare i componenti del partito dei TIR. Costoro cosa
diranno? Diventa inevitabile: passano i TIR, anche se in condizioni
di maggiori sicurezza, i TIR sono destinati ad aumentare - questo
lo dicono tutti gli studi - e arriveremo a un certo punto in cui
faremo il ragionamento: visto che aumentano i TIR, i sistemi di
sicurezza all’interno di una sola canna non bastano
più, facciamo una seconda canna.
Mi sembra un modo di ragionare che è già venuto fuori proprio da
potenziali esponenti del futuro governo, i quali hanno fatto questo
ragionamento che da quel punto di vista, che non è il mio, non fa
una grinza.
Quello che io chiedo, se il Governo regionale è contro questa
ipotesi, che si attrezzi, intanto la contesti, intanto dica che non
è d’accordo in tutte le sedi, ma poi rifletta il
Governo regionale se questa battaglia la giochiamo fra cinque o
dieci anni oppure non la perdiamo già oggi dicendo sì ai TIR. È
questo punto che io pongo.
Poi può darsi che noi siamo dei visionari che non abbiamo ancora
capito come va il mondo, che queste cose ci siano solo nella nostra
testa.
Io me lo auguro che siano soltanto delle visioni pessimistiche,
ma temo che non sarà così e temo anche che sulla vostra invocata
concretezza, Presidente, il tempo sarà galantuomo, insomma si vedrà
cosa questa concretezza invocata porterà.
Per ora sappiamo che, sue dichiarazioni nello scorso Consiglio,
questa concretezza secondo la sua stima porterà a una riduzione,
tutta da dimostrare, dei TIR dal 6 al 10 percento, riduzione che ho
ritenuto risibile, tanto che si è parlato di riapertura illimitata.
Tutti gli organi di stampa hanno dato atto di questa cosa, cioè che
si riapriva in maniera illimitata al transito dei TIR, non ho visto
smentite, abbiamo capito tutti la stessa cosa.
Il Presidente e qui accetto la sfida della sua domanda finale,
ci sarebbero altre questioni da affrontare, ma il tempo non me lo
permette - mi dice:
"È meglio il passaggio di due camion da 28
tonnellate o è meglio il passaggio di uno?"
È meglio il
passaggio di uno, Presidente, ma le cose non stanno così.
Questa è solo una domanda che voleva avere una sua efficacia
retorica, ma in concreto le cose non stanno così perché noi abbiamo
calcolato, dati alla mano, che i camion sotto le 28 tonnellate sono
all’incirca un terzo del totale.
Rispondo quindi alla domanda con un’altra
domanda: ma lei non crederà, Presidente, che il padroncino, che ha
10 camion da 40 tonnellate li ceda e compri 17 o 18 camion da 28
tonnellate per passare sotto il Monte Bianco con il doppio degli
autisti, con il doppio del carburante?
Questo non esiste, il padroncino continuerà a prendere i suoi
mezzi da 40 tonnellate perché trasporta di più e cercherà di
passare altrove.
E il cercare di passare altrove può essere vista una cosa strana
nell’ottica di una solidarietà fra i popoli alpini e
questo è un discorso condivisibile - peraltro noto che questa
Regione è solidale solo sui TIR perché su tutto il resto non ho mai
visto alcuna solidarietà - però da qualche parte bisognerà pure
cominciare a dire no ai TIR e secondo noi bisogna cominciare dal
Monte Bianco per quello che rappresenta, perché è un sito che
merita rispetto e tutela, quindi la nostra proposta, forte, è
quella di iniziare, come gesto simbolico, da questa Regione a dire
no al passaggio dei TIR di grosse dimensioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK