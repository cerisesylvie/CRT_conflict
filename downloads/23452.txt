Consiglio Regionale della Valle d'Aosta - Oggetto del Consiglio n. 2365 del 21 dicembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2365 del 21 dicembre 2006 - Resoconto
OGGETTO N. 2365/XII - Rinvio della proposta di legge:
"Modificazione alla legge regionale 27 febbraio 1998, n. 7
(Ripartizione e distribuzione dei contingenti di carburanti e
lubrificanti in esenzione fiscale)".
Presidente
- La parola al Consigliere Sandri.
Sandri (GV-DS-PSE)
- Questa proposta di legge è ancora da
valutare nella sua completezza, in quanto si è aperto un dibattito
in Commissione che non ha ancora sortito una sintesi. Nello spirito
di trovare un accordo comune, che su tale tema si possa raggiungere
un'intesa, in modo che tutte le forze politiche possano contribuire
alle scelte in questa materia dei contingenti di carburanti, chiedo
il rinvio in Commissione, nello spirito che anche ho illustrato
nella mozione approvata con la collaborazione dell'Assessore, per
trovare una soluzione comune.
Presidente
- La parola all'Assessore alle attività
produttive e politiche del lavoro, La Torre.
La Torre (FA)
- Ringrazio il Consigliere Sandri e gli
ribadisco che questa collaborazione che lui chiede non solo la
auspico, ma ritengo sia necessaria per uscire da ogni ipotesi di
strumentalizzazione. Su temi di questo ambito credo si debba
trovare il massimo coinvolgimento da parte delle forze politiche.
In tal senso mi permetto di dare il mio piccolo contributo per far
sì che poi la discussione all'interno della Commissione possa avere
uno svolgimento positivo, facendo rilevare - ma questo l'ho già
preparato per iscritto e ve lo fornirò per aiutare tale processo -
che la norma come l'avete presentata... ho cercato di riprenderla,
ma la collocazione della norma era sbagliata, bisognerebbe
introdurla in un altro articolo: non l'articolo 9, comma 1, ma
l'articolo 13. Mi sono già predisposto questa "cosa", nel senso di
trovare in Commissione con le forze politiche un accordo su
argomenti di tale tipo, che stiamo dibattendo in questi giorni, su
cui ritengo che tutto il Consiglio debba esprimersi e che il
confronto possa solo portare un'intesa che ci permetta di avere una
posizione comune anche nei confronti dell'esterno. In tal senso
devo dire che mi sembra che nella discussione di ieri, dove ci
siamo presentati molto responsabilmente, si sia detto che non
esiste alcun problema: al contrario, il problema sulle benzine
esiste, deve essere affrontato collegialmente da tutto il Consiglio
e da tutte le forze politiche in modo responsabile.
Leggendo i giornali di oggi quindi non mi sono rivisto nelle
dichiarazioni che ieri abbiamo fatto, perché non è vero che è tutto
a posto, vi è un grosso lavoro da fare, vi è un lavoro politico...
vi è un lavoro amministrativo che bisogna portare avanti insieme
con delle posizioni univoche che questo Consiglio dovrà esprimere
per difendere la nostra specialità. Ringrazio quindi anche il
collega Sandri.
Presidente
- La proposta di legge n. 127 viene rinviata
alla I Commissione.
Il Consiglio prende atto, concordando.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK