Consiglio Regionale della Valle d'Aosta - Oggetto del Consiglio n. 316 del 28 novembre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 316 del 28 novembre 1972 - Resoconto
OGGETTO N. 316/72 - Vertenza al Comune di Aosta - Società
Berio di Oneglia. (Interpellanza)
Montesano (P.S.D.I.)
- C'è qualcuno che vuole illustrare
l'interpellanza?
Allora chi risponde? Presidente della Giunta.
Dujany (D.P.)
- Verso la fine del novembre dell'anno
1959, da parte del Comune di Aosta, venne inviata a tutti i
corrispondenti locali dei vari quotidiani copia di una nota della
Regione, direzione sanitaria - contenenti i nominativi di esercenti
nel campo dell'alimentazione, denunciati alla procura di Aosta per
generi alimentari e bevande sofisticate.
Questo succedeva nel 1959.
Tra quelli vi erano quelli della Ditta Berio di Oneglia, che
richiese al Comune modificazioni al comunicato, modificazioni che
non vennero accolte, asserendo che si trattava di un provvedimento
regionale.
La Ditta Berio citò nel 1960 il Comune di Aosta richiedendo un
risarcimento danni di 500 milioni, la Giunta municipale di Aosta
deliberò in via d'urgenza il 23 aprile del 1960 di resistere in
giudizio e di dare un incarico ad un collegio di professionisti; in
sede di ratifica del provvedimento ancora nel 1960 in Consiglio
comunale ci fu una vivace discussione sul comunicato stampa con le
relative dichiarazioni di voto e con le relative dichiarazioni di
astensione della votazione.
La sentenza del Tribunale di Aosta fu favorevole al Comune e
scagionato, questo faceva cadere eventuali responsabilità sulla
persona o sulle persone fisiche che avevano preparato e consegnato
il comunicato.
Nel 1964, però la Corte d'Appello di Torino ritenne invece che
l'individuazione dei responsabili nelle persone fisiche siano essi
dipendenti ed amministratori non esime il Comune dalle proprie
responsabilità collegiali quale ente amministrativo, cioè il Comune
veniva condannato dalla Corte d'Appello al pagamento del
risarcimento dei danni.
La Giunta comunale nel 1964 stabiliva di ricorrere in cassazione
contro la sentenza della Corte d'Appello di Torino con 32 voti
presenti su trentadue voti.
E c'è una dichiarazione del Consigliere Ramera che forse
ricorderà.
Con sentenza della Cassazione in data 1965 il Comune rimase
soccombente e gli atti ritrasmessi alla Corte d'Appello di Torino
nel 1966 dispose una perizia contabile per la determinazione
dell'indennizzo.
Quindi è tutto un iter giudiziario, dinanzi al quale il Comune è
rimasto soccombente. Il Comune nel 1967 nominava un suo consulente,
nel 1970 la Corte d'Appello stabilì l'indennizzo a favore della
Ditta Berio.
La Giunta municipale nel 1970 stabilì di impugnare per
cassazione la sentenza della Corte d'Appello.
E la Giunta municipale nel 1970 decise di impugnare l'atto di
pignoramento immobiliare che nel frattempo aveva inoltrato la Ditta
Berio a carico del Comune di Aosta, la cassazione ha convalidato il
debito di 187 milioni alla data del 2 aprile 1970, oltre al
pagamento degli interessi legali maturati per il Comune per un
importo globale di 224 milioni circa.
Successivamente il rappresentante della Berio ha avuto dei
contatti con l'Amministrazione comunale per ottenere il pagamento
dei 190 milioni.
Il Consiglio comunale nel 1972 espresse parere, su richiesta del
Sindaco di continuare le trattative con la Ditta per definire la
pratica, finché il Consiglio comunale nella riunione del 6 novembre
scorso approva con venti voti su venti, presenti e votanti, la
transazione per 180 milioni con pagamento di 70 milioni entro il
31.12.1972 e di 110 milioni entro il marzo 1973.
Detta delibera è all'esame della Giunta per la sua approvazione
o meno.
Per quanto riguarda la seconda parte dell'interpellanza volevo
far presente che dagli atti non è stato possibile identificare
quale persona abbia esteso e diramato il comunicato, che in un
primo tempo si asserisce essere il testo della nota della Regione,
non rintracciato negli atti ufficiale della Regione, né in sede
comunale, né in sede regionale.
D'altra parte dal 1959 ad oggi, si sono succeduti sindaci di
colore diverso e presidenti di colore diverso, per cui ognuno
avrebbe potuto aprire un'indagine su questo problema, in modo, in
tempi che rispettassero maggior tempestività che non è quello
odierno, a distanza di ben quasi tredici anni dal momento in cui è
successo il fatto.
Quindi risponderei, subito, in modo molto sintetico, la
deliberazione è all'esame della Giunta, secondo problema, non si
ritiene oggi, di poter indagare, di avere gli elementi necessari
per poter fare un'indagine su chi, sulle eventuali responsabilità
personali. Esiste sentenza della magistratura, la quale sostiene
che la colpa è dell'ente pubblico e non delle persone fisiche.
Montesano (P.S.D.I.)
- C'è qualcuno che vuole
replicare?
La parola al Consigliere Ramera.
Ramera (D.C.)
- È chiaro che non sono soddisfatto perché
avendo fatto per molti anni il Consigliere comunale di Aosta, non
sono mai stato in grado di sapere chi fosse il responsabile del
famoso comunicato stampa, e se vado a ricercare nei miei papiri che
tengo, molto probabilmente ce l'ho ancora, però l'ho visto ancora
poco tempo fa in mano ad un collega che recava tanto di timbro del
comune, redatto da palazzo civico, e quindi sarebbe abbastanza
facile sapere chi si è assunto la responsabilità di superare,
diciamo, in un fatto del genere, persino le competenze della
Regione, perché a un certo momento, qui, c'è un pasticcio, cioè la
Regione attraverso i suoi uffici aveva denunciato alla pretura
talune ditte, il Comune per essere il primo della classe,
naturalmente, in un momento in cui era di moda, perché in Italia ci
sono delle mode annuali, no? Oggi c'è la moda dell'ecologia, nel
1959 c'era la moda della lotta contro le sofisticazioni, come se
poi naturalmente queste sofisticazioni non ci fossero più state,
perché non ne abbiamo mai più sentite parlare.
Quell'anno era la moda di questo, quindi il Comune ritenendo,
direi la maggioranza che governava il Comune ritenne di fare il
primo della classe, denunciando all'opinione pubblica il fatto
della Berio, per non so, per farsi passare di fronte ai cittadini,
come quello che salvaguardava la salute pubblica e cose del
genere.
Oggi, mi si dice da parte di taluni responsabili di allora che
si sta facendo una speculazione da dodici anni di questa storia, io
non faccio nessuna speculazione, perché quello che dovevo dire l'ho
detto al tempo dei fatti, così come successivamente, dato che io
ritengo sempre di aver fatto l'amministratore abbastanza bene; e
qui ci sono due sindaci di Aosta che mi hanno avuto
all'opposizione, ho votato certamente per tutelare il Comune, ma
quando il Comune ormai si era imbarcato in una causa da cui non si
poteva uscire, mentre invece, e questo venne discusso a suo tempo
al Comune di Aosta, il tutto si sarebbe aggiustato con venti o
trenta milioni, come desiderava la Berio, per una campagna di
pubblicità che dicesse all'opinione pubblica nazionale che quanto è
stato scoperto non corrispondeva a verità.
Ora, dai venti o trenta milioni, che naturalmente in quel
momento non faceva comodo a qualcuno di pagare perché si sarebbe
assunto la responsabilità del fatto, si è andati avanti per le
lunghe e noi sappiamo quanto lunghe siano le procedure giudiziarie,
per cui siamo arrivati alla cifra di 187 milioni, il che vuol dire
che saranno 350 milioni, perché un mutuo costa il doppio, quindi i
cittadini di Aosta si vedranno privati nel bilancio del Comune di
una fetta di 390 milioni che potevano essere destinate a cose
migliori, che non per pagare i danni della ditta Berio.
Ora, è chiaro che dopo dodici anni, in qualunque caso, ci sono
state amnistie, condoni, ecc. noi non siamo mica qui a chiedere la
testa di nessuno, però vorremmo essere informati sufficientemente
sui fatti, anche se sono fatti di dodici anni fa.
Perché io sono stato certo un ingenuo ad aver presentato questa
interpellanza perché pensavo ai tempi in cui un ministro per
essersi appropriato di una penna inavvertitamente accusato sui
giornali, si dimetteva dalla carica, certo che oggi, nel 1972, i
tempi sono mutati, quindi non chiedo niente di particolare, se non
di sapere quel famoso foglietto che circola ancora oggi in mani di
corrispondenti, e che caso strano, nessuno ha mai reperito, invece,
porta un timbro del Comune, dice dalla sede civica, proviene dalla
sede civica, ora non credo che io potessi far uscire dall'ufficio
del Sindaco con tanto di timbro un comunicato stampa, se non
autorizzato da qualcuno.
Quindi, la nostra interpellanza voleva semplicemente - dato che
si conclude la vicenda e si conclude veramente in maniera grave per
la cittadinanza di Aosta, almeno sapere qualche cosa di più, mi si
dice, che, invece, questo qualcosa non si potrà mai sapere: molto
probabilmente è divenuto uno di questi segreti, come appaiono nella
storia, che vengono poi svelati dopo 70-80 anni, no, quando gli
archivi vengono aperti ai curiosi, agli studiosi, ai giornalisti,
ecc.
Quindi, dopo 12 anni si conclude amaramente per la Città di
Aosta, prendo atto che non si può sapere niente e mi spiace di
essere un cittadino di Aosta, perché in questo caso pagherò anch'io
per 390 milioni.
Montesano (P.S.D.I.)
- Oggetto n. 7.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK