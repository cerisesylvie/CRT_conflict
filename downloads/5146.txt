Consiglio Regionale della Valle d'Aosta - Oggetto del Consiglio n. 536 del 29 maggio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 536 del 29 maggio 1989 - Resoconto
OGGETTO N. 536/IX - Comunicazioni del Presidente del
Consiglio.
Dolchi (Vicepresidente del Consiglio): Nel giustificare
l’assenza del Presidente Bich, il quale dopo un
intervento chirurgico e alcuni giorni di ospedale è rientrato ieri
a casa e procede nella convalescenza, penso di interpretare i
sentimenti del Consiglio nell’inviare al Presidente
i più sinceri e cordiali auguri di pronta guarigione e di buona
convalescenza, in modo che presto possa riprendere le sue funzioni
di Presidente.
***
Do comunicazione dell’attività svolta dalla
Presidenza del Consiglio e dagli organi consiliari dopo
l’ultima adunanza.
Progetti di legge presentati:
Proposta di legge n. 73
,
presentata dai Consiglieri
Beneforti, Bondaz, Limonet, Trione e Vesan in data 10 maggio 1989
concernente: "Integrazioni alla legge regionale 28 novembre 1986,
n. 56 recante norme per la concessione di finanziamenti agevolati a
favore delle cooperative edilizie" (II e I Commissione).
Proposta di legge n. 74, presentata dai Consiglieri Chenuil,
Bajocco, Dolchi, Mafrica, Tonino e Riccarand in data 18 maggio 1989
concernente: "Norme per l’incremento dei prodotti
agricoli tipici della Valle d’Aosta".
Proposta di legge n. 75, presentata dai Consiglieri Chenuil,
Bajocco, Dolchi, Mafrica, Tonino e Riccarand in data 18 maggio 1989
concernente: "Modificazioni della legge regionale 6 luglio 1984, n.
30, recante interventi regionali in materia di agricoltura".
Disegno di legge n. 76, presentato dalla Giunta regionale in
data 25 maggio 1989, concernente: "Trasferimenti finanziari della
Regione ai Comuni della Valle d’Aosta a garanzia di
un adeguato livello di spesa corrente pro-capite per
l’esercizio delle funzioni di loro competenza".
Disegno di legge n. 77, presentato dalla Giunta regionale in
data 25 maggio 1989, concernente: "Modifiche alla legge regionale
18 agosto 1986, n. 51 ed integrazione del programma triennale
1989/91 (FRIO)".
Disegno di legge n. 78, presentato dalla Giunta regionale in
data 25 maggio 1989, concernente: "Finanziamenti e norme per il
recupero ambientale di aree naturali degradate" (II e I
Commissione).
Disegno di legge n. 79, presentato dalla Giunta regionale in
data 25 maggio 1989, concernente: "Norme per
l’istituzione dell’area protetta del
"Mont Avic" (II e I Commissione).
Disegno di legge n. 80, presentato dalla Giunta regionale in
data 25 maggio 1989, concernente: "Norme concernenti i cantieri
forestali, lo stato giuridico ed il trattamento economico dei
relativi addetti" (II Commissione).
Disegno di legge n. 81, presentato dalla Giunta regionale in
data 25 maggio 1989, concernente: "Autorizzazione di maggiore spesa
per l’acquisto e la costruzione di beni patrimoniali
da destinare ad interventi nel settore industriale" (I e III
Commissione).
Disegno di legge n. 82, presentato dalla Giunta regionale in
data 25 maggio 1989, concernente: "Promozione di iniziative
sociali, formative e culturali a favore dei giovani".
Disegno di legge n. 83, presentato dalla Giunta regionale in
data 25 maggio 1989, concernente: "Rifinanziamento di spesa per
l’anno 1989, in diversi settori regionali, di
intervento" (I Commissione).
Disegno di legge n. 84, presentato dalla Giunta regionale in
data 25 maggio 1989, concernente: "Concessione di contributi per la
realizzazione di impianti di risalita e di strutture ad essi
funzionalmente connessi" (II, IV e I Commissione).
Proposta di legge n. 85, presentata dai Consiglieri Tonino,
Bajocco, Chenuil, Dolchi, Mafrica e Riccarand in data 25 maggio
1989, concernente: "Norme per l’istituzione di
parchi e riserve naturali" (II Commissione).
Disegni di legge vistati:
Disegno di legge n. 34, concernente: "Norme sullo stato
giuridico e sul trattamento economico del personale della Regione.
- Disposizioni concernenti il personale appartenente alle
qualifiche dirigenziali e vicedirigenziali".
Disegno di legge n. 57, concernente: "Aumento per
l’anno 1989 della spesa per
l’applicazione della legge regionale 11 novembre
1974, n. 44 relativa alla concessione di contributi per
l’espropriazione e l’occupazione
d’urgenza di aree di terreno".
Disegno di legge n. 58, concernente: "Acquisto di beni immobili
tramite procedura espropriativa".
Disegno di legge n. 59, concernente: "Acquisto di beni immobili
tramite partecipazione ai pubblici incanti".
Disegno di legge n. 49, concernente: "Rifinanziamento della
legge regionale 7 agosto 1986, n. 44 "Disposizioni recanti
provvedimenti per promuovere ed incoraggiare la selvicoltura"
Disegno di legge n. 53, concernente: "Rifinanziamento della
legge regionale 6 agosto 1986, n. 38 concernente interventi per la
sostituzione dell’impianto funiviario
Chardonney-Laris in Comune di Champorcher".
Disegni di legge non vistati:
Disegno di legge n. 33, concernente: "Norme in materia di
pulizia locale e istituzione dell’ufficio regionale
di polizia locale".
Disegno di legge n. 44, concernente: "Interventi finanziari a
favore delle imprese aderenti al consorzio garanzia fidi tra gli
industriali della Valle d’Aosta".
Disegno di legge n. 45, concernente: "Acquisto di partecipazione
azionaria della AIR VALLEE S.p.A. con sede in Saint-Christophe -
Aosta".
Deliberazioni vistate:
n. 19
Riunioni:
Conferenza dei Capigruppo e Ufficio di Presidenza: 1
I Commissione: 2
II Commissione: 1
IV Commissione: 1
V Commissione: 1
II Commissione allargata ai Capigruppo: 1
Commissione speciale per il Mercato Europeo: 1
Commissione speciale per le riforme istituzionali: 1
***
Si è riunito il giorno 5 maggio presso il dipartimento delle
politiche comunitarie, il comitato di coordinamento
interministeriale e regionale per i programmi culturali alla
presenza di diversi Ministeri e di Regioni, tra le quali la Valle
d’Aosta. Il documento conclusivo è depositato presso
la segreteria della Presidenza del Consiglio per la
consultazione.
***
E’ giunta notizia dell’avvenuta
costituzione presso la Camera dei Deputati, a norma
dell’articolo 82 della Costituzione, di una
Commissione d’inchiesta sulla condizione giovanile,
presieduta dall’On.le Nicola Savino.
La Commissione ha già preannunciato che, entro breve termine,
potrà procedere ad audizioni di una rappresentanza di questa
Regione sulle tematiche concernenti i giovani, al fine di accertare
le cause generali e le specifiche motivazioni di disagio sociale e
culturale relativamente alla condizione giovanile.
Gli aspetti dell’indagine sono contenuti nella
copia dell’atto costitutivo, depositato in
segreteria, a disposizione dei Consiglieri.
Si fa presente che ai sensi dell’art. 82 della
Costituzione la Commissione nelle sue indagini dispone degli stessi
poteri e delle stesse limitazioni dell’autorità
giudiziaria.
***
Una delegazione del Consiglio regionale, composta dai
Consiglieri Igino Bajocco, Renato Limonet, Bruno Milanesio e Pier
Carlo Rusci, ha presenziato nei giorni scorsi a Terezin
(Cecoslovacchia) all’inaugurazione di un monumento
eretto, con il contributo di Comuni, Province e Regioni italiane,
per ricordare le giovani vittime della barbarie nazista.
***
Ha suscitato grande apprensione la protesta degli studenti
cinesi che da più di quaranta giorni sono scesi in piazza per
sollecitare un processo di democratizzazione della vita politica
del paese.
Si tratta di un movimento senza precedenti nella storia della
Cina che viene guardato con attenzione dall’opinione
pubblica mondiale.
L’augurio che esprimiamo in questo momento è che
si evitino inutili atti di forza e che si instauri un serrato
confronto tra popolazione e autorità.
***
In data 19 maggio il Presidente del Consiglio dei Ministri,
onorevole Ciriaco De Mita, ha rassegnato al Capo dello Stato le
dimissioni del Governo.
Si è così aperta una crisi di governo in un momento molto
delicato della vita politica ed economica del nostro paese, sia
perchè siamo alla vigilia della consultazione elettorale per
l’elezione del Parlamento europeo, sia soprattutto
per la necessità di varare tutti quei provvedimenti ritenuti
indispensabili per le riforme istituzionali e per le manovre di
rientro dal grave indebitamento del pubblico erario.
Penso di poter formulare, a nome dell’intero
Consiglio, l’auspicio di una rapida soluzione della
crisi con la formazione di un nuovo gabinetto in grado di
affrontare e risolvere nel migliore dei modi le emergenze del
momento attuale.
***
La Presidenza del Consiglio regionale, in collaborazione con
l’Istituto Storico della Resistenza, ha ricordato
con una pubblica cerimonia, svoltasi mercoledì 24 maggio, il 40°
anniversario delle prime elezioni del Consiglio Valle, tenutesi il
24 aprile 1949.
E’ stata inaugurata una targa commemorativa nel
palazzo sede dell’Amministrazione regionale sito in
Via Ollietti n. 3, con il seguente testo:
"Le 21 mai 1949, le premier Conseil de la Vallée
d’Aoste, élu au suffrage universel par le peuple
valdôtain, s’installa dans cet immeuble.
Le Conseil régional rappelle cette date historique qui devait
marquer le début de l’activité du plus important
organe de gouvernement autonome de la Vallée
d’Aoste, érigé en Région Autonome par la loi
constitutionnelle n. 4 du 26 février 1948".
Alla cerimonia di inaugurazione della placca, è seguita la
commemorazione nella sala delle manifestazioni, al piano terreno
del Palazzo regionale, dove erano presenti non solo numerosi
Consiglieri di questa legislatura, ma anche molti colleghi che
hanno fatto parte delle legislature precedenti, in particolare di
quella prima legislatura che ha avuto luogo dal 1949 al 1954.
***
I capigruppo sono stati informati che il Consigliere regionale
Gremmo, con lettera in data 23 maggio, ha richiesto di commemorare
il 190° anniversario del motto popolare del "Régiment des Socques",
nel corso dell’adunanza consiliare di oggi.
Ai sensi del Regolamento prenderà la parola dopo le
comunicazioni del Presidente del Consiglio e del Presidente della
Giunta.
Presidente
: Ha chiesto di parlare il Consigliere
Andrione, ne ha facoltà.
Andrione (UV):
Je voudrais rappeler la mémoire de M.
Guglielminetti, ancien Conseiller, décédé récemment à
Châtillon.
Il a été Conseiller de 1959 à 1963 et il avait apporté dans ce
Conseil toute la impétuosité de son caractère et la facilité avec
laquelle - il faut bien le dire - il pouvait
s’emporter. Il a été un ami pour moi, pour plusieurs
Conseillers régionaux, et c’est avec tristesse que
nous saluons son décès. A sa famille, à Châtillon, nos condoléances
émues.
Dolchi (Vicepresidente del Consiglio):
La Présidence, en
s’associant aux mots du Conseiller Andrione, informe
le Conseil qu’il y a eu un malentendu entre le
Président, moi-même et ceux qui ont rédigé les notes pour les
communications de la Présidence du Conseil. En effet,
personnellement j’ai participé au deuil de la
famille et de la Commune de Châtillon, mais pour un malentendu,
comme je viens de dire, la Commémoration de l’ami et
ancien Conseiller Guglielminetti n’a pas été insérée
dans les notes pour les communications de la Présidence du
Conseil.
C’est quand même avec émotion et avec douleur que
nous participons à cette perte d’un Conseiller qui a
porté tout son esprit et sa chaleur dans la législature 1959-1963.
Je remercie M. Andrione et je crois de renouveler au nom de tout le
Conseil régional les condoléances plus émues.
Le Conseiller Mafrica demande de parler, il en a la faculté.
Mafrica (PCI):
Il Presidente del Consiglio ha fatto cenno
della caduta del Governo ed ha espresso l’auspicio
che la crisi si risolva in tempi brevi.
L’auspicio sicuramente è da condividere, però
credo che le cose non siano così semplici: ci troviamo di fronte ad
una crisi grave e difficile, che sicuramente non troverà soluzione
prima della conclusione della campagna elettorale per
l’elezione del Parlamento europeo.
E’ una crisi grave, perchè dimostra due fatti:
innanzitutto la confusione di idee di quel Governo e di quella
maggioranza; in secondo luogo, le difficoltà di una formula che a
nostro giudizio dovrebbe essere superata.
Confusione di idee: dicevo che la crisi è grave, il Presidente
del Consiglio ha ricordato le manifestazioni avvenute in Cina;
ebbene, questo Governo che è pronto ad esprimere la sua solidarietà
agli studenti cinesi, non ha voluto tener conto delle proteste che
milioni di lavoratori hanno fatto qui in Italia contro il
famigerato e vergognoso decreto dei ticket. E’ stata
questa confusione di idee, dimostrata nella materia sanitaria, che
ha provocato la caduta del Governo. L’arroganza di
questo Governo, che anche dimissionario ha ripresentato lo stesso
decreto che è stato bocciato dalla protesta popolare, meritava di
essere colpita.
Non ci lamentiamo che sia caduto questo Governo, anzi, crediamo
che sia giunto il momento anche in Italia di cambiare qualcosa. In
tutti i paesi industriali avanzati non si sono più formati governi
in cui convivono nella stessa maggioranza forze conservatrici e
forze progressiste, in tutti i paesi più avanzati si aggregano due
schieramenti attorno a due poli: uno più progressista, uno più
conservatore. Questo avviene negli Stati Uniti con i democratici e
i repubblicani; avviene in Germania con i socialdemocratici e i
cristiano-sociali; avviene in Inghilterra con i laburisti e con i
conservatori; soltanto qui in Italia abbiamo governi e coalizioni
che non riescono di fatto a portare avanti alcun programma, perchè
sono paralizzati da spinte contrastanti.
Ci auguriamo che il periodo che adesso verrà utilizzato per le
consultazioni fra le forze politiche possa portare a qualche
innovazione reale nel sistema elettorale italiano e nella
composizione dei governi. Non è più sostenibile una situazione
quale è l’attuale; occorre che anche in Italia si
arrivi in modo più chiaro e più trasparente per
l’elettorato alla formazione delle maggioranze e
alla formazione dei governi; è quindi necessario che anche in
Italia si possano confrontare due schieramenti con carattere
alternativo, per dare finalmente un governo stabile, un governo con
un proprio programma, un governo che operi
nell’interesse della comunità, ponendo termine a
queste risse interne alla maggioranza, fatte più per motivi
elettoralistici che per motivi sostanziali.
Quindi noi, nell’auspicare che non si perda
inutilmente del tempo, ci auguriamo anche che questa crisi serva a
cambiare qualcosa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK