Consiglio Regionale della Valle d'Aosta - Oggetto del Consiglio n. 2901 del 26 luglio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PARTECIPAZIONE E INIZIATIVA POPOLARE
Referendum e iniziativa popolare
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2901 del 26 luglio 2017 - Resoconto
OGGETTO N. 2901/XIV - Proposta di legge: "Modificazioni alla
legge regionale 25 giugno 2003, n. 19 (Disciplina dell'iniziativa
legislativa popolare, del referendum propositivo, abrogativo e
consultivo, ai sensi dell'articolo 15, secondo comma, dello Statuto
speciale)".
Rosset (Presidente) -
Punto n. 27.02. Ha chiesto la
parola il Consigliere Bertin, ne ha facoltà.
Bertin (ALPE) -
Questo è un intervento legislativo
estremamente limitato, essenzialmente tecnico che ha l'obiettivo di
aggiornare, da un punto di vista dell'uso delle tecnologie,
l'istituto referendario obbligatoriamente attraverso una legge,
poiché è disciplinato, tra l'altro, dall'articolo 15 dello Statuto.
Ci tengo a sottolineare il fatto che la Valle d'Aosta si colloca in
una situazione di eccellenza rispetto alle altre Regioni italiane
per quanto riguarda gli strumenti di democrazia diretta. Oggi solo
la Provincia di Bolzano ha una normativa simile, ma con un
quorum
di validità più elevato, che rende lo strumento
perciò meno efficace. Con questa proposta di legge ci si pone
l'obiettivo, senza modificare le modalità di raccolta delle firme e
l'iter previsto dalla normativa attuale, di rendere le procedure
burocratiche riguardanti l'istituto referendario più semplici e
veloci, adeguandole alle nuove tecnologie. A tal fine si prevede
l'utilizzo di strumenti informatici ormai di uso comune, quali la
posta elettronica certificata e i formati digitali in sostituzione
di quelli cartacei. L'introduzione di questi dispositivi consentirà
una riduzione dei tempi e dei costi, oltre che la possibilità di
promuovere pratiche maggiormente responsabili verso l'ambiente. In
pratica si tratta, invece di andare nei Comuni a farsi stampare su
cartaceo, di avere l'inoltro tramite posta elettronica certificata,
facilitando il lavoro sia degli uffici che dei promotori del
referendum.
Presidente -
Non ci sono richieste di intervento,
dichiaro chiusa la discussione generale. Ha chiesto la parola il
collega Guichardaz, ne ha facoltà.
Guichardaz (PD-SIN.VDA) -
Intervengo brevemente. Noi non
ci stanchiamo e in questo Consiglio approfittiamo di tutte le
occasioni che si sono concesse per segnalare la questione di
metodo. Anche il Consigliere Bertin, pur essendomi particolarmente
simpatico per il suo spirito libero e per la sua indipendenza, ogni
tanto tarpata dalla disciplina di maggioranza, ma comunque spesso
visibilmente manifesta, deve cercare di non cadere nel trappolone
dell'autoreferenzialità e dell'autosufficienza, mordendo i tempi,
anche se questa norma, che è stata depositata in tempi brevissimi,
non ha avuto particolare tempo per essere discussa, anche se la
norma è una norma francamente di buon senso che mira a semplificare
un procedimento che a volte, come tanti procedimenti presenti nelle
pubbliche amministrazioni, sono infarciti di procedure vessatorie
che spesso tendono più a complicare che a favorire. Peraltro noi
abbiamo una storia di impegno referendario che ci porta a guardare
sempre con simpatia le forme di democrazia diretta anche quando
queste, come nel caso del referendum di cui io personalmente sono
stato sostenitore in prima persona, non ottengono risultati voluti
e desiderati, ma ciò non significa che le forme di democrazia
diretta...anzi sono ancora più valide proprio perché non sempre
ottengono i risultati auspicati, ma quanto meno mettono in chiaro
le volontà e le idee delle persone. Questa norma, quindi, malgrado
il deprecabile metodo con il quale è stata depositata, va nella
direzione di semplificare, di eliminare le zeppe burocratiche che
sono un po' il cancro della pubblica amministrazione. L'invito è di
prendere in mano anche la sfida, con la stessa sollecitudine, di
semplificare in maniera più estesa anche procedure nella pubblica
amministrazione che vanno spesso ad incagliare i cittadini
inutilmente. Rispetto a questa proposta di legge, quindi noi due
voteremo a favore.
Dalle ore 18:56 assume la presidenza il Vicepresidente
Fosson
.
Fosson (Presidente) -
Altri in dichiarazione di voto?
Consigliere Bertin, vuole aggiungere una sua dichiarazione prima
del voto? Metto in votazione l'articolo 1. Dichiaro aperta la
votazione. La votazione è chiusa.
Presenti: 30
Votanti           
: 30
Favorevoli: 30
Il Consiglio approva all'unanimità.
Dalle ore 18:59 riassume la presidenza il Presidente
Rosset
.
Rosset (Presidente) -
Possiamo procedere con la votazione
dell'articolo 2. Dichiaro aperta la votazione. La votazione è
chiusa.
Presenti: 31
Votanti           
: 31
Favorevoli: 31
Il Consiglio approva all'unanimità.
Articolo 3: stesso risultato. Articolo 4: stesso risultato.
Articolo 5: stesso risultato. Articolo 6: stesso risultato. Metto
in votazione il disegno di legge n. 112 nella sua interezza.
Dichiaro aperta la votazione. La votazione è chiusa.
Presenti: 31
Votanti           
: 31
Favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK