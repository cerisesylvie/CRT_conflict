Consiglio Regionale della Valle d'Aosta - Oggetto del Consiglio n. 1243 del 22 marzo 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula
Oggetto del Consiglio n. 1243 del 22 marzo 1995 - Resoconto
SEDUTA ANTIMERIDIANA DEL 22 MARZO 1995
OGGETTO N. 1243/X Disegno di legge: "Realizzazione o recupero
funzionale di strutture afferenti ad aree naturali protette e a
Espace Mont-Blanc".
Articolo 1 (Finalità)
1. La Regione autonoma Valle d'Aosta interviene per realizzare o
recuperare strutture di proprietà regionale relative alle aree
naturali protette e all'Espace Mont Blanc. Tali strutture sono
finalizzate sia alla necessità di funzionamento delle aree stesse
(sede dell'ente di gestione, ricoveri per la sorveglianza, uffici)
sia per attività di formazione e divulgazione.
Articolo 2 (Disposizioni finanziarie)
1. Gli oneri derivanti dall'applicazione della presente legge,
valutati per il triennio 1995/1997 in annue lire 1.200.000.000,
gravano sul capitolo n. 67385 del bilancio di previsione della
Regione per l'anno in corso e sui corrispondenti capitoli dei
bilanci futuri.
2. Alla copertura dell'onere di cui al comma 1 si provvede
mediante riduzione di pari importo dello stanziamento iscritto al
capitolo 69340 (Fondo di riserva per le spese obbligatorie) dei
bilanci annuale e pluriennale della Regione per gli anni 1995 e
1995/1997.
3. A decorrere dal 1998 gli oneri saranno determinati con legge
finanziaria ai sensi dell'articolo 19 della legge regionale 27
dicembre 1989, n. 90 (Norme in materia di bilancio e di contabilità
generale della Regione Autonoma Valle d'Aosta).
Articolo 3 (Variazioni di bilancio)
1. Alla parte spesa del bilancio di previsione per l'anno
finanziario 1995 sono apportate, sia in termini di competenza che
di cassa, le seguenti variazioni:
a) in diminuzione:
cap. 69340 "Fondo di riserva per le spese obbligatorie"
lire 1.200.000.000;
b) in aumento:
cap. 67385 "Spese per la realizzazione o il recupero funzionale
di strutture afferenti ad aree naturali protette o a Espace Mont
Blanc"
lire 1.200.000.000.
Presidente La parola al Consigliere Rini.
Rini (UV) In base ad un programma pluriennale concordato con i
comuni, la Comunità montana, gli Enti parco e, per quanto riguarda
l'Espace Mont Blanc, gli amministratori della Haute-Savoie e del
Valais, la Regione sta attuando un piano di valorizzazione delle
aree protette. Sono interessati a tale piano le riserve, i parchi
regionali e nazionali. In precedenza le spese erano imputate su un
capitolo unico che prevedeva sia le spese correnti sia quelle di
investimento. Nella predisposizione del bilancio per l'anno 1995 si
è ritenuto per una più corretta gestione ripartire le spese in
correnti ed investimento. Per le spese di investimento era stato
istituito il capitolo 67385 ma per un errore tecnico, già rilevato
in sede di approvazione del bilancio, per lo stesso non veniva
indicata alcuna somma; per questo si provvede, con il presente, a
determinare l'importo di 1,2 miliardi. e alla variazione di
bilancio al fine di consentire in tempi brevi l'avvio degli
interventi programmati.
Con l'importo del 1995 si dovrebbe realizzare il centro Grand
Paradis accueil di Cogne che troverà posto nella palazzina sud del
villaggio Anselmetti all'interno del villaggio minatori, con la
spesa prevista di circa 1 miliardo, e la rimanente somma dovrebbe
essere spesa per l'Espace Mont Blanc, per quanto riguarda la
cantieristica e i punti informativi. Il disegno di legge si compone
di 3 articoli: all'articolo 1 le finalità, l'articolo 2 prevede gli
oneri derivanti dalla presente legge di lire 1,2 miliardi per il
triennio 1995-1997 mediante la riduzione di pari importo dello
stanziamento iscritto al capitolo 79340; a decorrere dal 1998 gli
oneri saranno determinati con legge finanziaria ai sensi della
legge n. 27 dicembre 1989 n. 90; l'articolo 3 concerne le
variazioni della parte spese del bilancio di previsione dell'anno
finanziario 1995.
Presidente Passiamo alla votazione dell'articolo 1.
Presenti, votanti e favorevoli: 27
Presidente Passiamo alla votazione dell'articolo 2.
Presenti, votanti e favorevoli: 27
Presidente Passiamo alla votazione dell'articolo 3.
Presenti, votanti e favorevoli: 27
Presidente Passiamo alla votazione della legge nel suo
complesso.
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK