Consiglio Regionale della Valle d'Aosta - Oggetto del Consiglio n. 2259 del 8 novembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
MINORANZE ETNICHE E MOVIMENTI MIGRATORI
Movimenti migratori
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2259 del 8 novembre 2006 - Resoconto
OGGETTO N. 2259/XII - Intendimenti in ordine alla tematica
dell'assunzione di cittadini extracomunitari presso gli Enti
pubblici. (Interpellanza)
Interpellanza
Considerato che in data 31 maggio 2006 il Difensore Civico
della Valle d'Aosta ha inoltrato a codesta Amministrazione
regionale copia di un proposta di "Miglioramento normativo" inviata
ai Ministeri dell'Interno, del Lavoro e della Previdenza, dei
Diritti e delle Pari Opportunità, delle Riforme e dell'Innovazione
della Pubblica Amministrazione;
Evidenziato che tale proposta di "Miglioramento normativo"
riguarda la tematica dell'assunzione dei cittadini extracomunitari
presso gli Enti pubblici atta al favorimento delle assunzioni di
extracomunitari con la sola residenza ma senza la
cittadinanza;
Preso atto che alcune Amministrazioni pubbliche governate dal
centro sinistra hanno inteso in forma aperta tale
possibilità;
i sottoscritti Consiglieri regionali
Interpellano
il Presidente della Regione per conoscere gli intendimenti di
codesta Amministrazione circa la tematica in oggetto.
F.to: Lattanzi - Tibaldi
Presidente
- La parola al Consigliere Lattanzi.
Lattanzi (CdL)
- Il 31 maggio, come tutti sappiamo perché
ne abbiamo ricevuto tutti copia, il Difensore civico della Regione
ha inoltrato a codesta Amministrazione una proposta di
miglioramento normativo, inviata ai Ministeri dell'interno, del
lavoro, della previdenza, dei diritti e delle pari opportunità,
delle riforme e dell'innovazione della pubblica amministrazione.
L'oggetto era un miglioramento normativo che riguardava la tematica
dell'assunzione di extracomunitari non ancora cittadini, ma
residenti, in riferimento a quel principio di uguaglianza dei
diritti che è in Costituzione.
La tematica è sufficientemente complessa e credo che i mesi che
sono trascorsi non siano solo dovuti al fatto che c'è stato un
cambio di Governo nel frattempo, ma perché la tematica è dibattuta
ai più alti livelli costituzionali. Certo è che questa
sollecitazione ha creato l'opportunità per molte amministrazioni di
Centro-Sinistra - come ho voluto sottolineare nelle premesse
dell'interpellanza - per fare una fuga in avanti rispetto a questa
regolamentazione. La tematica è complessa, perché si tratta di
considerare il lavoro di extracomunitari negli enti pubblici,
ripeto, "extracomunitari" non cittadini italiani, ma esclusivamente
residenti. In alcuni la giustificazione, oltre al diritto
costituzionale, è legata anche al fatto che ci siano alcuni lavori
che nelle pubbliche amministrazioni sembra non siano più di
gradimento dei cittadini italiani "DOC", per così dire, quindi il
Difensore civico, sollecitato forse da alcune associazioni o da
extracomunitari non cittadini italiani, ha sollevato questa
tematica a livello ministeriale, con la richiesta di riflessione
anche a livello regionale.
Vorremmo sapere qual è l'approccio a questa problematica da
parte dell'Amministrazione.
Presidente
- La parola al Presidente della Regione,
Caveri.
Caveri (UV)
- Cette interpellation se réfère, comme il a
été expliqué par M. Lattanzi, à une proposition d'amélioration de
la législation signalée par le Médiateur, Mme Vacchina, au mois de
mai dernier quant à l'embauche, par les structures publiques, des
ressortissants des Pays ne faisant pas partie de la CE, proposition
qui a été soumise aux ministères cités dans les prémisses de
l'interpellation. En ce qui concerne le Gouvernement régional, la
proposition en question, à l'époque, a été transmise au Département
du personnel de l'organisation, afin que ce Département puisse en
étudier les détails.
Moi je pense que cette question est connue depuis longtemps et
aucune solution claire n'a encore été trouvée à ce problème
concernant l'emploi, dans le cadre des structures publiques, de
personnes n'ayant ni la citoyenneté italienne, ni celle d'un autre
Etat-membre de l'Union, bien que vivant dans notre Pays et
disposant d'un titre de séjour en règle. Il convient de rappeler
que pour le moment ce problème surtout a été traité par les
tribunaux, qui ont émis à ce propos des jugements discordants liés
à des situations spécifiques.
En 2004 le Département de la fonction publique rendait, quant à
lui, un avis négatif, fondé sur le caractère spécial des normes
d'accès à la fonction publique, mais au cours de ces dernières
années des décisions, allant à contre-courant de cet avis, ont été
prises. Je fais référence au Tribunal administratif régional de la
Ligurie, qui avait en 2002 considéré qu'un citoyen
extra-communautaire pouvait légitimement, tout comme n'importe quel
autre citoyen de l'UE, aspirer à un poste de fonctionnaire et
pendant un certain temps non seulement cette opinion est demeurée
isolée, mais d'autres arrêts administratifs sont même allés dans un
sens opposé. C'est notamment le cas du Conseil d'Etat, qui alors
qu'il était appelé à se prononcer sur une demande d'accès au
classement en vue de l'attribution d'un poste de remplaçant dans le
corps enseignant, a considéré en 2004 que l'égalité des droits
visée au texte unique sur l'immigration concernait exclusivement
les droits civils, la protection juridique des droits et intérêts
légitimes, les rapports avec l'administration publique, l'accès aux
services publics, mais récemment, en 2005, un autre jugement à fait
les gros titres des journaux: il s'agit d'une décision de la Cour
d'appel de Florence qui a tranché en faveur d'un citoyen albanais
résidant en Italie depuis 10 ans et qui travaillait déjà pour un
hôpital florentin dans le cadre d'un contrat de travailleurs
indépendants. Celui-ci s'était adressé au tribunal après s'être vu
refusée la possibilité de participer à un concours pour
l'attribution d'un poste de dirigeant au sein du service de
Cardiologie dudit hôpital, au motif qu'il n'était ni ressortissant
italien ni citoyen d'un autre pays de l'UE.
Je considère personnellement que les retombées de ce problème ne
sont pas seulement juridiques, mais aussi et surtout sociales, dans
la mesure où elles entravent la possibilité d'intégration de
citoyens extra-communautaires, mais de l'autre côté il y a une
attention sociale face à un problème délicat, qui est le secteur
public. C'est pourquoi qu'il me paraît souhaitable qu'un peu de
clarté soit faite au plan national, afin de restructurer ce cadre
législatif assez complexe et embrouillé qui touche aussi, par
certains côtés, aux obligations de l'Etat italien dans le cadre des
conventions et traités internationaux, qu'il a approuvées et
ratifiées (je pense notamment à la Convention de l'organisation
internationale du travail de 1995, selon laquelle chaque
Etat-membre s'engage à promouvoir et assurer l'égalité des chances
et de traitement en matière d'emploi et de profession).
Je voudrais aussi rappeler que, en ce qui concerne
l'interprétation des entraves à la liberté de circulation, la
Commission européenne a déjà fixé des critères d'interprétation;
pour ce qui est de la fonction publique établit une distinction
entre les postes inhérents à l'exercice direct et indirect des
pouvoirs publics et les autres postes, qui pourraient être ouverts
aux citoyens d'origine étrangère. Selon une note que j'ai eue de la
part du responsable du personnel, le problème passe à travers une
réelle intervention législative, qui doit être une intervention
nationale, qui puisse, une fois pour toutes, éclaircir une
situation difficile, car pour ce qui est "delle potestà pubbliche"
il n'y a pas de doute que, aujourd'hui, on ne peut pas le
faire.
Presidente
- La parola al Consigliere Lattanzi.
Lattanzi (CdL)
- La ringrazio, Presidente, perché so di
aver sollevato una questione molto ingarbugliata e lo faccio con
l'umiltà di chi sa di non avere in mano il "bandolo di una
matassa", che è una matassa di tipo globale. Lei ha citato le fonti
normative europee che hanno dato una prima generale interpretazione
alla gestione di questa tematica e forse il Parlamento europeo è
ancora l'unico organo che ha indicato una strada: quella di
riconoscere ai cittadini europei l'opportunità di lavorare negli
Stati-membri, in piena libertà, mentre limita al pubblico impiego
l'opportunità di lavorare per gli extracomunitari. Lo sapevo, mi
aspettavo solo questa conferma per poter dire che siamo in un guado
amministrativo costituzionale, la sua sollecitazione mi trova
d'accordo, cioè la chiarezza dovrebbe venire dal quadro
nazionale.
Io aggiungerei che la palla ora dovrebbe passare alla politica,
perché se lasciamo ai TAR o alla Corte costituzionale il compito di
dettare una linea di comportamento in questa materia, la politica
fa un passo indietro a favore dei tribunali! Sono preoccupato di
questo, ed è il motivo per cui le ho presentato l'interpellanza:
perché non vorrei che fossero i tribunali a doverci dire come
comportarci in una materia complessa che la politica non ha ancora
normato, definendo il fatto politico attraverso le sentenze.
Diventa cioè fatto politico perché alcune sentenze prendono
posizione su una materia, là dove c'è un vuoto della politica. È
altrettanto vero che la CE ha già dato una prima risposta, seppure
generica; è vero che nel quadro nazionale questa cosa non l'ha
fatta il Centro-Destra, ma ancor meno la sta facendo il
Centro-Sinistra, perché avrebbe forse più difficoltà a farlo di
quanto non abbiamo avuto noi, ma il principio della globalizzazione
è un principio che non può stare fuori da quest'aula, perché credo
che anche noi dobbiamo scendere in campo a fare politica in questo
contesto!
Questo Consiglio si deve porre la questione dell'integrazione
degli extracomunitari, quale tipo di integrazione, se è giusto o
non è giusto, se è politicamente desiderato o non desiderato che i
residenti in Valle d'Aosta possano accedere ai posti del pubblico
impiego, perché sappiamo che, al riguardo, ci sono differenti
sensibilità che sotto l'aspetto politico si devono evidenziare. Non
abbiamo alcun imbarazzo ad anticipare la nostra posizione. Abbiamo
piena consapevolezza che abbiamo bisogno di extracomunitari e credo
che il mercato del privato - i nostri agricoltori lo sanno molto
bene - offre uno spazio enorme di lavoro per chi ha voglia di dare
il proprio contributo.
Per quanto riguarda il pubblico la materia è più complessa:
crediamo che il dibattito vada spostato sul concetto di
cittadinanza, perché quando il Difensore civico pone una questione
della cittadinanza degli extracomunitari, pone un tema che è
centrato, cioè il cittadino se è cittadino italiano, ha gli stessi
diritti che i cittadini italiani nel pubblico impiego ambiscono ad
avere, cioè essere assunti tramite bando presso la pubblica
amministrazione; se non sono cittadini italiani, invece no,
seguendo il filone della CE, che ha già aperto una strada.
La mia sollecitazione allora è quella di porre il tema
all'attenzione del Consiglio al più presto, perché la questione è
"una panna che sta montando" in maniera importante. Questo
documento del Difensore civico è la punta di un "iceberg" di una
situazione che anche in Valle sta crescendo, cioè extracomunitari
non cittadini italiani, che non solo ambiscono a lavorare nel
privato, ma ambiscono a lavorare nel pubblico. Siccome lei ed io
condividiamo il concetto che il pubblico è cosa diversa dal
privato, perché mentre per un rifugio o per un ristorante può andar
bene avere per qualche mese un extracomunitario non cittadino
italiano, nella pubblica amministrazione questo diventa un
problema! È vero che ci sono alcune attività, ad esempio le imprese
delle pulizie, ma le pulizie ormai le fanno le cooperative esterne,
quindi un extracomunitario può lavorare per una cooperativa e fare
le pulizie a Palazzo regionale, che è cosa diversa dall'essere
assunto come messo o autista o dirigente addirittura, perché la
prima causa in Italia l'ha fatta un laureato extracomunitario che
ambiva ad avere nel Comune di Firenze il posto da dirigente
dell'ente pubblico!
Credo che la politica debba riappropriarsi subito di questo
spazio, che è uno spazio politico, e immediatamente farlo proprio
perché alla posizione che il Consiglio vorrà assumere, sia la
politica a dare delle risposte e non la Magistratura con le sue
sentenze!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK