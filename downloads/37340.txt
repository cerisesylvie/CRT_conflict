Consiglio Regionale della Valle d'Aosta - Oggetto del Consiglio n. 1141 del 8 aprile 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1141 del 8 aprile 2015 - Resoconto
OGGETTO N. 1141/XIV - Interpellanza: "Predisposizione di un
disciplinare per la regolamentazione delle promozioni del personale
della Casa da gioco di Saint-Vincent".
Presidente -
Punto 21 all'ordine del giorno. La parola al
collega Ferrero.
Ferrero (M5S)
- Grazie Presidente.
Diciamo che quest'iniziativa è un po' il seguito di quella che
c'è stata questa mattina che riguardava il Direttore dei giochi.
Devo subito fare una rettifica perché il costo aziendale del
Direttore dei giochi non è 128.000 euro, ma è 185.000, quindi ho
sbagliato in ribasso, quindi vedete che alle volte sono in buona
fede anch'io, mi sbaglio quindi anch'io. Qui invece passiamo ad un
altro caso, che è un caso che ha, se possiamo così definirlo, un
esile filo conduttore con quello che c'è stato questa mattina. È
tempo di promozioni e ovviamente le promozioni fioccano, ma,
accidenti, sembra che fiocchino sempre solo da una parte! Anche in
questo caso, senza voler andare a cercare il pelo nell'uovo, non è
chiaro, almeno non è a me chiaro con che tipo di criteri sia stata
data la promozione ad una determinata persona. Abbiamo già notato,
come nel caso precedente, che ci sono queste specie di carriere
fulminanti che passano da vice a capo, ma alla fine ci sono
selezioni? Ci sono valutazioni? Chi decide effettivamente? È un
incarico semplicemente fiduciario? Noi vorremmo riuscire a capire
questo. Il caso in questione riguarda la Signora Lucina Grivon che
sarebbe stata inquadrata in una specie di nuova figura che è stata
creata ad hoc probabilmente per il momento particolarmente
complicato ed è quella di Responsabile del settore delle
slot
machine
, quindi attendiamo fiduciosi anche in questo caso le
preziose delucidazioni dell'Assessore.
Si dà atto che dalle ore 15,36 presiede il Vicepresidente
Follien.
Follien (Presidente)
- Per la risposta, la parola
all'Assessore Perron.
Perron (UV)
- Grazie Signor Presidente.
A dicembre 2014 i responsabili delle funzioni tecniche
amministrative dell'area
slot
hanno presentato alla
Direzione giochi un documento su uno studio riguardante i giochi.
Quest'analisi considera gli ambiti di operatività in produzione e
lo studio si concentra in particolare sulla necessità all'interno
dell'azienda di intervenire nella gestione del parco macchine
attraverso una diversificazione dell'offerta, un adeguamento delle
tipologie di apparecchiature e di giochi a quelle che sono le
analisi di soddisfazione del cliente, una valutazione della
redditività di quelle che sono le macchine installate, l'apertura
delle sale, la necessità di modificare gli orari lungo l'arco della
settimana, la fruibilità degli spazi di gioco attraverso una
gestione dinamica degli stessi, questo al fine di concentrare con
una migliore politica il gioco nei momenti di scarsa affluenza
della clientela. Questo documento quindi contiene un auspicio per
un migliore coordinamento con il
marketing
nello sviluppo
dell'attività, nell'organizzazione di nuovi tornei, nella
riproposizione di un'indagine di soddisfazione del cliente al fine
di attuare un profilo di offerta di prodotti e servizi. Viene
quindi in questo studio suggerita da parte degli uffici competenti
una scrupolosa riflessione anche su alcune soluzioni necessarie per
un recupero dell'immagine, per un'efficienza e un risparmio di
costi nell'organizzazione e nell'erogazione di servizi strettamente
legati ai giochi elettronici.
Sulla base di quest'ampio studio - collega, le ho fatto questa
premessa per farle capire da dove nasce questa proposta -, la
Direzione giochi ha valutato opportuno rafforzare la squadra dei
professionisti dedicati al gioco elettronico, cercando di
intervenire in un segmento particolare, che è il segmento della
gestione della clientela, cercando di identificare una valutazione
delle professionalità presenti e cercando di individuare
all'interno dell'azienda, quindi non facendo riferimento a
personale esterno, una risorsa che operasse in stretta sinergia con
il
marketing
, con le strutture commerciali, coordinando i
vari reparti presenti in sala. A marzo veniva quindi presentata la
candidatura di Lucina Grivon quale Responsabile dell'Unità
organizzativa Servizi clienti
slot
. Quest'area include
l'attività dei coordinatori
slot
, degli
slot
attendant
, con l'obiettivo di favorire lo sviluppo e il
rilancio di quest'area, con un più efficace coordinamento fra le
iniziative di
marketing
e la gestione della sala e
attraverso anche lo sviluppo di un programma che riguarda l'area
delle
slot
. La proposta quindi veniva raccolta, comunicata
alle organizzazioni sindacali e formalizzata ad aprile 2015, a
riporto quindi di Graziano Grosjacques il Servizio Clienti Giochi
Elettronici viene affidato a Lucina Grivon che riporta
funzionalmente a Valter Romeo, Direttore
marketing
e
Clienti Casinò, per l'attività di relazioni commerciali
verso i clienti e il mercato dell'Area Slot.
Punto 2. Con il nuovo incarico Lucina Grivon gestisce 8
Coordinatori Area Giochi Elettronici inquadrati al secondo livello,
2 risorse di terzo livello e 16
slot attendant
di terzo
livello. L'incremento retributivo connesso al nuovo ruolo è di
circa il 30 percento di aumento, di cui il 20 percento è relativo a
questo necessario passaggio al primo livello dell'area
impiegatizia, mentre l'80 percento è connesso ad un'indennità di
funzione strettamente connessa al ruolo, e pertanto
reversibile.
Sul terzo aspetto, Lucina Grivon è in possesso della licenza
media e di una qualifica di dattilografa. Ha lavorato presso
l'Assessorato dell'agricoltura della Regione per un triennio, come
impiegata nei cantieri forestali, e successivamente per un decennio
è stata dipendente della Tecdis prima in produzione poi assistente
alla Direzione. Dal 1998, assunta nella Casa da gioco in qualità di
portiere, ha acquisito all'interno dell'azienda la sua formazione
professionale: dal 2000 impiegata all'Ufficio stampa, dal 2009
impiegata alla Direzione commerciale, e dal 2011 è stata
Coordinatore area
slot
con circa una parentesi di un anno
quale addetta all'attività di
changeur
presso lo
Chemin
de fer
. Risulta pertanto la professionalità con le più adeguate
competenze per l'incarico richiesto e di cui discutiamo.
Ultimo punto. Pur attenti a proposte - e questa è una domanda
riguardante un invito al Governo regionale - che dovessero
pervenire sulla materia, oggi la Giunta regionale,
l'Amministrazione ritiene sufficiente quant'è previsto
dall'articolo 13 del disciplinare, che, in tema di disciplina del
personale, prevede tutte le casistiche che lei conosce in tema di
gestione della clientela, di gestione del personale, delle nuove
assunzioni e di accesso alla qualifica di dirigente. Naturalmente
il Governo intende esercitare il più rigoroso controllo sulla
corretta applicazione dei principi di correttezza, dei principi di
equità e di imparzialità nella gestione delle risorse umane. Al di
là dei vincoli derivanti dai contratti, la società da tempo ha
adottato la procedura che lei certamente conoscerà, cioè la
procedura "gestione delle risorse umane", una procedura prevista
dal sistema di certificazione della qualità per ogni posizione di
lavoro, quindi vanno evidenziati i requisiti richiesti, i titoli di
studio e le esperienze professionali. Vi è quindi un'attenta
valutazione delle competenze, di quelli che sono i percorsi
professionali e di quelli che sono i piani di carriera. La nomina
di Lucina Grivon quindi si ritiene una nomina caratterizzata da
una, direi, necessaria discrezionalità data la natura fiduciaria
dell'incarico, ma è risultata coerente con i percorsi di carriera
interni e con la valutazione personale fra le più elevate nell'area
di appartenenza della stessa. Grazie.
Presidente
- Per la replica, la parola al Consigliere
Ferrero.
Ferrero (M5S)
- Grazie Presidente.
Non vorrei che alla fine di tutte queste interpellanze e
interrogazioni venisse fuori che io ho la puzza sotto il naso e che
voglio vedere i laureati dappertutto perché non è così. È certo
però che anche in questo caso, al di là della necessità di
individuare un responsabile per l'area delle
slot
che non ho
messo e mai metterò in discussione, perché questa, effettivamente,
ci può stare, e siamo di fronte ad una persona che non ha
dell'esperienza professionale specifica che le attribuisca una
particolare professionalità...non c'è, non ha nemmeno il minimo
sindacale, che è un titolo di studio, a mio avviso, di scuola
superiore perché ha una licenza media. Adesso io non so se i miei
dati sono esatti oppure devono essere corretti, ma mi risulta che
venga attribuita a questa persona un'indennità di funzione di 1.350
euro mensili più un aumento di 250 euro mensili. Questa persona
aveva già uno di quegli stipendi fortunati in cui c'era il super
minimo. Il super minimo che cos'è? Io non sono un esperto di paghe,
ma è una specie di super premio che si trovano in busta paga alcuni
dipendenti del Casinò, io non so quanto questa persona verrà a
prendere, magari lo chiederò la prossima volta per avere un'idea
più precisa. Capiamo bene però che...non so...sì, certo l'Assessore
mi dice: "l'abbiamo scelta in base a requisiti di...l'hanno scelta
in base a requisiti di discrezionalità". Mi fa già piacere che
l'Assessore si discosti leggermente, prenda le distanze se non
altro dalla scelta dell'Amministratore. Anche in questo caso viene
invece rispettato puntualmente il famoso disciplinare di cui avevo
parlato prima, perché la Signora Lucina Grivon, non me ne voglia, è
una militante dell'Union Valdôtaine e allora possiamo mettere un
segno di spunta sulla nostra tabellina, e qui ci siamo. Ha fatto il
Sindaco dell'Union Valdôtaine? Sindaco di Emarèse dell'Union
Valdôtaine, e qui mettiamo un altro segno di spunta. È candidata
alle prossime elezioni per l'Union Valdôtaine nel comune di
Emarèse? E qui mettiamo un terzo segno di spunta e allora
giustamente qualcuno mi chiederà: "perché hai fatto
l'interpellanza?".
Presidente
- Punto 22 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK