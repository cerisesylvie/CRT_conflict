Consiglio Regionale della Valle d'Aosta - Oggetto del Consiglio n. 1504 del 6 ottobre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1504 del 6 ottobre 2005 - Resoconto
OBJET N° 1504/XII - Communications du Président de la Région.
Visite officielle du Président de la République Carlo Azeglio
Ciampi.
Président - La parole au Président de la Région, Caveri.
Caveri (UV) - J'y tiens d'abord à vous dire de la pleine
satisfaction du Président Ciampi pour la visite d'hier dans notre
Vallée. Au moment du départ, hier, dans l'après-midi, il m'a dit
d'exprimer à l'ensemble du Conseil régional, à son Président, aux
différents groupes, ses remerciements pour un accueil
extraordinaire. J'y tiens aussi à remercier l'ensemble des Forces
de l'ordre qui ont assuré l'efficacité de l'apparat de sécurité,
ainsi que les différentes structures régionales: je pense à la
Direction de la communication, al "Cerimoniale", aux travaux
publics qui ont assuré de conclure rapidement les travaux devant le
Palais de la Région. Il me paraît que certaines déclarations qui
ont été faites par le Président Ciampi nous touchent tout
particulièrement, telle que le rappel de l'importance de
l'Autonomie spéciale et le rôle du bilinguisme.
Une deuxième évaluation d'ordre politique revient du fait que
j'ai participé le 29 septembre à la séance du Conseil des
Ministres. Comme vous le savez, il y a cette prévision prévue par
le Statut d'autonomie, d'une présence du Président de la Région
lors des discussions du Conseil des Ministres qui touche tout
particulièrement des arguments qui intéressent notre Vallée.
L'argument était la "finanziaria". Je dois dire d'avoir précisé au
commencement de mon intervention au Conseil des Ministres que la
méthode avec laquelle on nous a donné une copie à la dernière
minute de la "finanziaria" n'est pas une règle qu'on puisse
accepter, car on s'est retrouvés à la dernière minute à regarder le
texte pour pouvoir s'exprimer lors de la séance du Conseil des
Ministres.
J'ai exprimé un jugement assez négatif sur la "finanziaria",
surtout sur l'article 21 qui touche la question tout à fait
délicate pour nos finances du "Pacte de stabilité". Nous aurons
demain une séance du Gouvernement régional avec la participation
des deux Parlementaires. Nous avons demain à Rome une réunion
technique avec les autres Régions autonomes et Provinces autonomes
pour discuter une ligne commune, en sachant déjà que la véritable
discussion sur la "finanziaria" se tiendra au Sénat et il y aura -
comme d'habitude - un "maxiemendamento", donc de notre part il y
aura la tentative d'améliorer ce texte. Dans les dernières heures
nous avons commencé à travailler sur la "finanziaria regionale". Ce
n'est pas facile, vu toute une série d'incertitudes qui se
retrouvent dans cette "finanziaria", dont le jugement est tout à
fait négatif.
J'ai profité de l'occasion de la participation au Conseil des
Ministres, pour ajouter une préoccupation liée à la loi électorale.
Le Député Collé est en train de s'occuper avec beaucoup d'attention
de ce qui est en train de se passer, mais à un certain point il
paraît aussi qu'il y avait des incertitudes sur le collège
uninominal de notre Vallée et ça ce n'est pas acceptable, dans le
sens que moi j'ai expliqué au Conseil des Ministres que nous avons
une prévision statutaire qui prévoit un Député et un Sénateur,
c'est une formule technique qu'on a toujours gardée, même à
l'époque de la "loi Mattarellum". A la sortie du Conseil des
Ministres le Ministre La Loggia m'a rassuré sur le fait que le
Gouvernement interviendra sur les rapporteurs de la loi.
L'impression du Ministre c'était que parfois il y a une
connaissance limitée des prévisions statutaires, donc c'était son
rôle aussi d'intervenir auprès du rapporteur de la loi
électorale.
Je voudrais aborder un argument: la question du "rapport Bo".
Lors de la Conférence des Chefs de groupe on a, avec l'Assesseur
Marguerettaz, discuté avec les Chefs de groupe sur les décisions
qu'il faudra prendre dans un délai raisonnable - nous avons fixé la
prochaine séance du Conseil - concernant la proposition d'un texte
concordé, là où il y aura un chemin tracé à travers un parcours que
nous sommes en train de faire, d'évaluation des différentes
questions juridiques que nous avons devant nous, face au contenu du
"rapport Bo". Si du point de vue fiscal l'intervention déjà
annoncée de l'"Agenzia delle Entrate" démontre qu'il y a déjà une
attention vis-à-vis d'éventuelles questions fiscales liées au
"rapport Bo", pour ce qui est des questions liées à la Justice
pénale, civile et même comptable, nous aurons dans une semaine
l'ensemble d'une série d'avis juridiques qui pourront, en tenant
compte de ce que j'ai déjà exprimé, c'est-à-dire de la position
juridique que pour le moment a été prise par le Gouvernement à
travers l'avis du Département légal de la Région, donner des
certitudes.
Comme on a dit, il n'y a, de notre part, aucune intention de
cacher n'importe quoi, mais il y a même d'évaluations d'ordre
juridique qu'il faut faire et je pense que pour ce qui me concerne
ce n'est pas idéal d'imaginer que des factures puissent se
retrouver dans une photo d'un journal! On a longuement discuté des
droits des Conseillers, je répète que nous avons interprété le
"116" en plein accord avec le Président du Conseil d'une façon tout
à fait large dans la logique d'accès aux documents, franchement
tandis que les interprétations sont tout à fait libres, ce n'est
pas à nous de juger, la publication des photocopies du dossier
c'est un jugement que je laisse au Président du Conseil, ce n'est
pas à moi...
(interruption d'un Conseiller, hors micro)
... sulle morti in diretta... anche su questa vicenda c'è già
stato un morto in diretta!
Je voudrais ajouter un élément, qui est la visite que j'ai faite
à Turin auprès du Président de la Cour d'appel sur la question du
juge de paix. ça me déplait qu'un des deux juges de paix ait jugé
cette intervention inutile, il y avait même des avocats qui
m'avaient posé le problème. Les concours des juges de paix
aujourd'hui sont bloqués. Aujourd'hui nous avons sur Aoste une
prévision de 6 juges de paix. Qu'il soit clair que nous aurons dans
les prochains mois 2 juges de paix et non 3, parce qu'un des 3
juges a été jugé négativement par le "Consiglio giudiziario" et cet
avis négatif est confirmé par le Président de la Région aussi. Donc
nous aurons 2 juges de paix sur Aoste, dont 1 sur Donnas et
peut-être que nous aurons quelques petits problèmes. Le problème ce
n'est pas le personnel administratif, car la Région est l'unique
qui donne directement le personnel, tandis qu'au Piémont il n'y a
pas de personnel administratif, nous avons 6 personnes sur Aoste et
4 personnes sur Donnas, donc je pense que nous avons assuré en tant
que Région une bonne qualité de fonctionnement des bureaux.
J'espère qu'il y ait la possibilité à Rome de débloquer les actuels
concours pour rejoindre de nouveau le minimum de 3 juges sur
Aoste.
Enfin je voudrais annoncer au Conseil la présentation d'une
résolution du Gouvernement, mais qui est ouverte à la contribution
des Chefs de groupe, sur le Tunnel du Mont Blanc. La prochaine
semaine il y aura la Conférence intergouvernementale Italie-France
sur le Tunnel du Mont Blanc. J'aurai la possibilité d'intervenir
sur cette question à cette occasion-là, il me paraît que nous avons
une série d'arguments remarquables qui doivent être posés et c'est
la raison pour laquelle je présente cette résolution, en demandant
aux Chefs de groupe de l'évaluer. Ce serait pour moi un plaisir de
porter une approbation sur un argument de ce genre la plus large
possible. Je pense que dans cette résolution il y a des éléments
équilibrés qui pourraient porter à avoir une position la plus
unitaire possible de ce Conseil.
Risoluzione
Il Consiglio regionale della Valle d'Aosta
Richiamati i dibattiti consiliari e le precedenti risoluzioni
in merito al Traforo del Monte Bianco e al transito del traffico
commerciale attraverso la Valle d' Aosta, e in particolare:
- la risoluzione approvata il 15 novembre 2001 con cui il
Consiglio della Valle chiedeva che la riapertura del Traforo del
Monte Bianco al traffico merci comportasse in ogni caso una
riduzione del numero di mezzi pesanti rispetto alla situazione
antecedente il 24 marzo 1999;
- la risoluzione approvata il 23 gennaio 2002 con cui il
Consiglio della Valle, all'unanimità, ha respinto l'articolo
quattro del "Regolamento di circolazione nel tunnel del Monte
Bianco" così come approvato dalla Commissione Intergovernativa di
Controllo del Traforo del Monte Bianco, che autorizza l'accesso al
Traforo del Monte Bianco di un numero massimo di 240 TIR all'ora
nei due sensi di circolazione;
- la risoluzione approvata il 7 marzo 2002 con cui il
Consiglio della Valle, all'unanimità, ribadiva quale condizione
fondamentale per la riapertura del traforo del Monte Bianco al
traffico commerciale una significativa riduzione, almeno il 50%,
del numero dei mezzi pesanti rispetto alla situazione antecedente
il 24 marzo 1999.
Ricordato l'incidente avvenuto il 4 giugno 2005 nel traforo
del Fréjus e le ripercussioni che la chiusura del valico
autostradale tra la Valle di Susa e la Vallée de la Maurienne ha
comportato per la Valle d'Aosta.
Preso atto che a seguito della riapertura del traforo del
Fréjus, avvenuta il 4 agosto 2005, i volumi di traffico pesante
attraverso la Valle d'Aosta registrano una graduale e costante
diminuzione.
Considerati i risultati dello studio commissionato dalla
Giunta regionale concernente l'analisi della capacità del Traforo
del Monte Bianco e dei possibili scenari evolutivi dei volumi di
traffico, presentati alla IV Commissione consiliare il 27 settembre
2005, dal quale si evince che le correlazioni tra volumi di
traffico ed emissioni inquinanti, considerando l'attuale
composizione della tipologia di veicoli in circolazione, collocano
a 1.500 TIR/giorno la soglia di criticità dei volumi di traffico
pesante.
Ribadendo la necessità che sia sviluppata una politica
coerente delle arterie di comunicazione e dei trasporti attraverso
le Alpi, condivisa con le comunità alpine e compatibile con le
esigenze ambientali ed economiche delle regioni montane, nel solco
di quanto indicato dal Libro Bianco sui Trasporti dell'Unione
europea.
Esprime
viva preoccupazione per l'assenza di decisioni concrete volte
a trasferire quote consistenti di traffico commerciale dalla gomma
alla rotaia, in particolare intervenendo a favore dei trasporti
ferroviari internazionali ed interregionali;
Riafferma
il valore assoluto del Protocollo Trasporti della Convenzione
delle Alpi, ratificato anche dalla Francia il 12 maggio 2005 e la
necessità dell'adozione della direttiva europea nota come
"Eurovignette";
Ribadisce
la propria assoluta contrarietà nei confronti del raddoppio
del Traforo del Monte Bianco e la necessità che le ipotesi di
ulteriori interventi strutturali per la sicurezza della galleria
siano attentamente approfondite di concerto con la Regione autonoma
Valle d' Aosta e le autorità locali francesi;
Conferma
l'importanza di sviluppare un attento ed efficace dispositivo
di controlli del traffico commerciale in transito attraverso la
Valle d'Aosta, al fine di monitorare e assicurare la sicurezza
della circolazione e la tutela ambientale nella galleria e lungo
tutto l'asse viario valdostano;
Sollecita
anche alla luce di quanto avvenuto nel periodo di chiusura
del Traforo del Fréjus, la definizione di un piano di regolazione
dei volumi di traffico pesante internazionale, concordato tra i
Governi italiano e francese e le regioni interessate, che tenga
conto delle effettive capacità di assorbimento dei valichi tra
l'Italia e la Francia dal punto di vista strutturale e,
soprattutto, della sostenibilità ambientale e che comporti comunque
una sensibile riduzione dei volumi di traffico rispetto a quelli
registrati nel 1998;
Ritiene
essenziale la messa in opera di un dispositivo di
monitoraggio attivo che, individuando una soglia di criticità del
numero di TIR al giorno, preveda l'attivazione di misure di
immediata riduzione dei flussi, avendo riguardo al rispetto degli
obiettivi prioritari della sicurezza della circolazione e della
salvaguardia dell'ambiente e della salute pubblica, sulla base di
parametri oggettivi;
Impegna
il Presidente della Regione e l'Assessore regionale al
Territorio all'Ambiente e alle Opere Pubbliche affinché sia
implementato il sistema di rilevazione, monitoraggio ed analisi
della qualità dell'aria in Valle d'Aosta, in modo tale da disporre
in maniera continuativa, oggettiva e coerente con l'evoluzione
delle normative in materia, dei dati necessari a sostenere
adeguatamente eventuali provvedimenti ed azioni regolatorie dei
flussi di traffico
Chiede
al Presidente della Regione di operare affinché le società
concessionarie delle tratte autostradali valdostane assumano al più
presto i competenti provvedimenti per istituire il divieto di
sorpasso per i mezzi pesanti, con le opportune modalità per
garantire la sicurezza e la fluidità della circolazione lungo
l'itinerario di accesso al Traforo del Monte Bianco;
Impegna
altresì, il Presidente della Regione a rappresentare al
Governo italiano ed alla Commissione Intergovernativa di Controllo
del Traforo del Monte Bianco le posizioni espresse dal Consiglio
regionale della Valle d' Aosta, e in particolare:
- i risultati dello studio commissionato dalla Giunta
regionale in merito all'analisi della capacità del Traforo del
Monte Bianco e ai possibili scenari evolutivi dei volumi di
traffico;
- l'opportunità di rivedere il ruolo e il posizionamento dei
Vigili del Fuoco in servizio presso il Traforo del Monte Bianco,
prevedendo l'attestamento degli stessi sulle piattaforme della
galleria e non più nel posto centrale;
- l'esigenza di mettere in opera quanto prima, anche
sviluppando le relative attività di ricerca tecnologica e
scientifica, uno strumento omologato per la rilevazione ed il
sanzionamento delle infrazioni alle disposizioni relative alla
distanza tra i veicoli all'interno della galleria;
- la necessità di definire, di concerto con le regioni
interessate, un piano di regolazione del traffico pesante
attraverso i valichi alpini italo-francesi che stabilisca le soglie
massime di transiti autorizzati e le misure di intervento in caso
di superamento di dette soglie;
- l'opportunità di definire nuove politiche volte a diminuire
le emissioni inquinanti del traffico, ad iniziare dall'interdizione
alla circolazione dei veicoli "EURO 1";
- l'esigenza di adottare politiche tariffarie volte a
favorire l'adeguamento dei veicoli in circolazione alle nuove
normative in materia di emissioni inquinanti, penalizzando
progressivamente i veicoli delle classi "EURO 2" e "EURO 3" e
incentivando i veicoli "EURO 4", anche mediante i relativi
investimenti strutturali lungo gli itinerari di accesso al Traforo
del Monte Bianco;
- l'importanza che anche l'Italia e l'Unione europea
ratifichino il Protocollo Trasporti della Convenzione delle
Alpi.
F.to: Caveri
Presidente - Prima di dare la parola al collega Curtaz, mi
permetto di fare una riflessione sulle comunicazioni del Presidente
della Regione.
Mi permetto di dire che i comportamenti sulla vicenda del
"dossier Bo" tenuti da qualche Consigliere meritano una
considerazione che vorrei fare. Siamo stati eletti dalla Comunità e
come tali siamo tenuti ad una condotta irreprensibile e in linea
con i doveri di amministratori pubblici. Dobbiamo essere anche da
esempio per i cittadini e ritengo, purtroppo, che in questa
circostanza, qualcuno non lo sia stato.
Non mi è parso edificante l'aver dato in pasto ai giornalisti,
con un tempismo eccezionale, il cosiddetto "dossier Bo", non appena
alcuno di voi ne è venuto in possesso. Diversi Consiglieri
reclamavano a gran voce questa relazione - giustamente -, una
relazione che è stata oggetto di numerosi articoli, ed è giusto,
uno dei quali non si è fermato alle semplici constatazioni del
liquidatore, ma ha riportato - come ha detto il Presidente Caveri e
condivido - un paio di fatture presenti tra gli allegati. Non entro
nel merito della scelta, che giudico di poco gusto, ma credo che si
sia passato il limite, perché c'è una regola che non è scritta, ma
è una regola del buonsenso, della correttezza che ognuno di noi
dovrebbe conoscere e che avrebbe dovuto far riflettere prima di
consegnare così celermente il materiale.
Ricordo che il "dossier" è un documento riservato, lo avete
avuto perché siete dei Consiglieri regionali; questo "dossier" è
stato trasmesso anche alla Procura, pertanto è delicato per i suoi
contenuti allegati, che coinvolgono anche persone che non hanno a
che fare con la l'operato della Gestione, penso ad esempio ai
clienti della Casa da gioco, ai quali la pubblicazione dei loro
dati potrebbe non far piacere. Ricordo che i dati in questione sono
tutelati dalla riservatezza riferita dalla legge sulla privacy ed
essendo i Consiglieri tenuti al segreto nei casi determinati dalla
legge, rimane anche una responsabilità personale, sia civile che
penale, del Consigliere in caso di uso illegittimo delle
informazioni.
Alcuni di voi si sono lamentati in passato con me che il Governo
regionale non coinvolge l'Assemblea, a volte è restio a consegnare
documenti, mi sono sempre fatto parte attiva per farvi avere i
documenti rivendicando così giustamente il ruolo centrale del
Consigliere e del Consiglio, ma se questo è il risultato,
delegittimiamo la nostra figura e il nostro operato!
Con pacatezza invito tutti ad un'attenta riflessione, nella
certezza che fatti del genere non abbiano più ad accadere, nel
rispetto del nostro mandato e della nostra credibilità. Vi
ringrazio.
La parola al Consigliere Curtaz.
Curtaz (Arc-VA) - Le comunicazioni del Presidente Caveri sono
state tutte molto interessanti e su cinque aspetti importanti.
Visto il tempo a disposizione mi limito a fare un'osservazione
in riferimento alla vicenda del "dossier Bo". Prendiamo atto
volentieri dell'atteggiamento assunto dal Governo regionale in
questa vicenda, dopo le riserve che avevamo espresso in occasione
della discussione del bilancio della Gestione straordinaria. Come
il Presidente ricorderà, avevamo lamentato energicamente il fatto
di non aver avuto a disposizione il "dossier", che poteva avere una
qualche utilità per la formazione del proprio convincimento in
vista di quel voto, perciò non partecipammo al voto. Nei giorni
successivi il "dossier" è stato messo a disposizione dei
Consiglieri che lo hanno potuto commentare e do volentieri atto che
nella riunione dei Capigruppo l'atteggiamento del Governo regionale
è stato di carattere collaborativo.
Volevo però anche evidenziare alcune problematicità della
materia, perché c'è il rischio che si sottovalutino alcune cose.
Credo che sia corretta l'esigenza di un approfondimento giuridico,
questa è una delle prime cose che è venuta fuori in tutte le sedi;
mi ricordo che addirittura in Conferenza dei Capigruppo il
Presidente Caveri si impegnò a portare questo tema
dell'approfondimento in Giunta, conferendo degli incarichi ad
esperti del settore, in modo che ci fossero tutte le valutazioni
tecniche necessarie. Non so se questi incarichi sono già stati
dati...
(interruzione del Presidente della Regione, fuori
microfono)
... si sono dati venerdì? Rispetto ai tempi che erano stati
prefigurati i tempi si sono un po' allungati, e su questo voglio
fare una prima riflessione. Stiamo attenti sui tempi, perché come
il Presidente sa, qui il trascorrere del tempo non è irrilevante,
perché rispetto alle vicende penali c'è il termine di tre mesi
previsto per la presentazione di eventuali querele là dove fossero
un atto dovuto da parte dell'Amministrazione regionale, in
riferimento invece alle problematiche di carattere civilistico c'è
pur sempre il decorrere della prescrizione, che può essere
interrotto in qualsiasi momento anche con un atto stragiudiziale,
prescrizione che per quanto riguarda gran parte delle fattispecie
afferenti a questa vicenda è quinquennale, quindi il fatto di
interrompere la prescrizione significa poter esercitare delle
azioni per il tempo necessario. Un primo invito che facciamo è di
fare gli approfondimenti giuridici del caso, ma senza perdere
troppo tempo, altrimenti l'Amministrazione sarebbe in
difficoltà.
Un altro tema che in questo momento accenno, ma che andrà
approfondito, è il seguente: ci stiamo occupando del "dossier Bo" e
dei suoi contenuti sui quali andranno fatti i richiesti
approfondimenti, ma io pongo un'altra questione. Il "dossier Bo" è
stato redatto sulla base di un'indagine a campionamento, come dice
lo stesso liquidatore; allora un'esigenza imprescindibile è quella
di capire tutto quello che c'è oltre il "dossier Bo", perché se
vogliamo chiarezza, dobbiamo estendere l'indagine a tutto quanto
non è contenuto in quel "dossier", ma che potrebbe avere una
rilevanza agli effetti delle vicende che stiamo discutendo; quindi
anche sotto questo profilo ci aspettiamo un impegno del Governo
regionale, affinché l'indagine non sia ristretta, ma sia a 360
gradi.
Presidente - La parola al Consigliere Frassy.
Frassy (CdL) - Mi limiterò a intervenire sulla vicenda del
"dossier Bo", perché penso che sia l'inizio di una serie di
ragionamenti che avremo modo di fare ancora per parecchio
tempo.
Voglio dividere il mio intervento in due parti. La parte
sostanziale della "vicenda Bo" penso possa essere esaminata dopo
aver affrontato la cosiddetta "paternale" che dai piani alti e dai
piani bassi di Esecutivo e Presidenza del Consiglio è stata data
all'indirizzo dei Consiglieri. Devo dire che quanto meno siete
curiosi, perché dall'alto dei vostri scranni avete iniziato un
processo, ma sbagliando imputati: avete iniziato il processo ai
Consiglieri. Qui se c'è qualcuno che deve andare sotto processo,
penso che difficilmente possano essere i Consiglieri! Voglio dirvi
di più. Noi, il 23 settembre, abbiamo appreso dall'ANSA e poi dalla
lettera arrivata subito dopo, che avremmo avuto possibilità di
acquisire il "dossier Bo". Invito i colleghi di maggioranza a
ricordare quanto abbiamo letto almeno una settimana prima sul
"dossier Bo" e i Consiglieri il "dossier Bo" non l'avevano!
Mi domando: è possibile che si facciano le paternali senza fare
autocritica? Perché o qui c'è qualcuno in Giunta che fa la
paternale e poi passa i documenti, oppure c'è qualcuno che quanto
meno è distratto e dovrebbe verificare cosa accade negli uffici,
perché i giornali locali hanno iniziato a pubblicare se non
interviste, stralci, almeno una settimana prima che i Consiglieri
avessero il documento! Allora dico, a nome del gruppo, che noi
questa reprimenda la rispediamo al mittente, perché non ce ne
sentiamo assolutamente oggetto!
Passo alla parte sostanziale. È vero, abbiamo fatto un riunione
dei Capigruppo ipotizzando un percorso, ma sono accaduti fatti
nuovi e i fatti nuovi sono ad esempio delle voci - che stavolta
riporto in aula - voci che arrivano da livelli differenziati e che
il "dossier Bo" che è stato messo a disposizione dei Consiglieri e
che forse è finito anche in Procura, è la versione, se non
addomesticata, quanto meno addolcita! A quanto pare ci sono delle
versioni del "dossier Bo" che avevano implicazioni politiche
diverse. Visto che queste voci iniziano ad essere voci
semidocumentate, e quando avremo la documentazione le esibiremo in
aula prima che sui giornali, dico che dobbiamo porci un problema di
percorso.
Non possiamo dimenticarci come è stata gestita la "GS" in 8
anni, gestione politica, e non possiamo neppure dimenticarci come è
nato il "dossier Bo", scontro politico in "Union Valdôtaine". Ed è
l'unica volta - non abbiatevene a male, colleghi di maggioranza! -
che lo scontro politico nell'"Union" porta qualcosa alla Valle
d'Aosta, porta a squarciare il velo dell'omertà politica! Lo
abbiamo letto il "dossier Bo", abbiamo visto qual è stato
l'"input": sono le lettere che, all'indomani della vittoria
unionista, sancivano la resa dei conti in casa "Union". L'allora
Assessore alle finanze, in un cambio di scenario politico, aveva
deciso di far chiarezza su quella gestione, sempre unionista, ma
fatta da chi aveva un'appartenenza diversa all'interno
dell'"Union"... così è nato il "dossier Bo"! Ovviamente per fare
una cosa del genere non ci vanno 2 giorni, ci sono voluti 2 anni!
Sfortuna vuole per l'"Union" che c'è stato il ribaltone: Perrin è
scivolato sulla pace unionista, ma il "dossier Bo" ormai era lì,
sono stati sfilati alcuni fogli, sono state addolcite alcune
conclusioni e oggi diciamo che bisogna fare degli
approfondimenti... ma degli approfondimenti per cosa? Per capire se
dobbiamo andare avanti? Noi abbiamo il convincimento che si debba
andare avanti, e questo perché lo dice il liquidatore che avete
incaricato voi!
Ci sono tempi di prescrizione ed è stato detto; ci sono esigenze
di trasparenza. Rivendichiamo che questi approfondimenti vengano
gestiti, dire da un organismo neutro, va bene, facciamo tutti
politica e sappiamo che "le verginelle" in politica non esistono,
ma quantomeno da un organismo che sia il più rappresentativo
possibile e quell'organismo non può essere la Giunta, che
rappresenta una parte del Consiglio, sebbene sia la sua
maggioranza! Non dimentichiamoci che comunque è sempre questa
maggioranza politica che ha dato sostanza al "dossier Bo"; allora
mi sembra normale che da parte nostra si chieda un organismo che
sia il più rappresentativo possibile e individuiamo 2 strade: o la
Presidenza del Consiglio, dove tutti siamo rappresentati, o una
commissione di inchiesta dove tutte...
(interruzione della Consigliera Squarzino Secondina, fuori
microfono)
... ha ragione, rappresentati come minoranza, o una commissione
di inchiesta che sia rappresentativa di tutte le forze
politiche.
Presidente - La parola al Consigliere Lattanzi.
Lattanzi (CdL) - Direi che la parte più interessante di questo
Consiglio sia all'inizio di questo Consiglio: finalmente si fa un
po' di politica, al di là dei lampioni e dei marciapiedi di cui ci
occupiamo ogni tanto! Ho visto che mentre il collega Frassy parlava
i colleghi annuivano, erano contenti di questo atto di verità,
perché il collega Frassy ha fatto un atto di verità, al di là del
"fumo" che la Giunta questa mattina ha cominciato a spargere sui
nostri banchi, in maniera scorretta politicamente!
Vorrei commentare invece le dichiarazioni del Presidente per
quanto riguarda l'incontro del 29 settembre, compleanno del nostro
Presidente del Consiglio, al quale il nostro Presidente della
Regione fece gli auguri in francese e fu l'unico motivo per cui il
Presidente del Consiglio capì che c'era anche un Valdostano attorno
a quel tavolo, perché sappiamo che il Presidente Berlusconi ha una
simpatia particolare per il francese! Voglio dire due parole,
perché anche qui, un atto di verità, va fatto. Certamente le idee
espresse dal Presidente Caveri, espresse anche ieri nel colloquio
con il Presidente Ciampi - il collega Tibaldi commenterà quel
discorso - riflettono una posizione politica condivisa dalla
maggioranza di questo Consiglio e, probabilmente, dalla maggioranza
anche della popolazione valdostana, ma voi non potete non lasciar
parlare anche chi, come noi, rappresentando forse una minoranza,
rappresentiamo chi così non la pensa! E noi non la pensiamo così
quando sentiamo il Presidente Caveri commentare la finanziaria e
gli atteggiamenti del Governo in maniera così negativa, perché noi
rappresentiamo quella parte del popolo valdostano che non si
stupisce che il Governo, oggi, in Italia, cominci a dire: "basta
agli sprechi", non si stupisce del fatto che l'Europa ha messo
l'Italia in una situazione di competitività straordinaria, non si
stupisce che l'Europa abbia imposto dei "patti di stabilità", degli
sforamenti di bilancio e che quei paletti siano oggi molto
vincolanti per la politica di un paese, non si stupisce che il
Governo costruisca una finanziaria che obbliga le Regioni, i Comuni
e le Province a dire: "basta agli sprechi"!
Comprendiamo che la vostra posizione è diversa, perché voi state
gestendo il danaro e noi sappiamo cosa significa in questa Regione
gestire il danaro dei cittadini: un danaro che sappiamo, in questa
Regione, è l'unica specificità che ci differenzia da tutti gli
altri, perché continuo a ribadire che non siamo più specifici di
quelli della Val di Susa o della Sicilia o dell'Umbria che ha una
storia millenaria come la nostra! Noi siamo specifici perché
abbiamo un riparto fiscale diverso da tutti gli altri e allora è
chiaro che la battaglia politica è sul terreno del danaro, il vero
unico principio di autonomia che oggi ci differenzia da tutte le
altre Regioni!
Pur condividendo che la lotta deve essere tesa a mantenere un
concetto di federalismo e di "devolution" che oggi la Valle d'Aosta
potrebbe rappresentare, ribadendo che se ci fossero venti Regioni
come la Valle d'Aosta, l'Italia non starebbe in piedi, pur
ribadendo quel principio di difesa, non è accettabile, Presidente
Caveri, che lei continui a giudicare negativo un processo di
razionalizzazione degli sprechi e dei costi delle Regioni, compresa
la nostra! Perché se ce la vogliamo dire tutta, la Regione Valle
d'Aosta è la prima che con 4.000 miliardi di bilancio si potrebbe
permettere di sfoltire altro che il 6% dei costi delle autonomie
locali! Altro che il 6%: basterebbe togliere consulenze, sprechi e
strutture burocratiche inutili di cui ci siamo già occupati in
Consiglio! Certo, questo significherebbe che voi avreste come
maggioranza meno danaro con cui comprarvi i voti! Certo, questo
sarebbe un cambio epocale, perché dovreste andare a dire ai
cittadini - con le risorse giuste che i cittadini sono disposti a
pagare a un'amministrazione - cosa producete per loro! E noi lo
sappiamo che la metà del nostro bilancio sono soldi 9/10 dei
cittadini e l'altra metà sono trasferimenti statali, perché noi
siamo Regione, e non ci bastano, anzi diciamo che oltre a questi
4.000 miliardi noi ne vogliamo altri perché noi abbiamo competenze
che altri non hanno! E questo seguendo un ragionamento che di
"devolution" non ha nulla!
Se lei continua a criticare l'operato di un governo che in
questo Paese sta cercando con grande difficoltà a razionalizzare le
spese del pubblico, la invito a fare una riflessione su cosa
possiamo fare per i cittadini valdostani. Chiedo al Presidente
Caveri di avere un atteggiamento di serietà, perché noi, che
abbiamo uno dei bilanci più ricchi come Regione, abbiamo il dovere
per primi di chiederci cosa fare per razionalizzare le spese; i
cittadini è quello che chiedono alla politica, è quello che
chiedono anche a lei: tagliare gli sprechi e razionalizzare le
spese, altro che il 6%!
Presidente - La parola al Consigliere Comé.
Comé (SA) - Anch'io voglio fare un'analisi sulle considerazioni
del Presidente in merito al "dossier Bo". Alcune considerazioni
sono state anticipate dai colleghi che mi hanno preceduto, anche
dal collega Frassy, perché ricordo che quasi tutti i Consiglieri
sono venuti a conoscenza del "dossier Bo" leggendo il giornale del
19 settembre quando nessuno di loro aveva ancora la "relazione Bo".
Sui giornali veniva evidenziata in maniera dettagliata quali erano
le irregolarità e quindi le grosse perplessità che aveva sollevato
Bo nella sua relazione, mentre i giornalisti che scrivevano
l'articolo erano a conoscenza prima ancora dei Consiglieri di
quella relazione!
Venendo sul contenuto del "dossier", vorrei mettere in risalto
la parte conclusiva dell'analisi fatta dal liquidatore, e
precisamente quella dove invita fortemente ad aprire un'inchiesta,
quindi per l'Amministrazione regionale diventa necessario seguire
questa indicazione per verificare l'attività della Gestione
straordinaria, anzi la relazione finale invita l'Amministrazione a
fare un'analisi ben più dettagliata, anche perché il liquidatore
riconosce di aver avuto delle difficoltà a svolgere il suo
mandato.
Ritengo pertanto che noi abbiamo l'obbligo di iniziare una
verifica per mettere in luce tutte quelle perplessità che sono
state messe in evidenza attraverso l'analisi solo a campione.
Ritengo che da parte nostra non ci sia nessuna valutazione da fare,
ma è nostro dovere verificare queste irregolarità sollevate dal
rag. Bo.
Presidente - La parola al Consigliere Salzone.
Salzone (FA) - Non è mia abitudine ripetere affermazioni già
fatte in Consiglio da altri colleghi, ma di fronte al richiamo
fatto dal Presidente del Consiglio è d'obbligo da parte nostra
ribadire alcuni concetti che sono stati già detti.
Sotto il profilo istituzionale il richiamo fatto dal Presidente
mi trova assolutamente d'accordo, tanto che nell'ultimo Consiglio,
quando discutevamo sul "dossier Bo" e su ciò che si era stabilito
nella commissione dei Capigruppo, ebbi a dire in modo particolare
della salvaguardia dei nomi che c'erano nel "dossier Bo", ma anche
dei documenti che avrebbero potuto ledere la stimabilità delle
persone che non possono essere condannate prima di essere
giudicate. Questo aveva creato all'interno del Consiglio, in modo
particolare dal collega Frassy, un attacco diretto rispetto a
questa mia posizione: questo lo dico solo per stabilire che ciò che
ha detto, in termini di principio il Presidente del Consiglio mi
trova d'accordo.
Tengo però a precisare che condivido quanto è stato detto: lei
si è rivolto ai Consiglieri e non ha coinvolto tutta la Giunta.
Ribadisco che le notizie che abbiamo letto sui giornali le abbiamo
trovate pari pari nel "dossier Bo". È evidente che se il "dossier"
era nelle mani dell'Assessore Marguerettaz o del Presidente della
Giunta o di qualche altro Assessore, queste notizie sono uscite
prima che noi avessimo avuto l'occasione di vederle!
Ho ribadito che questo concetto di analisi a campione, non mi ha
trovato assolutamente d'accordo; voglio sperare che non ci sia
un'analisi completa e poi, dopo, sia stata fatta un'analisi a
campione, né tanto meno che, in futuro, si riproponga lo stesso
fatto e poi lo vengano a sapere prima i giornali di noi! Ecco
perché credo che questa puntualizzazione debba essere fatta; lei sa
bene, Presidente, che le ho telefonato per sapere quali erano i
passaggi che dovevano garantire tutti, quindi le chiesi se si
poteva divulgare la parte preliminare e non i documenti o
viceversa, e dopo aver avuto assicurazione che questo non poteva
essere fatto, il "dossier" è rimasto dove doveva rimanere, ma
ribadisco che l'accusa rivolta ai Consiglieri mi pare non
soddisfacente! È ovvio che bisogna tornare a dare valore alla
verità, poi chi vorrà essere più chiaro, lo potrà fare, qui in
Consiglio è qui, quindi se qualcuno avrà l'onestà intellettuale di
dire come sono andate le cose ne sarò ben felice, ma, come gruppo,
non possiamo accettare questo richiamo!
Presidente - La parola al Consigliere Tibaldi.
Tibaldi (CdL) - C'è un altro punto delle comunicazioni del
Presidente Caveri su cui vogliamo fare alcuni commenti.
Giriamo pagina, non è una pagina rosea quella che vogliamo
affrontare. A parte il piacere personale e del nostro gruppo di
aver ricevuto la visita del Presidente della Repubblica e averlo
ascoltato nel Salone delle manifestazioni, il piacere e il
ringraziamento che rivolgiamo per l'organizzazione di questa
manifestazione a tutti coloro che hanno collaborato, in particolare
a coloro che hanno garantito l'ordine e la sicurezza, "in primis"
le Forze dell'ordine, è stato importante ascoltare lo scambio di
discorsi che è avvenuto a livello istituzionale. Eravamo
rappresentati dal Presidente Caveri, il quale ha portato la voce
della collettività.
Presidente, lei ha tenuto alta l'attenzione sulle riforme in
atto ed è un'attenzione che la nostra comunità deve mantenere
inalterata nel tempo. Ha più volte fatto riferimento al regime
pattizio per quanto riguarda i rapporti Stato-Regione, e vorremmo
ricordarle che questa sua esortazione ha forse omesso di ricordare
che il regime pattizio è stato riconosciuto grazie a una riforma
portata avanti da questo Parlamento, da questa maggioranza, non da
maggioranze del passato, ma - chissà come mai! - è mancata questa
attenzione nel suo intervento! Quello che ci ha più sconcertato è
quando il suo intervento da politico è diventato polemico, perché
ha fatto riferimento a un attuale blocco della Commissione
paritetica: un progetto mortificante che significa la paralisi di
un organo costituzionale che lei ha denunciato in quella sede e che
troverebbe nei Valdostani forti capacità di reazione e alleanza
anche a livello europeo e internazionale! Le chiediamo qual è stato
questo blocco attuale della Commissione paritetica! I casi sono
due: o lei è fortemente disinformato oppure ha volutamente fornito
una visione falsa di questo aspetto.
Lei sa bene che il funzionamento "a singhiozzo" della
Commissione paritetica è stato generato esclusivamente da assenze
reiterate di componenti regionali in seno a questo organismo,
quindi chi ha boicottato i lavori della "paritetica" purtroppo è la
Regione Valle d'Aosta! Allora le dichiarazioni di ieri erano
fuorvianti - erano vergognose, per noi -, perché ci saremmo
aspettati almeno quella correttezza istituzionale che un Presidente
della Regione dovrebbe osservare quando rappresenta tutti, non solo
la sua parte politica! Sappiamo che nessuno di noi è neutro,
giustamente lei ha dei "colori" da difendere, ma in quel momento il
suo atteggiamento avrebbe dovuto essere al di sopra delle parti o,
quanto meno, riportare fedelmente i fatti!
Non abbiamo apprezzato questo suo passaggio; abbiamo apprezzato
quanto ha detto il Presidente Ciampi non appena è salito sul podio,
e cioè che condivide le preoccupazioni, ma che sono preoccupazioni
senza fondamento! Allora, Presidente, basta inseguire i fantasmi,
il Medioevo è finito da 5 secoli! Chiediamo quindi che lei si
documenti celermente sull'attività della Commissione paritetica,
potrebbe anche apportare una rettifica a queste dichiarazioni che
lei ha effettuato, piuttosto crei un maggior collegamento con i
Parlamentari valdostani che dovrebbero essere quella "liaison" che
più volte avete sottolineato esistere fra Aosta e Roma! Quella
"liaison" che non vi ha adeguatamente informato su come non ha
funzionato la Commissione paritetica e su chi ha delle
responsabilità precise, e in particolare diversi schemi giacciono
in questa commissione e attendono di essere esaminati!
Auspichiamo quindi che da parte sua venga quell'"input" politico
che, finora, è mancato.
Président - La parole au Président de la Région, Caveri.
Caveri (UV) - Risponderò solo su questo ultimo punto, avendo
ascoltato con attenzione tutte le altre osservazioni. A parte che
abbiamo una concezione diversa del Medioevo, perché 5 secoli fa non
eravamo nel Medioevo. Comunque devo dire che noi incontreremo,
domani, i membri della Commissione paritetica, i membri di parte
regionale, gli altri sono di parte statale, ma scelti dal "Governo
Berlusconi", che voi legittimamente difendete. D'altra parte, se il
"Governo Berlusconi" non venisse difeso dal gruppo di "Forza
Italia" in Consiglio, ci sarebbe qualcosa di anomalo!
Cercheremo nelle prossime settimane di riaprire, da qui alla
fine della legislatura, un qualche tipo di dialogo con il Governo
sulla Commissione paritetica. Sia chiaro, però, che la protesta
della Regione era del tutto fondata e giusta. Abbiamo avuto
sistematiche violazioni di una norma costituzionale, tra cui la
violazione di 2 sentenze della Corte costituzionale: la sentenza n.
109/95 che prevede una rotazione alla Presidenza della "paritetica"
fra i membri statali e regionali, ed era una promessa formale che
era stata presa dal Ministro La Loggia e non rispettata; la
sentenza n. 37/89, che prevede che i decreti licenziati dalla
Commissione paritetica vadano al Consiglio dei Ministri. Ora,
questa norma è stata sistematicamente violata dal "Governo
Berlusconi", che si è inventato il pre-Consiglio dei Ministri e
alcune norme già varate dalla "paritetica" non sono mai arrivate.
Potremmo a lungo a disquisire sul fatto se si sia fatto bene o se
si sia fatto male a non partecipare alle ultime riunioni della
Commissione paritetica. Personalmente ritengo che sia stata una
protesta civile da parte dei membri di nomina valdostana della
commissione. Ci è stato chiesto dal Ministro La Loggia di vedere
se, da qui alla fine della legislatura, si può trovare un dialogo,
ma questo non può negare il fatto che in questa legislatura con il
"Governo Berlusconi" è stata varata una sola norma di attuazione
dello Statuto, riguardante la questione del foro erariale, e alcune
norme di attuazione varate in passato - che sono fondamentali per
l'autonomia della Regione, come quella sulla proprietà delle acque,
il settore idroelettrico - sono inspiegabilmente ferme!
Allora sono d'accordo sul fatto che i discorsi che il Presidente
ha fatto in presenza del Presidente Ciampi possono piacere o non
piacere. Ognuno risponde delle cose che dice per sé stesso e per
gli ideali ai quali si riferisce! Voi ritenete invece che il
comportamento dei vostri membri della "paritetica" sia stato
specchiato, e non so come giustifichereste il fatto che 2 membri
della "paritetica", vergognandosi un po' del ruolo che era stato
assegnato loro, hanno dato le dimissioni. Sarebbe interessante
sentire l'avv. Carnelli e il dr. Azzoni sulle ragioni che li hanno
spinti alle dimissioni! Quello che voglio dire è che è un dato
oggettivo che in questa legislatura non si sono fatte le norme di
attuazione e non si sono fatte ben prima che la Regione decidesse
una protesta formale per la mancata rotazione nei confronti della
Presidenza.
Ritengo sia mio dovere cercare di riprendere una formula di
dialogo, e lo farò con un incontro che avrò con il Ministro il 20
ottobre, però mi sia permesso di dire che ci troviamo di fronte a
un blocco di un organo costituzionale. Per quel che ci riguarda, se
alcune norme di attuazione non arriveranno al Consiglio dei
Ministri da qui alla fine della legislatura, adiremo la Corte
costituzionale.
Presidente - La parola al Consigliere Frassy, pregandolo di
essere breve, e solo in considerazione del fatto che il Presidente
Caveri ha introdotto una nuova comunicazione.
Frassy (CdL) - Sarò telegrafico, ma penso che si imponga una
precisazione, perché il Presidente Caveri ha fatto delle
affermazioni pesanti su persone che non sono in quest'aula. Nel suo
intervento ha fatto riferimento a 2 componenti di parte statale,
sostenendo delle motivazioni che non corrispondono alla realtà dei
fatti, ma non mi interessa questo.
È assolutamente falso quello che lei ha dichiarato sulla
rotazione, e io la invito ad esibire in questo Consiglio la
fondatezza di quello che lei ha affermato! Le posso dire questo, ma
sta scritto nei fatti: la Commissione paritetica, per 8 anni, è
stata in mani regionali come Presidenza; si è addivenuti ad una
Presidenza statale dopo l'avvio della legislatura nazionale, perché
c'è stato il problema delle elezioni regionali nel frattempo. La
Presidenza, di conseguenza, è stata contestata dopo un anno da
parte dell'Amministrazione regionale. Il Ministro La Loggia ha
preso l'impegno al principio della rotazione, ma lei mi deve
documentare quando mai c'è stato un impegno formalizzato, al di là
della richiesta fatta dal Presidente Viérin; il Presidente Viérin
ha chiesto la rotazione annuale, il Ministro La Loggia ha accettato
il principio della rotazione. Punto! E sul principio della
rotazione si è innescata la polemica che ha portato al blocco.
Tenga presente che è curioso che la rotazione, dopo 9 anni di
Presidenza regionale, non si capisce in virtù di cosa debba stare
per un anno in Presidenza statale!
Comunque sia, quello che lei ha affermato non corrisponde alla
realtà, perché c'era l'impegno della rotazione, ma non c'era la
definizione di quando dovesse avvenire la rotazione! Questo a
precisazione di quanto lei ha detto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK