Consiglio Regionale della Valle d'Aosta - Oggetto del Consiglio n. 1175 del 13 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1175 del 13 gennaio 2022 - Resoconto
OGGETTO N. 1175/XVI - Interpellanza: "Notizie in merito al
protocollo previsto presso l'Ospedale Parini per l'accesso al
Pronto soccorso di pazienti Covid".
Marguerettaz (Président) -
Point n° 49 de l'ordre du
jour. Le conseiller Planaz a demandé la parole.
Planaz (LEGA VDA) -
Una premessa: quest'iniziativa è una
delle quasi venti che sono oggi portate all'ordine del giorno di
questa seduta rivolte all'Assessorato della sanità e questo fa ben
notare le varie problematiche che si sono andate a evidenziare,
molte delle quali, come tutti ben sappiamo, sono sorte soprattutto
nel periodo in cui stiamo attraversando di questa quarta ondata,
dove siamo giunti a più di 5000 contagi e sono note le difficoltà
che oggi ha principalmente l'ospedale Parini, ma anche tutto il
servizio sanitario a disposizione per le cure Covid, ma non
solo.
Quest'iniziativa nasce da alcune segnalazioni casuali - dico
casuali perché non è che sono andato a indagare di persona, ma mi
sono state rivolte - che nel
triage
del Pronto soccorso in
questo periodo, ma già prima di questi numeri di positivi molto
alti e io spero che lei, Assessore, mi dia delle indicazioni più
precise - da persone che transitano o aspettano il loro turno per
essere poi eventualmente o ricoverate o magari solo per avere delle
cure, nella stessa sala del pronto soccorso... Questo mi ha fatto
un po' allarmare perché ho fatto un po' di indagini in molti
ospedali di tutta l'Italia e ci sono delle corsie per persone che
si recano al pronto soccorso negative e ci sono delle corsie solo
per le persone che non hanno ancora ricevuto il risultato delle
analisi che confermano la loro positività, ma solo il sospetto di
Covid.
Ho presentato quest'iniziativa per capire cioè se ci siano
disposizioni che disciplinano il trattamento dei pazienti positivi
al Covid-19, in modo da tenerli separati dai pazienti che si recano
al Pronto soccorso per altre patologie. In caso positivo, chiedo se
sia intenzione dell'Amministrazione regionale fare applicare tale
protocollo, in modo da evitare ulteriormente la diffusione del
virus. Magari nel periodo estivo i contagi ci hanno poco allarmato
al punto che l'allarme per questa diffusione di contagi era un po'
passata sottotono; oggi, invece, ci troviamo in un momento molto
difficile in cui rischiamo di passare in zone con più rigidità;
adesso siamo zona gialla poi rischiamo di entrare nell'arancione...
Io penso che se tutti facciamo attenzione a evitare contatti con
persone che oggi siamo già sicuri che sono positive, soprattutto in
ambito ospedaliero, forse riusciamo con i nostri piccoli numeri ad
avere quei piccoli numeri che ci salvano da certe restrizioni.
Président -
La parole à l'assesseur Barmasse.
Barmasse (UV) -
Per quanto riguarda le disposizioni che
disciplinano il trattamento dei pazienti positivi, il Pronto
soccorso dell'Ospedale Parini si è dotato di una procedura interna,
portata a conoscenza di tutto il personale ivi operante che
definisce le norme comportamentali da tenere in periodo da pandemia
da Covid-19. In particolare tra varie misure di dettaglio la
procedura stabilisce percorsi differenziati di accesso al Pronto
soccorso per i pazienti positivi o sospetti tali che vengono
individuati attraverso un
pre-triage
infermieristico di
primo contatto, a seguito del quale vengono accompagnati in una
tensostruttura dedicata di attesa e sottoposti a un tampone di
verifica. Può accadere che un paziente non sospetto dopo il
triage
, quale Covid positivo, acceda al Pronto soccorso
normale e che risulti successivamente positivo al tampone In tal
caso il paziente viene spostato immediatamente verso il percorso
dedicato.
Come già riportato al punto precedente, per quanto riguarda la
seconda domanda: "se in caso positivo se si sia intenzione
dell'Amministrazione regionale fare applicare tale protocollo in
modo da evitare l'ulteriore diffusione del virus", come già
riportato nel punto precedente, la procedura interna aziendale del
Pronto soccorso detta disposizioni di accesso allo stesso per
garantire la separazione dei percorsi dei pazienti Covid positivi e
non e questa viene applicata dal personale ivi operante la
tensostruttura, è quella che vedete davanti al Pronto soccorso
entrando a sinistra. Ovviamente si fa un
pre-triage
e poi il
paziente viene indirizzato, però, è vero, può succedere, nel senso
che se io entro per un altro motivo e al pre-triage non risulto
sospetto per patologia da Covid, o comunque di positività, una
volta effettuato il tampone, può essere che venga evidenziata la
positività e a quel punto viene spostato il paziente.
Président -
Per la réplique, la parole au conseiller
Planaz.
Planaz (LEGA VDA) -
Mi fa piacere che ci sia la struttura
adiacente. Da come mi è stato riferito, non so se sono solo un paio
di casi casuali, però alcune persone già a conoscenza di essere
positive sono entrate in Pronto soccorso e non hanno transitato in
questo padiglione adiacente, che è stato allestito per l'occasione
già molto tempo fa. Secondo le molte raccomandazioni che ci
venivano già fatte nei primi tempi della pandemia, chiunque avesse
avuto qualche sospetto... e perlopiù in questi casi, quando uno
aveva già accertato la positività, non doveva recarsi al Pronto
soccorso ma doveva essere attivata tutta la procedura che ormai
tutti sappiamo e, in casi più eccezionali, recarsi in questo
padiglione. Questo non è successo.
Come abbiamo potuto capire da tutte le iniziative che abbiamo
fatto oggi, a volte manca personale; io la metto a conoscenza di
quello che mi è stato detto e che a volte non è sempre possibile
avere personale adeguato per poter far transitare i positivi -
parlo di positivi già accertati Covid - nel tendone appositamente
allestito, ma transitano nel Pronto soccorso. Questa era solo una
segnalazione, senza polemica, però secondo il mio modesto parere,
un po' di precauzione ci deve essere visto che dobbiamo rispettare
tutti molte regole in caso di contagio e anche non... quindi anche
in ospedale si deve fare attenzione fare il possibile per avere il
personale necessario per poter usufruire di questo padiglione, che
è allestito, appunto, per queste evenienze. La ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK