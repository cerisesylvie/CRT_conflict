Consiglio Regionale della Valle d'Aosta - Oggetto del Consiglio n. 895 del 20 ottobre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 895 del 20 ottobre 2004 - Resoconto
OGGETTO N. 895/XII - Acquisizione di terreni per la
realizzazione della telecabina di Dolonne in Comune di Courmayeur.
(Interpellanza)
Interpellanza
Richiamata la precedente iniziativa consiliare discussa in
data 25 febbraio 2004 e relativa al problema sorto in merito
all'acquisizione dei terreni per la realizzazione della telecabina
di Dolonne;
Tenuto conto che tutta la questione relativa all'acquisizione
di tali aree rientra nell'accordo di programma per la realizzazione
della telecabina di Dolonne sottoscritto in data 20 maggio 2003 tra
la Regione, il Comune di Courmayeur e la Società Courmayeur Mont
Blanc Funivie S.p.A. (C.M.B.F.), accordo che tra l'altro impone
alla C.M.B.F. di "acquisire alle condizioni di mercato... i terreni
di proprietà privata interessati", garantendo da parte del Comune
di Courmayeur l'attivazione delle procedure di esproprio solo nel
caso in cui la C.M.B.F. non fosse riuscita ad acquisire tali aree
in via diretta;
Evidenziato che all'articolo 11 del suddetto accordo di
programma è prevista l'esistenza di un Collegio di Vigilanza, a cui
è demandato il compito di vigilare sulla corretta applicazione di
tale accordo;
Venuti a conoscenza, come riportato dagli organi di
informazione, che a tutt'oggi una parte dei proprietari delle aree
interessate dalla realizzazione della telecabina, pur avendo
dichiarato la loro disponibilità a cedere i propri terreni alla
C.M.B.F., non concordano con il prezzo offerto dalla stessa società
funiviaria, ritenendolo non congruo, sulla base di una perizia
redatta da un loro tecnico;
Preso atto che, nonostante la volontà manifestata dai
succitati proprietari di addivenire ad un confronto con la
C.M.B.F., onde definire il valore dei loro beni, in data 5 luglio
2004 sono state avviate da parte del Comune le procedure di
esproprio dei terreni di cui sopra;
Considerato che sembrerebbe esistere da parte dei suddetti
proprietari la disponibilità ad accettare "tout court" le
risultanze di un'eventuale arbitrato che definisca una volta per
tutte il valore da applicare per l'acquisizione dei terreni in
oggetto;
I sottoscritti Consiglieri regionali
Interpellano
la Giunta regionale per sapere:
1) se intende adoperarsi immediatamente al fine di richiedere
la convocazione del Collegio di Vigilanza affinché lo stesso si
pronunci sulla questione relativa al valore corrente di mercato dei
terreni di cui sopra;
2) in alternativa, se intende farsi promotrice di un
arbitrato che possa dirimere una volta per tutte la questione dei
valori delle aree in oggetto che vede contrapposti da una parte la
C.M.B.F. e dall'altra alcuni proprietari dei terreni
interessati.
F.to: Lanièce - Comé - Viérin Marco - Stacchetti
Président - La parole au Conseiller Lanièce.
Lanièce (SA) - Con questa interpellanza riportiamo in aula
l'annoso problema relativo alla vicenda riguardante la telecabina
di Dolonne, un'opera deliberata nel dicembre 1998
dall'Amministrazione comunale di Courmayeur, su progetto della
"Courmayeur Mont Blanc funivie", e che nel tempo ha trovato una
serie di intoppi, rallentamenti, revisioni procedurali quali la
bocciatura al VIA di un primo progetto, un ricorso presso il TAR,
un lungo iter per l'approvazione dell'accordo di programma, che è
stato siglato il 20 maggio 2003 fra Regione, Comune di Courmayeur e
la società "Courmayeur Mont Blanc funivie" e che è diventato
operativo lo scorso novembre. Da qui sono iniziate altre vicende
non molto positive, che hanno portato ad ulteriori problemi, a cui
faccio riferimento con l'interpellanza.
Il sottoscritto già nel febbraio di quest'anno aveva presentato
un'interpellanza sul problema legato all'acquisizione dei terreni
per la realizzazione della telecabina di Dolonne; questo era dovuto
al fatto che, pur avendo 90 giorni a disposizione, come previsto
nell'accordo di programma, la "Courmayeur Mont Blanc funivie" aveva
aspettato l'ultimo momento per inviare la lettera ai proprietari
dei terreni interessati per chiedere se volevano vendere a un
valore fissato dalla società, intimando di rispondere a breve,
perché questi 90 giorni scadevano l'11 febbraio e la lettera era
pervenuta intorno al 20 gennaio. Allora i proprietari avevano
espresso il loro malcontento di fronte a questo metodo non molto
corretto e avevano inviato una lettera per chiedere la convocazione
del collegio di vigilanza. Il sottoscritto aveva presentato
un'interpellanza per chiedere l'applicazione di questo accordo, che
prevedeva al proprio interno la possibilità di fare riferimento a
un collegio di vigilanza per dirimere eventuali situazioni
riguardanti l'accordo di programma. A seguito di quella iniziativa
e a seguito delle lettere intercorse fra i proprietari,
l'Amministrazione regionale e l'amministrazione comunale, si era
giunti al 9 marzo con la convocazione del collegio di vigilanza,
che aveva preso atto della situazione e aveva imposto alla società
funiviaria di riformulare la proposta di acquisto dei terreni
interessati; fin qui la vicenda passata.
Dopo l'invito del collegio di vigilanza a riformulare la
proposta di acquisizione, questa nuova proposta arriva nella
seconda metà di marzo ai proprietari, ma non cambia nulla, cioè
vengono allungati i tempi di risposta, ma il valore, che era stato
stabilito pari a 35 euro al metro quadro, rimane invariato. A
questo punto alcuni proprietari accettano, ma la maggior parte
ritiene che tale valore non sia corretto, e quindi propongono una
loro controperizia, cioè inviano alla società funiviaria, e quindi
anche per conoscenza al comune e alla Regione, una perizia nella
quale viene in pratica giustificato, attraverso dei criteri
tecnici, quello che secondo loro è il valore più corretto.
Confrontando i due valori, da un lato, abbiamo un valore di 35 euro
al metro quadro, che si riferisce a tutti i terreni
indistintamente, senza effettuare differenziazioni tra un terreno
vicino alla strada e un terreno vicino ad uno strato roccioso;
nella perizia presentata dai proprietari vi è una differenziazione:
si fa riferimento a valori diversi a seconda dell'ubicazione dei
terreni di questi cittadini e alla fine, da una media ponderata, si
arriva ad una valutazione - è una media ponderata tra i vari prezzi
- di 105 euro al metro quadro: 3 volte tanto il valore stabilito
dalla perizia della società. Questi cittadini pensavano che, a
fronte di questa controperizia, vi sarebbe stato un incontro con la
"Courmayeur Mont Blanc funivie", cosa che non vi è stata: di fatto,
ad oggi, non vi è stata alcuna risposta da parte della società
rispetto a questa proposta, a questa perizia. Tenuto conto che si
tratta di una trattativa tra privati - tra una compagnia funiviaria
privata e dei cittadini -, penso che fosse lecito e anche normale
che vi fosse un incontro per capire come mai vi era una così grossa
differenziazione di prezzo. Fra l'altro, a giustificare questo
valore emerso nella controperizia, ... nella stessa si spiega che
per quanto riguarda l'indennità di esproprio, ... che è conseguente
al fatto che i cittadini non accettino la proposta della
"Courmayeur Mont Blanc funivie", ... facendo riferimento alla
normativa esistente, l'articolo 36 del DPR 8 giugno 2001 riporta
che la determinazione dell'indennità, nel caso di esproprio per la
realizzazione di opere private che non consistono in abitazioni di
edilizia residenziale pubblica, è pari al valore venale del bene e
che non vanno applicate le riduzioni previste negli articoli 38 e
seguenti. Fino alla fine di giugno non perviene però nessuna
risposta; il 5 luglio 2004 arrivano gli avvisi di esproprio da
parte del comune, al quale la "Courmayeur Mont Blanc funivie" ha
trasmesso l'elenco delle aree non disponibili. I proprietari di
nuovo rispondono attraverso il loro avvocato che l'esproprio era
conseguente al fatto che i cittadini non volevano vendere i propri
terreni, mentre i cittadini avevano sempre risposto, anche con la
controperizia presentata precedentemente, che erano disponibili a
vendere i propri terreni al valore di mercato, ma non erano
d'accordo sul valore di mercato determinato solo da una parte: la
"Courmayeur Mont Blanc funivie", che ovviamente aveva tutto
l'interesse ad adottare, a scegliere il prezzo più basso possibile.
Qui nasce il "succo" di questa iniziativa, cioè intorno al valore
di mercato, che è proprio il "nocciolo" della questione: loro
chiedono, e l'interpellanza va in tale direzione, che venga di
nuovo convocato un collegio di vigilanza - in pratica
quell'organismo che può, grazie a tale accordo di programma,
intervenire per dirimere eventuali situazioni - per verificare se
questo valore di mercato determinato dalla "Courmayeur Mont Blanc
funivie" è corretto, tenuto conto che esiste una controperizia che
lo fissa a 3 volte tanto. Visto che la differenza non è di poco
conto, è giusto che si possa fare una verifica tecnica per
verificare qual è il valore giusto, ... attraverso la convocazione
del collegio di vigilanza, o altrimenti attraverso un arbitrato.
Questo è il "succo" dell'interpellanza.
Ribadiamo che, secondo noi, è più che necessario da parte della
Regione un'attivazione in questa direzione; come a febbraio 2004,
anche adesso ribadisco l'importanza che... la Regione, visto che ha
siglato l'accordo di programma e che fa parte di questo collegio di
vigilanza, abbia tutto l'interesse a intervenire per dirimere la
situazione. Gli stessi proprietari hanno dichiarato che, qualunque
sia l'ultima determinazione di questo collegio di vigilanza,
accetteranno la proposta proveniente da tale organismo, ma hanno
chiesto che il collegio si pronunci su questo valore di mercato,
cioè dichiari se il valore di mercato stabilito dalla "Courmayeur
Mont Blanc funivie" è quello reale o se invece non è più reale
quello determinato dalla controperizia presentata dai proprietari.
Fra l'altro, nell'interpellanza invitiamo... eventualmente, nel
caso in cui non si possa far riferimento al collegio di vigilanza
(che, secondo me, è la cosa più giusta e corretta, visto che è
previsto nell'accordo di programma)... la Regione a farsi
promotrice di un eventuale arbitrato... perché questa è una vicenda
che nasce nel 1998 e che ha avuto diversi intoppi; tutti siamo
d'accordo nel dire che la telecabina è importante per la Valle
d'Aosta, e quindi vogliamo evitare che, di fronte ad un'inerzia, ad
un menefreghismo, vi siano ulteriori ricorsi che allungherebbero
ancora i tempi per la realizzazione di questo importante impianto.
Penso che la Regione sia la prima interessata, assieme al Comune di
Courmayeur, a dirimere la questione, in modo che i proprietari
interessati agli ultimi terreni diano il loro benestare a fronte
però di un valore di mercato sul quale c'è un confronto... e che
sia un valore di mercato equo.
Président - La parole à l'Assesseur au territoire, à
l'environnement et aux ouvrages publics, Cerise.
Cerise (UV) - Pour ce qui est du premier point de cette
interpellation, il ne s'agit pas de demander la convocation de la
commission de contrôle, mais d'examiner les compétences de celle-ci
et, partant, ses pouvoirs et devoirs d'intervention. Le VIIIe
alinéa de l'article 27 de la loi régionale n° 11/1998 établit que
ladite commission est chargée de veiller à l'application correcte
de l'accord, de recueillir la documentation et les renseignements
nécessaires auprès des signataires et de décider la réalisation
d'inspections et de contrôles; elle peut mettre en demeure tout
sujet fautif de s'acquitter de ses obligations dans un délai donné,
à l'issue duquel la commission a la faculté de demander la
nomination d'un commissaire chargé des actes et des activités dont
la réalisation a été négligée ou retardée.
L'analyse des compétences de la commission de contrôle fait
ressortir clairement que celle-ci ne peut se prononcer sur la
valeur courante de marché des terrains, comme vous avez demandé. La
composition de ladite commission - qui comprend le Syndic de
Courmayeur, le Président de la Région et le Président de la société
ou leurs délégués - exclut de par sa nature l'exercice de cette
compétence purement technique. Le Syndic de Courmayeur c'est aussi
le président de la commission. Par contre, le contrôle de la
procédure suivie pour la détermination des valeurs de marché et de
l'offre y afférente fait partie des attributions de la commission.
Cette dernière s'est d'ailleurs exprimée sur ce point lors de sa
réunion du 9 mars 2004, à cette occasion elle a constaté que les
estimations du technicien choisi par la société sont fondées sur
des transactions ou des actes publics relatifs à des biens
analogues situés dans une zone homogène et sont conformes aux
valeurs du marché. Je vous fais observer que les autres entreprises
concernées ont d'ailleurs accepté ces estimations. La commission ne
pouvait, ni devait examiner aucun autre aspect technique.
Du point de vue juridique, je tiens à souligner, comme le
rappelle l'interpellation, qu'aux termes de l'accord de programme,
la société est tenue d'acheter les terrains des particuliers aux
prix du marché et la commune est obligée d'entamer la procédure
d'expropriation dès la constatation du refus des offres et ce afin
que les terrains nécessaires à la réalisation des ouvrages puissent
être utilisables dans les délais déterminés. Voilà pourquoi
l'accord ne prévoit aucune constatation contradictoire de la valeur
de marché des terrains: cette procédure aurait comporté des délais
trop longs et incertains pour un démarrage rapide des travaux.
Toujours dans cette optique, il n'est pas correct d'affirmer que la
procédure d'expropriation pouvait être engagée uniquement si les
propriétaires avaient refusé de vendre leurs terrains au prix du
marché, étant donné que le fondement juridique et factuel de la
procédure en question est constitué par le fait que l'offre
présentée, fondée sur des éléments objectifs, n'a pas été acceptée
par ses destinataires, donc ce sont eux qui se sont refusés. Cela
dit, je voudrais vous faire part aussi de la lettre qui a été
envoyée de la part du Syndic de la Commune de Courmayeur, qui dit -
je cite -:
"Avendo la società "Courmayeur Mont Blanc funivie"
ottemperato a quanto disposto dal collegio di vigilanza, questa
Amministrazione, ritenuto conclusa la fase della procedura prevista
dall'articolo 4, comma 1.b dell'accordo di programma, aveva dato
l'avvio tramite l'ufficio competente alla procedura espropriativa.
A questo punto, considerata la validità della procedura seguita sia
in fase di offerta che in fase di procedura espropriativa, si
ritiene che non abbia ragione di esistere il ricorso ad un
arbitrato. Per la ragione sopraespressa lo scrivente ritiene che
non vi siano i presupposti tali da giustificare una nuova
convocazione del collegio di vigilanza"
.
Quant au deuxième point, au stade où nous en sommes aucun
fondement juridique ne permet d'imposer à la commune l'annulation
d'une procédure d'expropriation régulière qu'elle était tenue
d'entamer, ni de forcer la société à accepter un arbitrage qui
n'était pas prévu par l'accord de programme.
Président - La parole au Conseiller Lanièce.
Lanièce (SA) - Prendo atto con rammarico della risposta
dell'Assessore, perché questa dimostra che non vi è la volontà di
comprendere l'importanza della realizzazione di tale struttura -
importante per la Valdigne e per la Valle d'Aosta - e che
continuare a non capire le normali esigenze di proprietari
interessati può portare alla presentazione di eventuali ricorsi,
che allungheranno probabilmente i tempi di realizzazione di questa
opera.
Nel 1999 presentai in quest'aula una mozione, quando dopo la
presentazione dell'idea di realizzare tale telecabina si era creato
il cosiddetto "Comitato del no" per la telecabina; dissi allora
che, pur lasciando piena autonomia al Comune di Courmayeur, era
forse il caso che la Regione intervenisse per mettere attorno ad un
tavolo il Comune di Courmayeur, il comitato, le funivie e,
ovviamente, la Regione, per cercare di dirimere la situazione e per
trovare una soluzione che potesse consentire di realizzare al più
presto questa importante opera. Fui tacciato di andare contro
l'autonomia: oggi sono passati 5 anni da quando è stata votata in
consiglio comunale questa opera e devono ancora partire i lavori;
allora forse, se si fosse ascoltato il Consigliere Lanièce,
qualcosa si poteva fare di meglio, perché si trattava solo di
applicare il buon senso. Penso che l'Amministrazione regionale
abbia interesse a vedere realizzata un'opera migliorativa di una
parte del suo territorio; se si fa sempre la contrapposizione "muro
contro muro", è ovvio che finisce che qualcuno farà ricorso per
tutelare i propri interessi.
In questa questione vi è il Comune di Courmayeur, che ha tutto
l'interesse di vedere realizzata al più presto l'opera, la Regione
con la stessa idea e la società, che non mi sembra abbia dato
dimostrazione in questi anni di voler così tanto bene alla Valle
d'Aosta e alla comunità di Courmayeur! Ricordo che abbiamo discusso
più volte di certe scelte scellerate fatte da tale compagnia, di
cui mi sembra la Regione abbia il 33%, teniamo in considerazione
tutti questi aspetti! Dall'altra parte abbiamo invece dei
cittadini, dei Valdostani, che vogliono veder tutelati i propri
interessi, non perché chiedono chissà che cosa, ma perché, di
fronte ad una valutazione di una perizia... 35 euro e 105 euro...
dicono: "vediamo un attimo, chiediamo alla Regione che può, essendo
socia minoritaria della compagnia funiviaria, e facente parte
dell'accordo di programma... e quindi anche parte del collegio di
vigilanza... e per di più il comune interessato... di vedere se
questo valore è effettivamente valido". Anche perché, come diceva
lei, fra le rimostranze degli stessi proprietari, il sindaco, in
qualità di Presidente del collegio di vigilanza, ha detto che tutto
andava bene, perché il valore determinato dalla compagnia era in
linea con scelte fatte dall'amministrazione comunale negli anni
precedenti, facendo riferimento al 2002; adesso dire che nel 2004
il valore - qui si parla di valore di mercato - sia identico a
quello del 2002 quando sono avvenute tante cose, quando ogni giorno
discutiamo dell'incremento dovuto all'euro, mi sembra una cosa
assurda!
La perizia della società, fra l'altro, fissa a 35 euro al metro
il valore di un terreno ovunque sia ubicato, mentre l'altra perizia
individua diversi prezzi a seconda dell'ubicazione dello stesso:
questa mi pare già una cosa più seria, perché dire che il terreno
vicino alla strada vale 35 euro e quello vicino alla roccia 35 euro
mi sembra un assurdo, mentre è più logica la perizia fatta dai
proprietari, che dicono: "vicino alla strada vale 150 euro, vicino
alla roccia vale 56", poi alla fine la media ponderata porta ad un
valore di 105. Non chiediamo di dire "sì" a 105, ma di utilizzare
un piccolo meccanismo esistente in questo accordo di programma per
tutelare i cittadini valdostani; se poi tale collegio di vigilanza
verificherà che è più equo il valore di 35 euro rispetto al valore
presentato dai proprietari, si evita che questi ultimi facciano
eventuali ricorsi, avendo essi già detto che si adegueranno al
valore espresso dal collegio di vigilanza. Si tratta quindi di
applicare del semplice buon senso, non di andare contro il Comune
di Courmayeur o di qualcun altro. Si può anche chiedere un
arbitrato, se la Regione lo vuole; se la Regione invece preferisce
accontentare per l'ennesima volta la "Courmayeur Mont Blanc
Funivie", ne prenderemo atto. Se poi vi sarà un ricorso - come
sembra vi sia già -, fra qualche anno saremo ancora qui a discutere
di quando partirà questa telecabina... contenti tutti: contenti
voi, contento il Comune di Courmayeur, e noi naturalmente saremo
dispiaciuti perché si allontanerebbe il momento della realizzazione
di quest'opera, ma del resto "non vi è peggior sordo di chi non
vuol sentire".
Invitiamo ancora a riflettere su questa situazione, perché non
costa molto convocare un collegio di vigilanza; si invita un
tecnico a verificare e nel giro di un mese si può esprimere una
valutazione sulle 2 perizie; se non si vuole, è perché non vi è la
volontà, non è che non si può, perché nell'articolo citato
dall'Assessore si dice che il collegio di vigilanza può disporre
ispezioni e accertamenti. Qui si deve accertare se il valore di
mercato offerto dalla società è un valore equo e corretto e non
vale dire che è uguale a quello che è stato stabilito per altri
atti nel Comune di Courmayeur nel 2002, sennò prendiamo in giro i
cittadini, perché sono passati 2 anni e quello non è un valore di
mercato attuale. Mi scuso per essermi accalorato, ma non riesco a
capire "cosa vi sia dietro..." e la cosa mi dà un po' fastidio,
perché qui si tratta di tutelare dei Valdostani! L'invito è a
riflettere e a sentire giustamente il Sindaco di Courmayeur se non
è il caso di fare una riunione al più presto; se poi il collegio di
vigilanza chiamando un terzo tecnico deciderà che 35 euro al metro
è il valore corretto, i proprietari non avranno più nessun motivo
per esperire ricorsi; se invece non verrà fatto, loro saranno
liberi di tutelare i loro interessi, questo non perché vogliono
allungare i tempi di realizzazione dell'opera, ma perché non
vogliono che si verifichino "cose" non molto corrette e tale
situazione mi appare tutto meno che corretta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK