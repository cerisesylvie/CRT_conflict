Consiglio Regionale della Valle d'Aosta - Oggetto del Consiglio n. 2124 del 26 giugno 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2124 del 26 giugno 1986 - Resoconto
OGGETTO N. 2124/VIII - APPELLO PER UNA SOLLECITA DEFINIZIONE
DEL PROCEDIMENTO GIUDIZIARIO RELATIVO ALLE VICENDE DELLA CASA DA
GIOCO DI SAINT-VINCENT. - APPROVAZIONE DI ORDINE DEL
GIORNO.
PRESIDENTE
: Do lettura dell'ordine del giorno presentato
dal Presidente della Giunta, con l'accordo dei Capigruppo:
Ordine del giorno
La nota vicenda giudiziaria legata alla Casa da Gioco di
Saint-Vincent, che ha sconvolto l'intera comunità della Valle
d'Aosta, la sua realtà, la sua vita amministrativa, politica e
sociale, dura, ormai, da quasi tre anni;
A tutt'oggi l'istruttoria non è conclusa e nulla lascia
intravedere l'imminenza del rinvio a giudizio e l'avvio della fase
dibattimentale;
Nel nostro paese la giustizia è garantita dalla Costituzione
ed è universalmente riconosciuto che la sollecitudine e la
tempestività sono presupposti della piena credibilità della
giustizia agli occhi del cittadino, specie quando vi sono coinvolte
istituzioni pubbliche che debbono rendere conto al cittadino stesso
del proprio operato;
Certamente i ritardi accumulati nella vicenda Casinò non
giovano nè agli imputati nè alla stessa Magistratura, e possono
dare spazio a elementi di sfiducia nelle istituzioni
democratiche;
Solamente facendo chiara luce sulla vicenda che ha coinvolto
persone situate nelle diverse collocazioni politiche, sociali,
amministrative e tecniche, la Valle d'Aosta e la sua gente potranno
rinnovare la fiducia nelle istituzioni costituzionali, che
rappresentano, comunque, una garanzia per il cittadino;
in considerazione di quanto sopra:
Il Consiglio regionale
- rivolge un vivo appello a quanti si occupano della vicenda
in corso affinchè si adoperino con ogni mezzo e con la massima
tempestività perchè giustizia sia fatta e perchè ogni ombra di
dubbio sia dissipata, con un sollecito processo ed una chiara
sentenza;
- invia copia del presente ordine del giorno al Presidente
del Consiglio dei Ministri, al Ministro di Grazia e Giustizia, al
Ministro dell'Interno, al Consiglio superiore della Magistratura,
ai Giudici istruttori di Torino, alle Procure della Repubblica di
Torino e di Aosta, agli Organi di stampa, affinchè ognuno, per
quanto di competenza, intervenga e si adoperi al fine di assicurare
la giustizia e il suo regolare decorso.
Si dà atto che durante la trattazione dell'oggetto si
allontanano dall'aula i Consiglieri Chabod e Pollicini.
PRESIDENTE
: Pongo in votazione l'ordine del giorno testè
letto:
ESITO DELLA VOTAZIONE
Presenti 22
Votanti 22
Favorevoli 22
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK