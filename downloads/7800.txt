Consiglio Regionale della Valle d'Aosta - Oggetto del Consiglio n. 2200 del 24 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2200 del 24 settembre 1986 - Resoconto
OGGETTO N. 2200/VIII - MISURE DI PREVENZIONE CONTRO LA
DIFFUSIONE DI MALATTIE NEL BESTIAME. (Interrogazione).
PRESIDENTE
: Do lettura dell'interrogazione presentata dal
Consigliere Aloisi:
INTERROGAZIONE
CONSIDERATA la allarmante situazione verificatasi per il
bestiame in 26 province delle nostre regioni, con le conseguenti
misure draconiane di abbattimento di oltre 5 mila capi, e
l'annullamento di qualsivoglia fiera od esposizione già
programmate;
VISTA l'opera di parziale risanamento avviata seppure con
esiti non soddisfacenti dalla Regione Valle d'Aosta per la tutela
igienico-sanitaria in Valle;
il sottoscritto Consigliere regionale del M.S.I.-D.N.
INTERROGA
l'Assessore regionale competente per conoscere:
1)
quali misure di prevenzione sono state attuate onde
evitare il contagio dall'afta epizootica in Valle d'Aosta;
2)
se sono stati assunti dei provvedimenti di tutela
nei centri di raccolta, di transito e di esposizione del
bestiame;
3)
se l'intervento regionale riguarda solo capi di
bestiame ovvero anche l'analisi compiuta di talune emergenze
igieniche riscontrabili nell'ambiente in cui vivono gli animali e
cioè nelle stalle;
4)
se si è considerato che talune malattie, come la
tubercolosi, possano estendersi anche all'elemento umano laddove
manchino misure severe di igiene o non si lavino le mucche dopo il
prelievo del latte.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Le misure profilattiche preventive che
abbiamo adottato in Valle d'Aosta contro l'afta, sono prescritte da
quattro ordinanze emesse dal Presidente della Giunta al momento che
c'è stata la diffusione dell'afta nelle altre Regioni d'Italia. Le
ordinanze sono: la prima, del 21.7.86, la seconda, la n. 823 del
30.7.86, la terza, n. 856 del 26.8.86, e l'ultima attualmente in
vigore è la 881 del 4.9.86.
Il territorio della Valle d'Aosta per il momento è indenne
dall'afta epizootica, nello stesso tempo devo sottolineare che c'è
il divieto assoluto di introdurre animali sia per allevamento che
per macellazione in Valle d'Aosta.
Al 2° punto si chiede se sono stati assunti provvedimenti di
tutela nei centri di raccolta, di transito e di esposizione del
bestiame; bisogna dire che in occasione sia di fiere che di
mercati, come anche in occasione di esposizione di bestiame o anche
della battaglia delle "reines", gli animali che vengono introdotti
in queste manifestazioni sono visitati preventivamente dai
veterinari del territorio, oppure da veterinari incaricati che sono
sul posto. Sono quindi tutti animali, quelli che ci sono adesso in
Valle d'Aosta già vaccinati contro l'afta.
Bisogna anche dire che gli animali che vanno ai macelli sono
continuamente controllati in quanto in Valle d'Aosta si fa la
visita pre-macellazione.
In risposta al 3° punto, l'azione si accentra soprattutto sui
capi di bestiame, sia al momento che vengono fatte queste
vaccinazioni, sia al momento che viene fatta la campagna contro il
risanamento o contro la brucellosi. Nello stesso tempo però bisogna
sottolineare che in Valle d'Aosta viene fatta in primavera la
disinfezione di tutti gli alpeggi e in estate delle stalle in fondo
valle.
All'ultimo punto si chiede se si è considerato che talune
malattie come la tubercolosi possono estendersi anche all'elemento
umano, là dove manchino misure di igiene ed altro; si sa benissimo
che purtroppo ci sono delle malattie che sono comuni sia all'uomo
che all'animale. Oltre alla tubercolosi si può avere la brucellosi,
il carbonchio ematico, la toxoplasmosi, la salmonellosi e così di
seguito. In Valle d'Aosta non c'è la richiesta di lavare gli
animali dopo averli munti.
Contro la brucellosi, la tubercolosi, la mastite, è in atto una
azione continua di bonifica sanitaria, mentre per le altre
malattie, tipo la rabbia o l'influenza bovina, vengono fatte delle
semplici vaccinazioni in primavera o in autunno, a seconda di
quando vengono emesse le ordinanze o le richieste da parte del
Ministero.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Prendo atto con soddisfazione che per
il momento la nostra Regione sembra che sia rimasta esente da
questa "peste" definita afta epizootica.
Invito comunque l'Assessore e la Giunta a fare sempre opera di
prevenzione, perchè è molto importante anche in considerazione del
fatto che, da quando le competenze in materia sanitaria sono
passate dal 1980 alle Regioni e di conseguenza all'U.S.L., la
situazione è molto peggiorata rispetto a quella che prima era a
livello nazionale. Non mi riferisco tanto alla Valle d'Aosta,
quanto a ciò che è successo nelle altre Regioni. Quindi il problema
della prevenzione è importante.
Nell'interrogazione ho citato il discorso tubercolosi e non l'ho
citato a caso, perchè a me risulta che nel passato ci siano stati
alcuni casi di tubercolosi che non sono stati divulgati, ma sono
stati circoscritti e limitati in ambienti ristretti.
Questo non è un discorso per fare polemica, ma per rimarcare
quanto sia importante fare molta pulizia nelle stalle e soprattutto
degli animali quando avviene il prelievo del latte, perché la
tubercolosi è una malattia molto seria e richiede una attenta opera
di prevenzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK