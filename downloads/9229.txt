Consiglio Regionale della Valle d'Aosta - Oggetto del Consiglio n. 3793 del 9 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3793 del 9 maggio 1988 - Resoconto
OGGETTO N. 3793/VIII - ORDINE DEI LAVORI.
PRESIDENTE:
Ha chiesto la parola per mozione d'ordine il
Consigliere Torrione; ne ha facoltà.
TORRIONE (P.S.I.):
Signor Presidente, io credo che questo
Consiglio abbia lavorato abbastanza. Non dico altro, ma, visto che
siamo alla vigilia del suo scioglimento, non dobbiamo neanche
trasformarci in stacanovisti: non ce l'ha prescritto il medico.
L'Assessore Martin ha dato un bel po' di contributi in giro e gli
unici a non beneficiarne siamo proprio noi, che, dovendo affrontare
la campagna elettorale, avremmo bisogno di una certa serenità.
Prego allora i due Presidenti di concedere la sospensione dei
lavori del Consiglio, altrimenti io, con decisione personale,
perché non so che cosa ne pensi il Gruppo, me ne vado a dormire,
anche perché continuare a stare qui oltre un certo limite diventa
una buffonata.
Io credo che l'andamento della seduta, tutto sommato, abbia
dimostrato che nessuno di noi aveva intenzione di fare
dell'ostruzionismo...
(...INTERRUZIONE del Consigliere STEVENIN...)
... Non lo so, ma certamente non certo per colpa nostra. Sarebbe
bene che la maggioranza si guardasse un attimino...
BAJOCCO (fuori microfono):
Infatti, mentre noi ci siamo
astenuti dal votare una certa legge, quattro o cinque Consiglieri
della maggioranza hanno votato contro...
TORRIONE (P.S.I.):
Cadeva la Giunta! Cadeva la Giunta! E
dopo questa previsione catastrofica del Consigliere Bajocco, io
prego il Presidente di aggiornare il tutto a domattina. È da
quattordici ore che siamo qui dentro ed a mio avviso non è neanche
serio continuare a votare su cose che, per non dire altro, sono
seguite con molta indifferenza.
Signor Presidente, visto che è l'ultima seduta, andiamo a
dormire e domani mattina ci ritroveremo qui alle nove, così alle
undici e mezza potremo chiudere definitivamente i lavori di questo
Consiglio. Credo che una richiesta del genere sia accoglibile.
Grazie.
PRESIDENTE:
Il Consigliere Torrione ha avanzato la
richiesta di sospendere la seduta per riprendere i lavori del
Consiglio domani mattina. Gradirei una risposta in merito da parte
del Consiglio.
Ha chiesto la parola il Consigliere Mafrica; ne ha facoltà.
MAFRICA (P.C.I.):
Ricordando l'invito rivoltoci questa
mattina dall'amico Stévenin, che diceva: "Se insiste..., possiamo
concedere!", io insisto. Ho già chiesto ad un medico se le
condizioni dei Consiglieri, dopo tante ore... Chiedo anche al
veterinario se gli animali possono resistere...
PRESIDENTE:
Ha chiesto la parola, per mozione d'ordine,
il Consigliere Sandri; ne ha facoltà.
SANDRI (N.S.):
Credo che, in mezzo a tutta questa
sghignazzata che alcuni stanno portando avanti in Consiglio, sia da
sottolineare un aspetto serio e cioè che, nel momento in cui si
decide di sospendere o meno la seduta, si debbano verificare le
condizioni del Consiglio.
Noi abbiamo ancora a disposizione le ventiquattro ore, anzi un
po' meno perché sono ventidue ore e quaranta minuti, della giornata
di domani, nel corso della quale si possono svolgere tre o quattro
ore di Consiglio, per discutere con tranquillità e coscienza
problemi importanti, non solo per noi, ma soprattutto per la
gente.
È del tutto inutile continuare a discutere ora che la gente è
evidentemente sovraffaticata. Forse non lo sarà il Consigliere
Chabod, che non ha brillato per fatica sia in quest'ultimo periodo
che nei periodi precedenti, ma per le persone che hanno
effettivamente partecipato il dibattito è stato pesante e
costruttivo e durante il suo svolgimento la maggioranza e la
minoranza si sono battute sui problemi di rispettivo interesse. Io
credo che si
debba continuare a discutere su questi toni e
livelli, senza scendere ad una prova di forza sulla resistenza
fisica di questo o di quel Consigliere. Ciò non sarebbe bello, né
per i Consiglieri di minoranza, né per quelli di maggioranza, ma
neppure per il buon funzionamento del Consiglio.
Mi è sembrato che il Presidente della Giunta, nel corso delle
precedenti chiacchierate, avesse dimostrato una certa disponibilità
a riprendere i lavori "questa mattina" alle ore nove, per
terminarli entro le undici e trenta.
Al di là di qualche singolo episodio, che però deve essere posto
in diretta relazione ad una mancanza di chiarezza in sede di
Conferenza dei Capigruppo, mi sembra che la minoranza abbia
dimostrato di saper lavorare senza alterare il buon lavoro del
Consiglio. Questa sera, infatti, dalle ore ventidue, visto che dopo
la sospensione del Consiglio i lavori sono stati ripresi con
notevole ritardo, all'una e venti, abbiamo esaminato una larga
parte dell'ordine del giorno ed abbiamo affrontato anche
interessanti discussioni su alcuni argomenti. Io credo che si possa
e si debba procedere ad operare in armonia e, per questo motivo,
insisto ulteriormente e mi aggiungo ai partiti comunista e
socialista per chiedere che si possa mantenere questa dignità ed
offrire un'immagine dignitosa del Consiglio regionale anohe in
questa occasione.
PRESIDENTE:
Ha chiesto la parola, per fatto personale, il
Consigliere Chabod; ne ha facoltà.
CHABOD (D.C.):
Sono stato chiamato in causa dal
Consigliere Sandri, ma ci tengo a precisare che è stato proprio lui
ad ostacolare più di tutti i lavori di questo Consiglio. Oggi,
infatti, non ci lasciava neanche entrare e non sarebbe neppure
entrato in aula se prima non fosse entrata la maggioranza dei
Consiglieri, cioè se non fossimo stati almeno in diciannove! Lui
non accetta di essere preso in giro! Sarà molto brillante, ma non
me ne frega proprio niente del suo "brillantismo"! Non si può
prendere in giro la gente così! Chi crede di essere il Consigliere
Sandri? È uno solo qui dentro! Con i quattro voti di preferenza che
ha preso crede di venire qui a fare il professore! Caro Consigliere
Sandri, ricordati bene che tu non insegni niente a nessuno!
Personalmente non accetto di andarmene via, perché domani, né di
mattina, né di pomeriggio, io non verrò in Consiglio; voi fate come
volete.
PRESIDENTE:
Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
A propos de dignité, je voudrais dire un
petit mot. Vendredi passé il y a eu un accord entre tous les Chefs
de groupe, d'après lequel on aurait dû aujourd'hui finir la
discussion de l'ordre du jour. Si on n'est pas arrivé là, quelqu'un
a des responsabilités et, en tout cas, on peut dire que cette
responsabilité n'appartient pas à la majorité, parce que ce matin
on a assisté pendant une heure et demie, au sein du Conseil
régional, à toute une dispute d'ordre byzantin qui n'avait rien à
voir avec la discussion de l'ordre du jour. On a suspendu pendant
cinq minutes et cela a duré trois quarts d'heure. A la reprise des
travaux, ce soir, l'on a assisté à une attitude honteuse par
rapport aux résultats que l'on a eus là dedans.
Je répète donc que s'il y a une question de dignité, le Conseil
régional, en ce qui nous concerne, est encore à même de discuter ce
qui reste à discuter, maintenant.
PRESIDENTE:
Per evitare questioni, pongo in votazione la
proposta di sospensione che è stata avanzata dal Consigliere
Torrione, così non ci sono più problemi.
ESITO DELLA VOTAZIONE
Presenti: 27
Votanti: 27
Favorevoli: 9
Contrari: 18
Il Consiglio non approva
PRESIDENTE:
Ha chiesto la parola, per mozione d'ordine,
il Consigliere Sandri; ne ha facoltà.
SANDRI (N.S.):
Io credo che questa presa di posizione sia
un po' dura. Tuttavia, prima che il clima si deteriori
ulteriormente - e posso anche ammettere che, per la stanchezza,
forse ho espresso un giudizio un po' eccessivo sul Consigliere
Chabod e me ne scuso -, chiedo alla Presidenza del Consiglio se sia
possibile sospendere per cinque minuti i lavori del Consiglio per
consentire una riunione della Conferenza dei Capigruppo, anche al
fine di evitare che la situazione degeneri.
PRESIDENTE:
Chiedo scusa al Consigliere Sandri, ma vorrei
sapere almeno su che cosa si dovrebbe discutere.
SANDRI (N.S.):
A mio parere, le prese di posizione sul
proseguimento dei lavori sono in diretta relazione con una
decisione che è stata presa questo pomeriggio dalla Conferenza dei
Capigruppo. Penso, quindi, che spetti alla Conferenza dei
Capigruppo risolvere il problema, anche per non trasformare
quest'aula in sede di picche e ripicche di carattere personale.
PRESIDENTE:
Sospendiamo per cinque minuti i lavori del
Consiglio, per consentire la riunione della Conferenza dei
Capigruppo.
Si dà atto che la seduta è sospesa dalla ore 1,27 alle ore
1,35.
PRESIDENTE:
La Conferenza dei Capigruppo non ci ha
consentito di definire una linea di condotta. Le posizioni sono
diametralmente contrapposte, ragion per cui dovrebbe rimanere in
vita l'accordo stipulato in precedenza e cioè che i lavori
dovrebbero proseguire ad oltranza, a meno che i signori Consiglieri
non si mettano d'accordo per rinviare i lavori a domani.
Ha chiesto la parola il Consigliere Torrione; ne ha facoltà.
TORRIONE (P.S.I.):
Non voglio far prevalere una tesi
sull'altra, ma con un po' di buonsenso vorrei fare due
riflessioni.
L'ora è tarda, perché l'orologio segna le una e trentasei, e
credo che ciascuno di noi sia un po' stanco, visto che siamo in
quest'aula da oltre tredici ore. A prescindere da ciò, però, mi
preoccupa un'altra questione e cioè la dignità del Consiglio. Io
credo che non si faccia alcun favore a questo consesso nel
continuare a votare od a protrarre la seduta quando si è affaticati
e si è ormai persa l'attenzione e la tensione.
Non voglio prevaricare le esigenze degli altri Gruppi, ma, per
quel che riguarda il nostro Gruppo, posso rispettosamente dire che
noi siamo stati ai patti fino in fondo e, pertanto, pretendo che lo
stesso favore ci venga fatto dagli altri Colleghi.
Se invece la dignità qui non ha più senso e ci limitiamo ai
dispetti verso l'uno o l'altro, non approdiamo certamente a nessun
esito positivo, ma ad uno stupido braccio di ferro. Per quel che ci
riguarda, posso ribadire che noi abbiamo rispettato i patti. Se c'è
qualcosa di personale, si ricorra ad un altro sistema, ma non si
avvilisca e non si mortifichi il Consiglio in questo modo!
Credo di aver detto tutto, perché non ho altro da aggiungere.
Avevo preannunciato che me ne sarei andato, ma per un certo senso
del dovere, sono rimasto. A questo punto, però, non credo che si
possano affrontare ulteriormente i lavori del Consiglio con la
serenità e con lo stato d'animo adatti alle incombenze che ci
attendono. Non ci dimentichiamo, infatti, che dobbiamo affrontare
alcuni argomenti veramente importanti.
Rivolgendomi soprattutto al mio buon senso e poi a quello dei
Colleghi, vorrei chiedere che si arrivi ad una composizione
pacifica della vertenza, anche perché questa è l'ultima seduta,
così non diamo l'impressione che il Consiglio sia proprio allo
sbando. Finora non lo è stato ed ha rispettato i patti, che, però,
dovremmo cercare di rispettare sino in fondo.
Troviamo una soluzione di mediazione: se non si può domani
mattina alle nove, si riprendano i lavori domani pomeriggio, verso
le sedici, ma non si continui più la manfrinata di voler stare qui
ad ogni costo! Credo che ciò offenda la dignità di questo
Consiglio. Grazie.
PRESIDENTE:
Se ho ben capito, ci sono tre proposte:
continuare i lavori ad oltranza, riprenderli domani mattina oppure
domani pomeriggio. Non ci sono altre soluzioni.
Ha chiesto la parola il Presidente della Giunta, Rollandin; ne
ha facoltà.
ROLLANDIN (U.V.):
Je crois que les différentes
propositions ont eu des explications suffisantes; tout de même,
compte tenu de l'heure, au-delà des engagements que nous avions
pris, nous pourrions prévoir la séance demain après-midi. Nous
pourrions commencer à 16 h et terminer à une heure raisonnable les
sujets à l'ordre du jour: à sept heures, je pense que nous devrions
avoir fini.
PRESIDENTE:
Il Consiglio accoglie questa proposta?
Bene, in assenza di obiezioni, i lavori sono sospesi e
riprenderanno domani pomeriggio alle ore 16,00.
La seduta è tolta
La seduta termina alle ore 1,40
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK