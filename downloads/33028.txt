Consiglio Regionale della Valle d'Aosta - Oggetto del Consiglio n. 1521 del 15 dicembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1521 del 15 dicembre 2010 - Resoconto
OGGETTO N. 1521/XIII - Interpellanza: "Interventi di sostegno
ai centri di accoglienza".
Interpellanza
Evidenziato che la crisi economica che si prolunga anche
nella nostra regione ha messo in forti difficoltà economiche
numerosi Valdostani, di nascita o di adozione, e che, secondo le
associazioni del volontariato, ed in particolare la Caritas
diocesana, i dormitori in Valle fanno fatica a soddisfare tutta la
richiesta;
Considerato che i posti per le donne nei dormitori pubblici
sono solo quattro e, più volte persone senza dimora hanno dovuto
chiedere accoglienza al dormitorio di Ivrea;
Preso atto che in Valle ci sono centri di accoglienza per i
senza casa solo ad Aosta e a Saint-Vincent, mentre in Bassa Valle
non ce ne sono;
i sottoscritti Consiglieri regionali
Interpellano
la Giunta regionale per conoscere se intenda:
1) sostenere in modo più efficace i dormitori esistenti,
anche nella prospettiva di aumentare il numero dei posti letto ed
in particolare quelli per donne;
2) concordare con gli enti locali e le associazioni di
volontariato della Bassa Valle un percorso condiviso che porti
all'apertura entro l'autunno 2011 di un dormitorio al servizio
della popolazione delle Comunità montane Evançon, Mont Rose e
Walser.
F.to: Carmela Fontana - Rigo
Président
- La parole à la Conseillère Carmela
Fontana.
Fontana (PD)
- Grazie Presidente.
La crisi economica che si prolunga anche nella nostra regione ha
messo in forti difficoltà economiche numerosi valdostani, di
nascita o di adozione; secondo le associazioni del volontariato e,
in particolare, la Caritas diocesana, i dormitori in Valle d'Aosta
fanno fatica a soddisfare tutta la richiesta. I posti per le donne
nei dormitori pubblici sono solo quattro e più volte persone senza
dimora hanno dovuto chiedere accoglienza al dormitorio di Ivrea. In
Valle d'Aosta ci sono centri di accoglienza per i senza casa solo
ad Aosta e a Saint-Vincent, mentre nel resto della Valle non ce ne
sono.
Volevamo conoscere dall'Assessore se intende
"sostenere in
modo più efficace i dormitori esistenti, anche nella prospettiva di
aumentare il numero dei posti letto ed in particolare quelli per
donne; concordare con gli enti locali e le associazioni di
volontariato della bassa Valle un percorso condiviso che porti
all'apertura entro l'autunno 2011 di un dormitorio al servizio
della popolazione..."
del resto della Valle. Grazie.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Per quanto riguarda l'oggetto dell'interpellanza, in merito al
primo quesito:
"sostenere in modo più efficace i dormitori
esistenti..."
, devo dire che, rispetto ai dormitori esistenti,
uno è ad Aosta e l'altro a Saint-Vincent:
Tenda Amica
,
gestito da volontari, ma gode di un finanziamento regionale, perché
la struttura ha aderito ai progetti povertà, di 45.000 euro nel
triennio, 15.000 euro all'anno. Per quanto riguarda questi due
dormitori e gli aspetti legati al dormitorio di Aosta, abbiamo
intenzione con il Comune di Aosta di fare una revisione complessiva
della funzione di tale dormitorio, quindi si potrà tenere in conto
in questa riorganizzazione anche dei posti specifici per le donne.
Si ricorda che attualmente, considerata la scarsità di posti per
donne, nel servizio
Arcolaio
, struttura di accoglienza per
donne maltrattate, è stata prevista la possibilità di ospitare per
la sola accoglienza notturna donne sia residenti in Valle che non,
sprovviste di domicilio senza fissa dimora e senza possibilità di
essere ospitate da parenti o strutture pubbliche. Questi
inserimenti possono avvenire qualora nella struttura non siano già
accolti altri minori.
Per quanto riguarda la possibilità di aprire in bassa Valle un
dormitorio, come ho ricordato, è presente la struttura
Tenda
Amica
di Saint-Vincent, che ha appena compiuto tre anni di vita
due settimane fa e che ho avuto possibilità di visitare. Prima di
aprire una struttura in bassa Valle, pare opportuno un confronto
con gli enti locali e le associazioni di volontariato della bassa
Valle per valutare l'entità del fenomeno, ossia quante situazioni
si possono presentare in questo territorio come emergenza di
accoglienza notturna, prima ancora di concordare eventuali
interventi. Dai dati rilevati dai servizi sociali, escludendo le
emergenze collegate a nuclei che perdono l'abitazione, rispetto ai
quali occorre prevedere altri tipi di interventi, il bisogno di
accoglienza in dormitorio è prevalente nel capoluogo regionale,
però adesso stiamo facendo un'indagine anche in questo senso per
valutare quali sono eventuali nuove necessità. Visto che si parla
di problematiche riguardanti persone che sono veramente
nullatenenti, che sono nella povertà più assoluta, ricordo il
finanziamento che la Giunta regionale ha messo in campo nel
triennio proprio per sostenere i progetti povertà ai quali ha
aderito la Caritas diocesana e anche
Tenda Amica
di
Saint-Vincent: 540.000 euro nel triennio. Crediamo che anche da
questo punto di vista abbiamo mantenuto l'impegno di venire
incontro alle situazioni più drammatiche. Grazie.
Président
- La parole à la Conseillère Carmela
Fontana.
Fontana (PD)
- Ringrazio l'Assessore della risposta che
mi ha dato.
Siamo consapevoli del servizio che si dà ai dormitori, anche
perché li conosco molto bene, li avevo anche visitati, ne sono a
conoscenza. Nemmeno 20 giorni fa su
La Stampa
c'era un
fenomeno anche in Valle d'Aosta di un barbone, un senza tetto che
dormiva... è vero, è solo un caso, perché la Valle d'Aosta su
questo è sempre stata attenta. La mia domanda era questa: visto che
ci sono pochi posti per le donne, se si potevano ampliare e se si
potevano potenziare, nel senso che comunque un fenomeno c'è.
Sappiamo bene che anche questa struttura di Saint-Vincent funziona
bene, ma la richiesta che le facevo, in accordo con la Caritas, era
di vedere se c'è quel bisogno... magari di aprirne un'altra. La
ringrazio, Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK