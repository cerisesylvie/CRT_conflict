Consiglio Regionale della Valle d'Aosta - Oggetto del Consiglio n. 133 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 133 del 25 settembre 2013 - Resoconto
OGGETTO N. 133/XIV - Interpellanza: "Problematiche relative
alla manutenzione ordinaria e straordinaria dei canali irrigui e
dei torrenti della regione".
Président
- Pour l'illustration, la parole au collègue
Guichardaz... Pour une question d'ordre, la parole au collègue
Viérin.
Viérin L. (UVP) -
Merci Madame la Présidente.
Seulement pour signaler que dans la dernière heure il y a eu des
nombreuses absences de la part de la majorité, au-delà de qui a des
problèmes personnels...nous n'avons pas voulu demander la
vérification du nombre légal...justement pour cela. Nous vous
demandons, à vous, Présidente, au moins au Président du Conseil de
garantir la présence ici, comme nous sommes en train de le faire
tous, le Gouvernement en tête. Merci.
Président
- Merci collègue. Moi j'ai eu une petite
réunion pour l'École de la démocratie, que vous savez est une
initiative de tout le Conseil, on a eu vraiment...j'ai fait un
quart d'heure de réunion, j'étais là quand même, dans cette salle.
La parole au collègue Guichardaz.
Guichardaz (PD-SIN.VDA)
- Grazie Presidente.
Quest'interpellanza ve la sareste potuta evitare, me la sarei
potuta evitare anch'io, se aveste risposto ad una nota che ho
inviato agli Assessori Testolin, Bianchi e Viérin e ai loro
dirigenti il 13 agosto scorso, ma, come ci insegna il Presidente
Rollandin, ai Consiglieri è consentito di esplicitare il proprio
mandato per lo più in quest'aula e non altrove, quanto meno noi
dell'opposizione, così magari potete fare il vostro siparietto e
magari rispondere con strategiche evasività, in alcuni casi, o con
eccessiva pedanteria in altri casi, a seconda... Come vedete...poi
glielo dico, Presidente, lo sa benissimo...mi ha risposto in due
lettere che il sindacato ispettivo dei Consiglieri si deve
espletare in altra sede che non attraverso le interrogazioni, ma
poi torneremo anche su quest'aspetto. Come vedete, metto le mani
avanti, sperando di avere dei dati precisi e non solo delle
opinioni, ma ne dubito. Mi chiederete come mai uso questo tono un
po' piccato: perché in meno di tre mesi, da quando sono Consigliere
regionale, mi sono beccato: due negazioni di informazioni appunto
dal Presidente della Giunta, dicendo che la sede della richiesta
non era quella del 116, ma eventualmente questa; uno sfottò da
parte di un altro Assessore e tre mancate risposte, tre. Capisco
che una segnalazione non è un 116, in ogni caso non vedo che cosa
cambi, è vero Presidente Rollandin? Perché tanto poi le risposte
non arrivano. Una cortesia vorrebbe anche un ricevuto "grazie"
eventualmente - non parlo con lei, Presidente, ma parlo con i
destinatari della mia segnalazione -, o anche solo un: "grazie non
mi interessa", così giusto per capire se esisto o se devo passare
solo alla fine del mese in ufficio a ritirare il mio stipendio da
Consigliere!
Per fortuna, una risposta qualcuno l'ha avuta, e la cosa non può
che farmi piacere. Un gruppo di cittadini ha lanciato l'allarme per
le pessime condizioni di manutenzione del torrente
Saint-Barthélemy, memori dei fatti alluvionali del 2000. Il
Coordinatore del Dipartimento protezione del suolo dell'Assessorato
delle opere pubbliche, il dottor Rocco, e l'Assessore Viérin hanno
risposto con dovizia di argomentazioni: l'uno dichiarando che le
ramaglie nei torrenti sono utili, anzi migliorano la qualità
dell'acqua, il Dirigente del Dipartimento protezione, e l'altro,
l'Assessore Viérin, invocando il ritorno alle
corvées
, come
facevano i nostri avi. Certo, in un periodo di ristrettezze
economiche, visto il caos che avete ingenerato con
l'esternalizzazione dei cantieri forestali, la risposta più logica
non può che essere questa. Mi spiace far ridere sganasciatamente il
Presidente, ma vado avanti come se non avessi visto...e la risposta
è un detto e non detto, che tende a minimizzare e a rinviare il
problema ai cittadini, che, a detta dell'Assessore Viérin, non
fanno più la parte che gli spetta e cioè le
corvées
, ma la
tutela del territorio richiederebbe meno risposte semplicistiche ed
approssimative e più impegno ed applicazione da parte dei nostri
amministratori.
Per tornare all'interpellanza, mi piace ricordare che il
problema parte anche nel mio caso da una segnalazione di cittadini.
Qualche tempo fa, infatti, ricevetti una mail di alcuni cittadini
che si sono definiti "camminatori per ruscelli e canali" e che mi
hanno raccontato le loro preoccupazioni - stralci di questa mail li
ho riportati nella famosa nota a cui non è mai stata data una
risposta (ma l'Assessore Viérin, in via ufficiosa, mi ha detto che
presto o tardi arriva) - e dicono di una preoccupazione per il
pessimo stato dei nostri canali e dei nostri torrenti, con
particolare riferimento al torrente Comboé - e tutti ci ricordiamo
che cosa è successo nel corso dell'alluvione del 2000 - e del
canale che costeggia l'aeroporto e la zona commerciale, tanto per
intenderci, quello che vi è tra l'aeroporto e il Dipartimento di
prevenzione. Leggo testualmente ciò che hanno scritto i nostri
amici sulla mail:
"se non si provvede in tempi brevi, in caso di
abbondanti precipitazioni, con una conseguente piena di tutti i
corsi d'acqua, l'eradicazione di tutti questi arbusti potrebbe
provocare un tappo al primo restringimento del passaggio,
vanificando tutti i lavori strutturali che sono stati fatti dopo
l'alluvione"
. Io allora ho fatto il bravo Consigliere
scrupoloso e, prima di parlare, o di rispondere, o di inviare note
solo per sentito dire, mi sono recato in loco, ho fatto una serie
di fotografie anch'io, che ho inutilmente allegate alla
segnalazione. Beh, devo dire che è peggio di quello che pensassi!
La descrizione fatta dai "camminatori dei ru", di questi Signori
che girano per canali e per torrenti, è ben più mite della
situazione reale. Non solo quindi erbette, fiorellini e nemmeno
fresche frasche, o, come le chiama il Coordinatore, ramaglie a dare
ossigeno all'acqua, ma veri e propri alberi, spesso posizionati di
traverso a causa dello spazio ridotto e dell'inclinazione
dell'invaso, e bottiglie, sacchetti, rifiuti, ho tutto documentato.
Il tutto lì accumulato in attesa che qualche volontario, in
corvée
, o qualche residuato di operaio forestale, se ce ne
sono ancora, li tolga prima che arrivino le pioggerelline
autunnali, che speriamo siano solo tali e non siano pioggerelline
di forte entità. Il paventato rischio di esondazione quindi è solo
una percezione di cittadini e di qualche Consigliere esagitato
considerato che nessuno pare scaldarsi...
Ci sono ritornato a distanza di un mese e mezzo, proprio ieri,
perché pensavo che la segnalazione avesse quanto meno indotto a
dare una ripulita e gli alberi sono sempre lì, anzi ancora più
vigorosi dell'altra volta, devo dire, così come i rifiuti e i
sacchetti, anzi addirittura ho osservato dentro il canale di
irrigazione una famigliola di anatre che nuotava tranquillamente
controcorrente tra i canneti e la boscaglia. Io ho qua le foto, ne
ho fatte alcune e devo dire che adesso si vedono poco, se volete,
poi di là ve le faccio vedere e devo dire che non sono proprio
erbacce o sterpaglie: questo è il torrente Comboé, questo è il
canale, questo è un albero che tappa completamente l'uscita del
canale. Ascolto con attenzione Assessore. Grazie.
Presidente
- Grazie. Per la risposta, la parola
all'Assessore Viérin.
Viérin M. (SA)
- Grazie Presidente.
Ringrazio anche il collega perché almeno ha ravvivato un po' la
questione e lo ringrazio anche per la correttezza sul fatto che ha
riconosciuto che ci eravamo già sentiti, anche verbalmente, in
merito alla sua nota che era arrivata anche ai due colleghi di
giunta. Il ritardo di questa nota, come le avevo già detto anche
verbalmente, e da lei riconosciuto, è dovuto al fatto che la
politica deve fare la politica e i tecnici i tecnici, quindi tutta
questa tematica noi l'abbiamo data in mano ai tecnici: primo per
verificare quali erano le situazioni, secondo per vedere che cosa
si poteva fare e, terzo, quindi per risponderci in maniera tecnica,
se è cambiata la procedura, o se bisogna cambiarla, o se è
necessario procedere in altro senso. In merito a questo, la nota la
riceverà, non so se è già partita, perché è stata fatta in comune
tra tre Assessori per evitare di fare tre lettere.
Rispetto al primo quesito, i tecnici non rilevano situazioni di
particolare criticità, se non casi occasionali di isolati alberi di
altezza rilevante, che saranno oggetto di una verifica anche nel
prossimo futuro, sono anche andati a fare una verifica nei contesti
che lei ci ha trasmesso anche con foto.
Rispetto al secondo e al terzo quesito, rilevo che, da un punto
di vista tecnico, la presenza di vegetazione naturale è di per sé,
in generale, un fattore di sicurezza, consolida le ripe, rallenta
il deflusso e riduce i picchi di piena a valle, ma il pensiero
comune in molti casi l'ha trasformata in un potenziale fattore di
rischio, non è vero, e il collega Roscio potrebbe anche
confermarlo. In occasione delle piene maggiori, si verificano
diffusi fenomeni franosi dai versanti boscati e vengono così
trascinati negli alvei ingenti quantità di alberi sradicati,
tronchi e ramaglie, che vanno ad ostruire la luce dei ponti
soprattutto in aree montane e questo è un pericolo, causato dalla
parte alta dei valloni o dei torrenti. Contro questo fenomeno il
taglio della vegetazione d'alveo e riparia è del tutto impotente,
perché chiaramente, quando partono le frane, gli alberi arrivano da
monte e sono quelli che tappano poi i ponti e quant'altro. In
generale assicuro che la situazione, a detta anche dei tecnici, è
costantemente monitorata dalle strutture regionali competenti e dal
Corpo forestale della Valle d'Aosta, che segnalano agli organi
competenti lo stato di efficienza delle opere idrauliche e la
necessità di eventuali interventi di manutenzione. Abbiamo quindi
un monitoraggio costante da quelli che sono, diciamo, i tecnici sul
territorio e anche dal Corpo forestale. Sulla base di tali
ricognizioni tecniche, ripeto, si può escludere che, ad oggi, vi
siano condizioni tali da favorire ondate di piena e conseguenti
danni a persone o cose. Questo non solo nei casi che lei ha
segnalato, perché noi abbiamo anche richiamato proprio i tecnici a
verificare altre situazioni per capire se sono peggiorate o meno.
Questi dati sono tenuti in considerazione nel programmare
l'attività cantieristica e alcuni interventi sono già previsti. I
tecnici ritengono che non sia possibile affermare a priori né che
la vegetazione possa espandersi, né che essa debba essere rimossa,
quindi bisogna andare a vedere sul posto. La decisione va presa
caso per caso, in modo tecnico e circostanziato, considerando
vantaggi e svantaggi dal punto di vista idraulico, oltre che gli
impatti ambientali legati ad eventuali interventi e le adeguate
misure di mitigazione. Negli ultimi anni quindi gli interventi si
sono limitati ad un taglio selettivo delle piante di alto fusto
negli alvei totalmente ostruiti, oppure per eliminare piante
cadute.
Io ricordo, qui in Consiglio, quello che avevo già detto anche
al collega: che stiamo lavorando anche per rilanciare le
corvées
o il concetto di
corvées
, che però oggi
presentano effettivamente delle difficoltà difficilmente
superabili, soprattutto sulle normative inerenti la sicurezza,
parlo di abilitazioni di chi poi dovrebbe agire, i responsabili di
cantiere, i piani di sicurezza, eccetera, tutte tematiche che il
collega Guichardaz sa perfettamente. Posso poi lanciare anche
un'idea, se la commissione competente è interessata a capire bene
questo tema, che è più tecnico che politico...per avere dati più
precisi, come lei diceva, credo quindi, infine, se i colleghi sono
interessati, che sarebbe proficuo un incontro con la commissione
competente e i tecnici che seguono questa problematica proprio per
accrescere le conoscenze sull'argomento un po' per tutti, perché
almeno possiamo anche rispondere alla gente che ci chiede di essere
noi quelli che veicoliamo quelli che possono essere aspetti che
vanno a favorire, anziché a sfavorire la sicurezza nei luoghi.
Président -
Merci. Pour la réplique, la parole au
collègue Guichardaz.
Guichardaz (PD-SIN.VDA)
- Intanto è importante che
sull'argomento si sia aperta una discussione, perché, ogni volta
che si parla di un problema, cresce la sensibilità al problema
stesso e quindi si attivano le energie necessarie. Riguardo alla
questione tecnica, aspetto la nota in modo tale da potermela
studiare, cercare di capire con le poche competenze che ho in
materia di ingegneria idraulica, insomma, sul tema, se
effettivamente non esiste o esiste un minimo problema di
esondazione. Io però leggo...ho fatto alcune ricerche e gli statuti
dei canali, così come la documentazione, per esempio, relativa ai
servizi di bonifica ed irrigazione, ...cito il programma decennale
delle opere pubbliche di bonifica e di irrigazione della Regione
Friuli Venezia Giulia, a pagina 9, dove non mi sembra sia così
tranquillizzante, si dice:
"la necessità di intervenire con
lavori di manutenzione prima e durante la stagione irrigua risulta
evidentemente molto diffusa su gran parte delle strutture irrigue e
di bonifica. L'esigenza di una costante manutenzione delle opere
pubbliche di bonifica ed irrigazione, specialmente sfalci ed
espurghi, risulta di fondamentale importanza per la corretta
funzionalità delle opere realizzate"
. Aggiunge:
"la
dilazione dei tempi di inizio dei lavori manutentori comporta il
pericolo di intasamento della rete irrigua e scolante per la
naturale crescita della vegetazione spontanea, con conseguente
compromissione dell'efficienza delle opere irrigue o nelle zone di
scolo, con gravi difficoltà di sgrondo delle acque e possibilità di
esondazioni, che potrebbero interessare non solo i terreni
agricoli, ma anche i numerosi centri abitati esistenti sul
territorio. Il buon esercizio delle opere di bonifica ed
irrigazione impone pertanto di provvedere all'esecuzione dei lavori
manutentori con notevole urgenza prima dell'inizio della stagione
irrigua"
. Io non penso che quegli alberelli, se li vogliamo
definire così, che ho fotografato siano proprio delle erbacce che
avrebbero potuto essere tolte. Tra l'altro, se vi fate una ricerca
sulle sentenze toscane del Tribunale delle acque, ci sono svariate
sentenze che individuano nell'amministrazione o nell'ente, diciamo,
gestore dei canali, il responsabile nel caso del risarcimento dei
danni dipendenti dalla tracimazione e dall'esondazione di fiumi e
torrenti, causate dall'omessa rimozione dei materiali accumulatesi
nell'alveo di tali corsi d'acqua che abbiano ostacolato il libero
deflusso delle acque. Questa è una sentenza, ce ne sono decine, vi
invito a fare una ricerca su questo sito, potrete vedere che non
sono fantasie e io - ripeto - faccio il mio lavoro di ricerca, poi
probabilmente mi mancano dei pezzi o delle competenze.
Per quanto riguarda la questione delle frane, io ho citato
diversi canali e diversi torrenti che sono imbrigliati, diciamo; in
invasi di cemento armato? in quello, per esempio, attiguo
all'aeroporto è quasi impossibile che venga giù una frana, a meno
che non venga giù la Becca di Nona. Ripeto: sono contento che si
sia aperta quanto meno una discussione, un ragionamento e che si
siano sensibilizzate le istituzioni. A me interessa anche che
quest'interrogazione rimanga agli atti e soprattutto serva poi,
nell'eventualità che qualcuno abbia omesso di fare il proprio
dovere, per individuare eventuali responsabilità nel caso dovessero
succedere dei fenomeni come quelli del 2000. Grazie.
Président
- Merci. On peut passer au point 45 à l'ordre
du jour...ah, pardon, a demandé la parole la collègue
Morelli...pour? Motion d'ordre? Vous avez la parole collègue.
Morelli (ALPE)
- Merci Madame la Présidente.
Pour motion d'ordre, car nous sommes tous ravis de voir que dans
les tribunes il y a un groupe de jeunes, nous sommes toujours
heureux quand la séance du Conseil de la Vallée est suivie par des
jeunes, mais je crois qu'il est notre devoir aussi de rappeler le
respect du Règlement et donc, Madame la Présidente, je vous invite
à relire l'article 49 (Discipline de la salle des séances et des
tribunes):
"les personnes étrangères au Conseil ne peuvent
pénétrer dans la salle des séances, à l'exception du personnel qui
est nécessaire aux services de l'Assemblée"
et l'alinéa 5:
"il est interdit aux journalistes et au public d'introduire dans
la tribune des magnétophones ou des appareils photos, sauf
autorisation du Président du Conseil"
. Bien gentiment, parce
que nous ne voulons pas faire les rétrogrades plus que ça, mais a
été publiée sur Twitter une photo du Conseil qui a été prise à
l'intérieur de la salle et je ne crois pas que le photographe ait
été autorisé.
Président
- Oui, moi je n'étais pas là et je m'excuse
encore pour l'absence...
Morelli (ALPE)
- Ce qui est encore pire...je me rattache
alors à l'exhortation du collègue Viérin.
Président
- Moi je n'étais pas là, il y avait mon
Vice-président Lanièce qui a autorisé...
(interruption d'un Conseiller, hors micro)
...oui, c'était une autorisation parce que c'était comme
journaliste aussi de la presse d'un journal politique:
Le
Peuple
. Il y a été toute la matinée aussi des journalistes des
autres forces politiques, on autorise toujours les journalistes,
qui soient de...et donc il y avait l'autorisation. Dans les
tribunes on a invité à ne pas utiliser ni les machines à
photographier et même pas les téléphones pour faire des photos, on
a envoyé une personne à leur rappeler le Règlement...
(interruzione di alcuni Consiglieri, fuori microfono)
...no, scusate, però i giornalisti che sono autorizzati sono i
giornalisti di qualsiasi testata giornalistica, credo che abbiamo
sempre autorizzato tutti i giornalisti ad entrare nella sala per
fare le foto e poter compiere il loro lavoro. Grazie.
Ha chiesto ancora la parola la Consigliera Morelli.
Morelli (ALPE)
- Je ne veux pas vous demander la
vérification du fait que la personne qui est entrée soit
journaliste ou pas, il me suffit de vous avoir rappelé le respect
du Règlement.
Presidente
- Per entrare a fare delle fotografie e delle
prese di immagini, basta essere anche addetti e lavorare per una
testata giornalistica o per un movimento, così come succede per
altre forze anche di minoranza.
Possiamo andare avanti? Passiamo al punto 45 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK