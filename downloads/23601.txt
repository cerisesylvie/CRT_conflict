Consiglio Regionale della Valle d'Aosta - Oggetto del Consiglio n. 2673 del 9 maggio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2673 del 9 maggio 2007 - Resoconto
OBJET N° 2673/XII - Communications du Président du Conseil
régional.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Projet de loi n° 169, présenté par le Gouvernement régional, le
7 mai 2007 "Approvazione del rendiconto generale della Regione per
l'esercizio finanziario 2006";
Projet de loi n° 170, présenté par le Gouvernement régional, le
7 mai 2007 "Assestamento del bilancio di previsione per l'anno
finanziario 2007, modifiche ed integrazioni a disposizioni
legislative, variazione al bilancio di previsione per l'anno
finanziario 2007";
Proposition de règlement n° 9, présentée par le Gouvernement
régional, le 2 mai 2007 "Definizione dei requisiti
igienico-sanitari per l'esercizio delle attività di
somministrazione di alimenti e bevande, ai sensi dell'articolo 20,
comma 5 della legge regionale 3 gennaio 2006, n. 1";
Proposition de loi n° 5, présentée par les Conseillers
Venturella, Bortot et Squarzino Secondina, le 24 avril 2007
"Agevolazioni a favore degli Enti parco. Modificazioni alla legge 6
dicembre 1991, n. 394, e al decreto legislativo 30 dicembre 1992,
n. 504". (III
e
)
Réunions:
Bureau de Présidence: 2
Conférence des Chefs de Groupes: 2
Commission pour le Règlement: 1
I
e
Commission: 1
II
e
Commission: 2
III
e
Commission: 2
IV
e
Commission: 2
V
e
Commission: 3
II
e
et IV
e
Commission: 1
IV
e
et V
e
Commission: 1
J'ai représenté la section valdôtaine de l'APF à la Conférence
des Présidents des sections européennes. La réunion de Jersey avait
pour but de décider l'organisation des travaux ainsi que les thèmes
qui seront abordés tant dans les réunions des Commissions qu'à
l'occasion du débat général. Deuxièmement, la Conférence de Jersey
a été l'occasion d'analyser l'état d'avancement du programme
d'actions et de coopération de l'APF Région Europe. Les délégués se
sont exprimés pour ce qui est de la rotation des mandats
internationaux détenus par les sections européennes. Les Présidents
m'ont proposé au poste de Président de la Commission de
l'éducation, de la communication et des affaires culturelles, une
des quatre Commissions permanentes de l'APF. La décision sera prise
lors de la plénière à Libreville.
Con lettera in data 3 maggio, i Consiglieri regionali Piero
Ferraris e Giulio Fiou hanno dichiarato che intendono aderire al
gruppo consiliare "Per il Partito Democratico in Valle d'Aosta" e
hanno designato Capogruppo il Consigliere Piero Ferraris e
Vicecapogruppo il Consigliere Giulio Fiou.
Con decreto in data odierna ho provveduto alla ricomposizione
della Commissione per il Regolamento, a seguito della designazione
del Consigliere Piero Ferraris quale membro del nuovo gruppo
consiliare "Per il Partito Democratico in Valle d'Aosta", sentita
la Conferenza dei Capigruppo in data 8 maggio 2007.
Conformemente a quanto abbiamo deciso nella giornata di ieri,
per quanto concerne l'ordine dei lavori dell'adunanza odierna la
Conferenza dei Capigruppo ha stabilito di proseguire i lavori in
seduta notturna fino alle ore 24,00, con un'ora di interruzione
dalle ore 20,00 alle 21,00. Domani mattina si svolgerà la sessione
ordinaria, europea e internazionale con l'accordo che l'eventuale
disponibilità di tempo residuo sarà utilizzato per proseguire la
trattazione degli argomenti iscritti all'adunanza ordinaria del 9
maggio.
Colleghi Consiglieri, ricorre oggi - ne parleremo domani - la
"Festa dell'Europa", proprio oggi 9 maggio, data che negli ultimi
anni è diventata simbolo di unità di Paesi diversi, di culture
differenti, di popoli confinanti, che, mediante la loro
federazione, hanno permesso la creazione di una nuova e forte
identità politica: l'Unione europea. La Valle d'Aosta si presenta
anche in ambito europeo come "carrefour d'Europe", come crocevia di
culture, laboratorio di esperienze, realtà dinamica e propulsiva di
un'Europa delle nuove generazioni proiettata verso una
globalizzazione inarrestabile che deve tener conto delle realtà
regionali e delle loro particolarità. Come sapete, domani avremo
una sessione europea, l'augurio è che possiamo discuterne
ampiamente e che il 9 maggio possa diventare per le istituzioni, ma
anche nelle scuole e nelle famiglie, un momento di riflessione e di
dibattito sul profondo significato di essere cittadini europei. Vi
ho fatto distribuire la relazione che tutti i colleghi hanno
ricevuto, che è la relazione sull'attività svolta ai sensi della
legge regionale n. 8/2006.
La parola al Consigliere Ferraris.
Ferraris (PPD-VDA)
- Illustrerò le motivazioni che hanno
portato, me e il collega Fiou, alla scelta del gruppo per il
partito democratico: sono anzitutto motivazioni di carattere
politico. Credo che sia evidente a tutti come nel Paese si stia
affacciando sulla scena politica il partito democratico, una grande
novità, e il Congresso nazionale dei "DS" ha deciso per ottobre
l'Assemblea costituente del "Partito Democratico". All'atto della
nascita del "Partito Democratico" viene conclusa l'autonoma
attività dei "DS", questo dice la mozione conclusiva di Firenze, e
si parla di un congresso a novembre, è questione di questi giorni
la lettera di Fassino a Prodi. Se questo non fosse chiaro, è uscita
nei giorni scorsi un'intervista a D'Alema, in cui la domanda era:
"In autunno sarà eletta l'Assemblea costituente, nella primavera
2008 nascerà il nuovo partito, è così?". D'Alema dice: "No, il
partito nascerà molto prima, abbiamo previsto che in autunno si
elegga con una larga partecipazione popolare l'Assemblea
costituente e, una volta fatta quell'Assemblea, il partito è
costituito, anche perché l'opinione pubblica ha percepito i
congressi "DS" e "DL" come dei momenti veri, se noi torniamo in TV
come "Quercia" e "Margherita", l'italiano medio potrebbe restare
scosso. Domanda: "Ma come, non avevate fatto il "Partito
Democratico"? E continua su questi toni, quindi c'è un percorso
chiaro e definito. Io e Giulio Fiou abbiamo condiviso con altri
compagni la sensazione che al congresso dei "DS", quello fatto il
14 aprile, e in alcune mozioni che sono state preparate per il
congresso del 26 maggio, ci sia poca chiarezza e soprattutto
resistenza ad avviare un percorso spedito verso il "Partito
Democratico".
Credo che la Valle d'Aosta sia una delle Regioni che ha visto il
minor successo della mozione Fassino, un misero 62%, una delle
percentuali più basse a livello nazionale, tant'è che i tempi della
nascita del "Partito Democratico" in Valle d'Aosta non vengono
chiaramente determinati. Si lascia intendere alla base del partito
che alle elezioni del 2008 si andrà con il simbolo dei "DS", si
parla di un partito nuovo che intende poi dotarsi di regole molto
dirigistiche e arcaiche, vi leggo solo due righe della mozione del
segretario che dice:
"Sono legittimi differenti punti di vista,
il primato delle decisioni però spetta agli organi di direzione del
partito, agli eletti spetta la conseguente esigenza di
conformarvisi. Una volta stabilita la linea in base alle regole che
il partito liberamente si è dato, essa deve essere rispettata. Ogni
altro comportamento..."
- questo è interessante -
"ivi
compreso quello eventualmente sedicente autonomo dei gruppi
consiliari è fuori dalle regole. La decisione dell'organo superiore
prevale su quello inferiore".
Potrei continuare, ma capite che
queste dovrebbero essere le regole del nuovo "Partito Democratico".
Mi pare che su questo ci sarebbe da discutere, ma non è questa la
sede.
Emergono delle grandi ambiguità. Firmatari della mozione Angius
e Mussi, che hanno adottato legittimamente una scelta, di lasciare
il partito, in Valle d'Aosta si fondono con i firmatari della
mozione Fassino e il prodotto è quello che vi ho appena letto. E
non pensiamo che questa sia un'interpretazione autonoma delle
caratteristiche della Valle d'Aosta: questo è un elemento di
confusione. La segreteria del partito, una segreteria che è a
maggioranza della mozione Fassino, riconosce in un comunicato
ufficiale come rappresentanti del partito un rappresentate della
mozione Mussi e un rappresentante della mozione Angius in questo
Consiglio... mi pare posizioni politiche non consonanti con quelle
della maggioranza congressuale regionale e nazionale.
Si condanna la nascita del gruppo "Per il Partito Democratico",
quando questa è prassi comune in tutte le assemblee elettive
d'Italia; quindi la nascita del gruppo nostro vuole soprattutto
definire con chiarezza che il "Partito Democratico in Valle
d'Aosta" va costruito senza elementi di confusione e di
opportunismo e che la costituzione del gruppo verso il "Partito
Democratico", "Per il Partito Democratico", deve rappresentare lo
stimolo per costruire in Valle d'Aosta il "Partito Democratico",
senza ambiguità e contraddizioni. Si richiede chiarezza nelle
scelte dei programmi, dei tempi e dei modi. Vorrei fare alcune
precisazioni, anche in riferimento a quanto hanno detto alcuni
organi di stampa: siamo e rimaniamo iscritti ai "DS-GV" e non
usciamo dal partito, siamo sottoscrittori e sostenitori di una
mozione per il congresso del 26 maggio dei "DS"; parteciperemo, io
e Giulio Fiou con altri compagni, a tutta la discussione
congressuale e faremo la nostra battaglia politica in quella sede.
Abbiamo giocato di anticipo rispetto a una situazione che necessita
di un gesto di chiarificazione. Non diamo e non daremo vita ad
organizzazioni politiche diverse da quelle decise dal congresso
"DS" di Firenze.
Siamo e rimaniamo all'opposizione, senza "se" e senza "ma",
quindi senza alcun ingresso e alcun appoggio alla maggioranza, di
una maggioranza di cui non condividiamo una propensione al
galleggiamento e un continuo ricorso alla politica dell'annuncio.
Per quanto riguarda il gruppo "DS", da mesi abbiamo vissuto un
disagio profondo all'interno del gruppo, cosa che credo sia stata
evidente a tutti in quest'aula e al di fuori. Le riunioni del
gruppo erano un'eccezione, la gestione collegiale inesistente,
abbiamo avuto un ex Capogruppo autoreferenziale. La situazione non
era più sostenibile. Noi apparteniamo a storie personali, costumi
politici e culture politiche diverse da quelle del nostro ex
Capogruppo, mi riferisco a me stesso e a Giulio Fiou; abbiamo
appoggiato mozioni diverse al congresso di aprile e appoggiamo
mozioni diverse al congresso di maggio. Non ci convince, non
condividiamo un'opposizione improvvisata, urlata, confusa,
verbalmente aggressiva e a volte offensiva, come era fatta dal
nostro ex Capogruppo. Un'opposizione secondo la quale tutte le
opinioni diverse, da qualunque parte provengano, per il solo fatto
di essere difformi sono in cattiva fede, disoneste e vergognose:
questa sì, che è veramente un'attitudine mentale intollerante e in
cattiva fede! Non ci convince chi "spara a casaccio", chi
sottoscrive intese e proposte di legge e nel giro di poche ore le
disconosce, chi fa del populismo una scelta di vita, prima che una
scelta politica, chi concepisce il rapporto fra i membri del gruppo
come rapporti proprietari e ricattatori, chi assegna e ritira
deleghe con metodi mai visti in quest'aula!
La costituzione del nuovo gruppo quindi è uno strumento e non un
fine. Se il congresso dei "DS" fornirà elementi di chiarezza, non
abbiamo alcuna preclusione a ritrovare percorsi unitari anche
all'interno del gruppo. È evidente che questo non dipende solo da
noi, ma dipende anche dall'atteggiamento di altri.
Giulio Fiou ed io abbiamo alle spalle una storia politica, un
senso del rispetto delle istituzioni, del partito e delle regole
che non abbiamo smarrito. Vogliamo mandare un segnale forte, una
provocazione in positivo, perché si costituisca in Valle d'Aosta il
"Partito Democratico" senza ambiguità, confusione, furbizie, perché
un nuovo soggetto politico è utile e indispensabile alla società
valdostana, per far fronte ai problemi enormi che questa deve
affrontare con nuove strategie, nuovi modelli organizzativi e
politici e nuovi modelli di partecipazione.
Presidente
- La parola alla Consigliera Fontana
Carmela.
Fontana (GV-DS-PSE)
- Essendo stata eletta nelle liste
della "Gauche Valdôtaine-Democratici di Sinistra" per rispetto e
nei confronti di chi mi ha votato, ritengo di dover seguire la
linea del partito. Ad oggi il nostro gruppo si chiama ancora
"Gauche Valdôtaine-Democratici di Sinistra" e rappresenta l'unico
punto di riferimento nel nostro partito in Consiglio regionale.
Dopo il 26 maggio seguirò le indicazioni che il nostro congresso
darà nel percorso verso il "Partito Democratico"; utilizzare oggi
questa denominazione mi sembra strumentale, oltre a generare
confusione in fase delicata del percorso politico del nostro
partito e dell'intero Centro-Sinistra valdostano.
Presidente
- La parola al Consigliere Fiou.
Fiou (PPD-VDA)
- Credo che in questa sede, al
sottoscritto e al mio collega Ferraris, non sia difficile far
capire perché per noi non era più possibile condividere le
responsabilità politiche che derivavano dai comportamenti e dalle
dichiarazioni di colui che fino all'altro giorno è stato nostro
Capogruppo. Non ci è difficile, perché quei comportamenti e quelle
dichiarazioni le avete vissute in diretta e credo che abbiano anche
suscitato in voi reazioni diverse.
La decisione di lasciare il gruppo dei "DS" non è stata facile
per tutte le interpretazioni che in qualche modo ha messo in moto.
È stato uno strappo con il gruppo dirigente del nostro partito, al
quale però va detto in maniera molto chiara che avevamo da lungo
tempo posto il problema della sostituzione del Capogruppo,
ricevendo attestati di comprensione per la situazione insostenibile
che dovevamo vivere, ma insieme a continui rinvii per qualsiasi
decisione in proposito. Forse la spiegazione di questi rinvii va
ricercata nel fatto che improvvisamente compare la firma del
Consigliere Sandri sulla mozione congressuale presentata dal nostro
segretario, cosa abbastanza eclatante visti i rapporti fra i due
fino a quel momento. Certo che un reciproco sostegno tornava utile
in un momento di difficoltà per entrambi, ma a che prezzo per il
partito, per il segretario! Non so quanto ne escano bene, quale
credibilità deriva loro dall'aver riproposto pubblicamente che il
Consigliere Sandri, qui, con i suoi comportamenti e la sua
"coerenza", rappresenta il partito.
Certamente il Consigliere Sandri non rappresenta più noi, non lo
ha mai fatto in questi 4 anni, e non ci ha rappresentato
soprattutto in questa fase in cui si è avviato l'iter per la
costituzione del "Partito Democratico": ecco perché non era
rinviabile oltre la decisione di segnare una rottura con logiche e
metodi politici che sono all'opposto delle filosofie e dei valori
che il Segretario nazionale Fassino ha espresso nella sua mozione,
approvata a stragrande maggioranza dalla base del partito, quindi
percorso impegnativo per tutti noi. Certo che questo asse
Réan-Sandri - come ha sottolineato il collega Ferraris - ci fa
temere per il destino del "Partito Democratico in Valle d'Aosta",
timori d'altronde già alimentati da altri fatti che caratterizzano
il dibattito all'interno del nostro partito locale, e non solo:
anche altri stanno mettendo paletti strani alla costituzione del
"Partito Democratico", che prefigurerebbero nella nostra Regione un
partito democratico con caratteristiche molto influenzate dalle
idee di chi in campo nazionale si è dichiarato contro la nascita
dello stesso.
La nostra iniziativa, quindi, oltre a prendere le distanze da un
modo inaccettabile di gestire il gruppo per i lavori che
interessano quest'Assise, comporta anche l'avvio di una battaglia
congressuale per ricondurre sulla giusta strada la costituzione del
"Partito Democratico in Valle d'Aosta ". Alcune precisazioni
riguardano anche interpretazioni svianti. Si è detto che abbiamo
fatto questa scelta perché vogliamo entrare in maggioranza, o
almeno avvicinarci alla maggioranza. Non intendiamo assolutamente
fare da puntello all'attuale maggioranza, su cui abbiamo espresso
severi giudizi che non abbiamo ancora modificato. Non abbiamo però
stimoli per vendette anti-unioniste che altri hanno. Probabilmente
chi con l'"Union" ha tentato approcci, contrattazioni sottobanco o
che ha avuto incarichi poi tolti... credo che abbia qualche stimolo
a vendicarsi nel momento in cui l'"Union", con lo stile che la
caratterizza nel cercare di tenere tutto in casa propria - sono
molto "soft" nel fare questa battuta -, non ha la nostra
comprensione in quest'altra direzione, ma sicuramente noi, che non
abbiamo mai fatto queste contrattazioni, non abbiamo stimoli
vendicativi e guardiamo all'"Union" come uno dei partiti importanti
della scena politica valdostana, con cui bene o male bisogna fare i
conti.
Faremo un'opposizione costruttiva... cosa vuol dire? Vuol dire
che la distinzione sul giudizio delle proposte che verranno
presentate in Consiglio non sarà dato sulla base delle contiguità o
meno con l'attuale maggioranza, ma alla luce solo della ricaduta di
queste iniziative sulla comunità valdostana. In questo vogliamo
essere corretti, soprattutto nei confronti della comunità
valdostana.
Alcune battute in più sulla questione degli interventi e dei
provvedimenti minacciati nei nostri confronti dalla dirigenza del
nostro partito. Come detto dal Consigliere Ferraris, c'è una grande
discrepanza fra ciò che sta avanzando in campo nazionale e ciò che
si prospetta in Valle. Faccio anch'io riferimento alla mozione
Réan, credo che questa diversità ci metta in una situazione molto
difficile, perché se non seguiamo le linee nazionali secondo le
logiche del nostro gruppo dirigente, potremmo essere passibili di
provvedimenti che vengono dal campo nazionale; se seguiamo le
logiche invece nazionali, siamo passibili di interventi da parte
della dirigenza regionale. Credo che questo metta in luce in
maniera ridicola quanto è stato affermato, almeno quanto abbiamo
letto sui giornali in questi giorni a proposito di provvedimenti,
al di là dei riferimenti allo "PCUS"...
Ultima questione, doverosa: la nascita del nuovo gruppo pone la
questione della Vicepresidenza del Consiglio. Il problema non si
pone, perché ieri, durante la seduta dei Capigruppo, il mio ex
Capogruppo si è premurato di licenziarmi in quanto Vicepresidente
del Consiglio, forse non spettava a lui questo ruolo, ma il
problema è reale ed è chiaro che voglio comportarmi correttamente
rispetto al problema reale. Il problema è reale semplicemente
perché finora, per prassi, il Vicepresidente del Consiglio è sempre
stato componente del gruppo di minoranza maggiormente
rappresentativo; alla luce del rispetto di una prassi sempre
seguita metto a disposizione il mio mandato ai gruppi di minoranza,
perché prendano decisioni in proposito e al momento in cui saranno
presentate queste decisioni formalizzerò le mie dimissioni.
Presidente
- La parola al Consigliere Sandri.
Sandri (GV-DS-PSE)
- Intanto quando nasce un nuovo
gruppo, credo che anzitutto si debbano fare gli auguri di buon
lavoro, al di là delle questioni politiche che ci dividono in
questo momento in modo significativo, c'è anche un "Rubicon e" in
mezzo che è stato costruito per dividere il nostro gruppo, ma per
il bene della Valle d'Aosta non si può che fare gli auguri di buon
lavoro e di successo ai nostri nuovi colleghi di avventura. Auguri
di buon lavoro, perché credo che in questo anno tutti ci siamo resi
conto che l'opposizione che è stata fatta dai nostri 2 colleghi non
ha dimostrato un enorme lavoro; anzi, direi che ha dimostrato una
grande pigrizia, perché in un anno che sono all'opposizione non
abbiamo visto un'interrogazione o un'interpellanza o una mozione o
un atteggiamento da opposizione. Sui giornali, per esempio, su "Il
Corsivo" di questa settimana ho letto che si accusava il gruppo
"CdL" di "flirtare" con il Presidente Caveri, però ho visto il
gruppo "CdL" sempre fare la sua opposizione seria con
interrogazioni, interpellanze, mozioni, risoluzioni, qualche volta
un po' "telefonate", ma rientra nella normalità.
Qui c'è però un dato essenziale: non è soltanto una presa d'atto
che, non avendo fatto interrogazioni, interpellanze e mozioni, che
siano di opposizione è molto dubbio, ma lo dice sempre lo stesso
giornaletto:
"Ora Luciano Caveri vede rafforzare la sua
leadership proprio da Sinistra"
, cioè l'entrata in maggioranza
è percepita dagli organi di stampa in modo preciso, e non potrebbe
essere diversamente, perché nel momento in cui uno esce da un
gruppo di opposizione... dove va? O va a casa oppure va in
maggioranza! E l'atteggiamento che sta alla base di tutto questo
"ambaradan" sul "Partito Democratico" è solo il bisogno di tornare
a casa, cioè alla maggioranza, e lo ha dimostrato il comportamento
sulle votazioni di leggi e di provvedimenti: là dove non c'era
alcun interesse hanno sempre votato da opposizione, ma si vede sui
provvedimenti cardine se uno fa parte della maggioranza o
dell'opposizione, se è una stampella o se è libero. Un po' come i
cagnolini: se volete sapere se un cane è libero o meno, basta che
mettiate un salsicciotto un metro dopo la lunghezza delle catene e
vedete che non ci arriva se ha la catena tirata, se invece è libero
mangerà il salsicciotto. Il salsicciotto era la legge elettorale,
abbiamo visto che su quella questione non hanno non solo rispettato
le indicazioni del partito o del gruppo, ma si sono posti come
relatori della questione. Non sto a ripercorrere i passaggi
importanti, ne cito uno per tutti:quello del Difensore civico.
Allora ci chiediamo come mai questo gruppo di maggioranza "pro
Caveri" si è formato in Consiglio regionale. Si è formato in
Consiglio regionale perché è la giusta conseguenza di scelte
politiche che i "DS" hanno fatto tempo fa, scelte politiche di non
sentirsi solo dei "DS" nel 2003, ma alle regionali di presentare
una lista che andava al di là, perché c'erano esponenti che erano
stati di "Rifondazione Comunista", che erano stati iscritti
all'"UV" e alla diaspora del "Partito Socialista", quindi era un
progetto che andava al di là di tutto lo schieramento che
ufficialmente i "DS" potevano rappresentare. Da lì è partito un
ragionamento forte, che l'"UV" non ha accettato, ha voluto
soprattutto nella questione delle politiche smarcarsi; noi, per
mantenere la nostra correttezza di impostazione, abbiamo accettato
il rischio di andare all'opposizione, perché questo è un rischio
normale nella democrazia - puoi stare in maggioranza, ma puoi anche
andare all'opposizione - e abbiamo pagato la scelta di libertà di
candidare Perrin e Nicco con l'opposizione. Ci siamo messi a fare
l'opposizione e su questo credo che nessuno possa negare. Noi
abbiamo fatto l'opposizione, non l'opposizione costruttiva o
l'opposizione con dei "forse" e dei "ma", ma l'opposizione normale,
e questo era anche un costo che dovevamo pagare rispetto a due
colleghi che non hanno condiviso questa scelta politica, non
l'hanno condivisa durante la campagna elettorale, non l'hanno
condivisa successivamente, si sono trovati spersi, non hanno fatto
alcuna iniziativa perché l'opposizione non è confacente, loro
parlavano di storia personale e torneremo nei prossimi Consigli su
questa "storia personale", evocata dal Consigliere Ferraris, perché
credo che sia giusto visto anche il richiamo che ha fatto, quindi
valuteremo questi passaggi. A questo punto è chiaro che la
difficoltà era politica, non avevano interesse a fare
opposizione.
L'inciucio è venuto fuori in modo palese sul problema delle
legge elettorale per il Consiglio, ne prendiamo atto con dispiacere
per certi versi, ma almeno questo è credibile. Tutto questo è grave
che sia stato ammantato con il "Partito Democratico", perché il
"Partito Democratico" è un progetto grande, è un progetto
importante perché giustamente a livello italiano - che sappiamo è
un sistema politico nettamente diverso dal nostro, anche per il
tipo di forze politiche in campo, la "Margherita" nella nostra
Regione è sullo 01,-02% non è intorno al 13-14 com'è a livello
nazionale e c'è una "UV" che rappresenta il 47% dell'elettorato che
non c'è a livello nazionale - dice: in uno schieramento tipo quello
del "Gallo" non può non esserci un partito di riferimento che valga
il 20-25%, quella è la sfida che dobbiamo costruire. E la "Gauche
Valdôtaine" si sta ponendo questo problema, quindi il "Partito
Democratico" nascerà in Valle d'Aosta, ma nascerà in "patois",
perché dovrà rappresentare le radici e le specificità, perché siamo
Autonomisti, la "Gauche Valdôtaine" non è i "DS", ma un partito
federato ai "DS" e lo è sempre stato perché rispetta le
caratteristiche locali. Ci poniamo questo obiettivo e non è
mettendo insieme il Consigliere Ferraris di Aosta, Capogruppo
regionale del "Partito Democratico", e Ettore Morezzi, Coordinatore
del "Partito Democratico" di Ivrea, che riusciremo ad avere un buon
risultato, perché quel risultato lì lo abbiamo già visto alla
"Tecdis" e non è positivo!
Allora noi vediamo che quando questi problemi vengono fuori,
dobbiamo richiamarci ad alcune regole di base della politica. Nella
politica, nell'evoluzione di un partito, cambiano i gruppi
dirigenti, prendiamo l'"UV" che è ancora un partito con una sua
struttura organizzativa ed è capace di evolvere, di cui non si
condividono le idee politiche, ma questo gli si deve riconoscere:
se andate a rivedere chi sono oggi i dirigenti e chi lo è stato
nell'ultimo periodo, non c'entrano quasi nulla con quelli di
10-15-20 anni fa perché c'è un'evoluzione. C'è chi fa il Presidente
del partito, poi fa il Consigliere regionale, l'Assessore... poi ne
vengono altri, e avanti così! Ci sono invece delle altre zone della
politica in cui si cambia il nome per mantenere gli stessi
dirigenti. I dirigenti di prima che vi dicevo del riciclaggio,
questo è un modo semplice. Uno, ad esempio, può cominciare con
"Democrazia proletaria", "Nuova Sinistra della Valle d'Aosta",
"Verdi Alternativi", "Arcobaleno", "Valle d'Aosta per l'Ulivo"....
ed essere sempre lui, un nome a caso... ma questo è il
trucchetto!
Noi non vogliamo che il "Partito Democratico" sia il giochino di
cambiare il nome per mantenere gli stessi dirigenti, ma che sia un
grande progetto, perché lo schieramento alternativo a quello
dell'attuale maggioranza abbia un polo di riferimento nostro.
Questa proposta la stiamo facendo nel nostro congresso, vediamo se
sarà valutata dai nostri iscritti, noi ci lanciamo come una
proposta grande, diretta a tutte quelle forze politiche che vanno
dalla "Margherita" ma prendono la diaspora socialista, "Renouveau
Valdôtain", "Vallée d'Aoste Vive", tutta quella serie di forze
riformiste e moderate che ci sono nello schieramento dell'alleanza
autonomista progressista per costituire un soggetto politico che
interpreti in modo sostanziale, e non formale, il "Partito
Democratico in Valle d'Aosta ". In questo senso auspico dopo il 26
maggio che possiamo avere, qui, una chiarificazione dal punto di
vista anche formale, la disponibilità al confronto con i colleghi
ci sarà sempre; chiediamo però una questione di rispetto: non
interverrò a chiedere modificazioni di quanto è stato detto, né
scuse, ma usare la parola "ricattatorio" senza motivarla e
assumersene la responsabilità, trovo che sia una caduta di gusto
che non mi aspettavo!
Presidente
- La parola alla Consigliera Squarzino
Secondina.
Squarzino (Arc-VA)
- Non intendiamo intervenire su
polemiche, dissensi, a volte anche a livello personale all'interno
di un partito o di un movimento, ma spiace assistere, ancora una
volta, a separazioni all'interno della Sinistra, proprio in un
momento in cui si stanno avviando processi di aggregazione e
rafforzamento dell'intera area del cosiddetto Centro-Sinistra; uso
terminologie desuete, ma che dicono chiaramente il concetto. Ne
prendiamo atto, sperando che nel corso del tempo, a fronte di
progetti più ampi, si possa ricostruire comunque una unità di tutte
le energie più vive, vere, motivate e più utili alla Valle
d'Aosta.
Un'osservazione soltanto: oggi, per fortuna, i colleghi Fiou e
Ferraris non hanno aggiunto alcun aggettivo alla parola
"opposizione", e di questo gliene rendiamo atto, ma sulle
dichiarazioni dei giornali c'era un aggettivo aggiunto, ad
"opposizione", "opposizione costruttiva", che ci disturbava, nel
senso che sembrava prefigurare l'esistenza in Consiglio di
un'opposizione contrapposta, distruttiva. Allora spero che i due
colleghi Ferraris e Fiou non intendessero assolutamente esprimere
un giudizio negativo rispetto al lavoro che il gruppo "Arcobaleno"
sta facendo...
(interruzione del Consigliere Ferraris, fuori
microfono)
... quando si parla di "opposizione costruttiva", l'opposizione
in Consiglio è un'opposizione fatta da più forze, compresa la
nostra, e noi vogliamo rivendicare il fatto che tutte le
opposizioni sono costruttive, perché sono opposizioni che fanno
presente, portano qui il punto di vista diverso di un gruppo di
elettori, portano qui delle proposte per costruire un progetto
magari alternativo a quello che la maggioranza sta portando avanti,
ma è un'opposizione che sempre fa delle proposte di costruzione, di
risposte diverse ai problemi, e lo abbiamo visto nell'ambiente, nei
trasporti, nella sanità, nel mondo del lavoro... quindi credo che
sia compito di ogni opposizione, anche nel momento in cui è più
critica, quello di proporre continuamente risposte diverse a
problemi che vengono affrontati.
Credo anche, tenendo conto di quello che ha detto il collega
Fiou, che forse in mattinata sarebbe interessante che l'opposizione
intera si trovasse, perché se esiste - come esiste - un problema di
Vicepresidenza - il Consigliere Fiou ha detto ieri che era
disponibile a rimettere il suo mandato -, che vada fatta una
riunione dell'opposizione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK