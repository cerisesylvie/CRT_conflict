Consiglio Regionale della Valle d'Aosta - Oggetto del Consiglio n. 2011 del 20 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
Servizio di emergenza sanitaria (118)
FORMAZIONE PROFESSIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2011 del 20 aprile 2016 - Resoconto
OGGETTO N. 2011/XIV - Interrogazione: "Aggiornamento del
personale operante nel sistema regionale dell'emergenza-urgenza
sanitaria".
Viérin M. (Presidente)
- Punto n. 7 dell'ordine del
giorno. La parola all'Assessore Fosson.
Fosson (UV) -
Per quanto riguarda questa interrogazione,
preciso che ora, rispetto agli anni passati, oltre il 90 percento
dei medici che lavorano nell'area dell'emergenza-urgenza possiedono
una specializzazione medica in medicina e chirurgia d'urgenza,
accettazione o in anestesia, rianimazione, terapia intensiva,
pertanto di una preparazione e competenza tecnica specialistica
adeguata e specifica per l'area operativa dell'emergenza. La
specializzazione, in medicina d'urgenza, non esisteva nel 2006. I
medici dell'emergenza territoriale (Met), quelli per cui queste
delibere si erano rese necessarie, ormai sono residuali, perché
progressivamente sostituiti proprio da medici con questa
specializzazione.
Agli infermieri e al personale tecnico assegnati al sistema di
emergenza viene richiesto di effettuare nel primo anno di servizio
presso il Dera i seguenti corsi di formazione:
Basic life
support defibrillation
di 8 ore, il
Paediatric basic life
support defibrillation
su 4-5 ore, il
Prehospital trauma
life support
di 16 ore, l'
Advanced trauma care for
nurses
di 21 ore e il
Medical priority dispatch system
,
corsi dedicati agli infermieri e operatori tecnici di centrale, e
l'
Advanced medical
priority dispatch
di 24 ore. Per i
medici specializzati in medicina di emergenza, anestesia e terapia
intensiva la partecipazione ai suddetti corsi è facoltativa e non
obbligatoria, perché hanno un percorso previsto dalle loro
specializzazioni. I corsi di cui sopra sono gestiti dagli enti
nazionali certificati, cui è demandata la scelta della
certificazione. Ciò premesso, per quanto richiesto i corsi di
formazione certificati elencati nelle premesse sono organizzati
continuativamente nel corso dell'anno, in modo da garantire la
partecipazione dei dipendenti per il nuovo inserimento nell'ambito
del sistema regionale emergenza-urgenza, nonché il
retraining
di quelli già formati. Nel 2005 sono stati fatti
questi corsi Blsd di base 22 edizioni, di cui 21 effettuati, Blsd
retraining
38 edizioni; degli altri, il Phtls un corso,
l'Atcn un corso, l'Mpds un corso (l'Mpds è in programma per il
2016).
"Quanto personale è attualmente assegnato al sistema
dell'emergenza-urgenza che non ha ancora ricevuto la formazione":
tutto il personale adeguatamente assegnato ha avuto l'opportunità
di seguire i corsi di formazione certificati di cui alle
premesse.
"Quanto personale attualmente assegnato al sistema
dell'emergenza-urgenza ha la totalità o parte delle certificazioni
scadute": i corsi di
retraining
del personale sono
programmati in funzione delle scadenze e delle relative
certificazioni. I coordinatori infermieristici monitorano le
scadenze delle certificazioni e segnalano agli interessati la
necessità del
retraining
.
"Quando verranno svolti i prossimi corsi di aggiornamento per il
rinnovo delle certificazioni scadute": i prossimi corsi si
svolgeranno secondo il calendario programmato dall'Ufficio
formazione per l'anno 2016.
Com'è evidente, la formazione che l'azienda ha svolto negli
ultimi anni - e questo è anche previsto nella delibera che
contempla una certa flessibilità - è diversa da quanto previsto in
alcuni punti del deliberato ma che comunque aveva avuto il senso
soprattutto di certificare un programma di formazione per i
volontari.
È comunque nostra intenzione - ma questo era già in un testo
previsto per la revisione della legge n. 118 che non abbiamo ancora
portato in Consiglio, perché aspettavamo la definizione del nuovo
servizio 112 - rivedere questa formazione, soprattutto per il
personale attualmente assunto, medici e infermieri; anche gli
infermieri oramai hanno altre formazioni, come quella di area
critica, e a loro si chiede sempre di più una nuova prestazione. È
importante rivedere comunque in questa legge anche la formazione,
perché dal 2007 molte cose sono modificate, soprattutto per le
competenze richieste.
Presidente
- La parola al collega Cognetta.
Cognetta (M5S) -
Assessore, in effetti alla fine della
sua risposta lei ha detto ciò che è, cioè che la situazione è molto
diversa rispetto a quanto era previsto nella delibera, perché la
delibera parlava chiaro, diceva di fare tutta una serie di azioni
annuali, e dai dati che mi ha fornito ci sono delle cose che sono
disattese. Questo ovviamente non ha nulla a che vedere con la
qualità del servizio che attualmente viene espletato, ma mette in
difficoltà o comunque un po' di preoccupazione tra gli operatori,
che sanno che ci sono delle regole descritte nella delibera che lei
non ha approvato; non era lei che doveva approvarla, all'epoca,
però va fatta una riorganizzazione di questa formazione, lei lo sa,
lo sapevo anch'io, tant'è che rispetto alla domanda n. 3 non ho
avuto nessuna risposta. Non è neanche chiaro quanti hanno una parte
o totalmente le certificazioni scadute. Questa non è una questione
di qualità di servizio, ma di rispetto delle regole, e soprattutto
è un timore riferito al fatto che, qualora ci fossero dei problemi,
chi ha le certificazioni non in regola può avere un problema
interno durante lo svolgimento del suo lavoro.
A questo punto, la invito al più presto a fare questa
correzione, a rivedere tutto quanto questo piano per fare chiarezza
rispetto agli spostamenti che eventualmente si verificano, che
spesso sono fatti in barba anche a questa delibera. È vero che sono
cambiate le professioni, ma è anche vero che gli spostamenti fatti
non tengono in alcun conto le certificazioni e la preparazione che
deve essere fatta alle persone che vengono spostate, e questo
invece potrebbe essere un potenziale pericolo del problema del
Dera.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK