Consiglio Regionale della Valle d'Aosta - Oggetto del Consiglio n. 350 del 13 dicembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 350 del 13 dicembre 1993 - Resoconto
OGGETTO N. 350/X - Concessione e liquidazione del saldo del
contributo re­gionale al Comune di Aosta per la gestione, durante
gli anni 1991 e 1992, degli asili-nido comunali (legge regio­nale 9
gennaio 1986, n. 3).
Deliberazione - Il Consiglio
Vista la legge regionale 9 gennaio 1986, n. 3 recante: "Nuove
norme sugli asili-nido" e, in particolare, l'articolo 35, il quale
prevede che le spese per la gestione e la manutenzione ordina­ria
degli asili-nido siano interamente finanziate dalla Regione;
Richiamata la deliberazione del Consiglio regionale n. 3102/IX
in data 6 febbraio 1992 relativa all'approvazione del piano di
riparto dei finanziamenti da assegnare agli enti gestori di
asili-nido, per l'anno 1992, in applicazione della sopracitata
legge regionale;
Richiamata, altresì, la deliberazione del Consiglio regionale n.
1917/IX in data 28 febbraio 1991, relativa alla approvazione del
piano di riparto dei finanziamenti per l'anno 1991;
Vista la lettera del Comune di Aosta in data 28 maggio 1993 con
la quale è stato trasmesso il rendiconto delle spese sostenu­te
durante l'anno 1992 per la gestione degli asili-nido comunali;
Dato atto che dal controllo effettuato sul rendiconto risulta
una spesa finanziabile di lire 2.869.065.810 in conto gestione, di
cui lire 252.854.873 afferenti all'esercizio 1991 e lire
2.616.210.937 afferenti all'esercizio 1992 e una spesa -
finanziabile di lire 28.436.739 in conto investimenti afferenti
all'esercizio 1992;
Preso atto che il Comune di Aosta ha provveduto ad accreditare
alla Regione, ai sensi dell'articolo 38 della legge regionale 9
gennaio 1986, n. 3, le quote di partecipazione degli utenti del
servizio;
Ritenuto necessario imputare la spesa di lire 252.854.873
dovu­ta al Comune in conto gestione per l'anno 1991 al bilancio di
previsione della Regione per il corrente anno, non essendo più
disponibili a residuo fondi relativi alle spese di gestione degli
asili-nido per l'anno 1991;
Visto il parere favorevole rilasciato dal Dirigente del Servizio
affari generali, assistenza e servizi sociali dell'Assessorato alla
Sanità ed Assistenza Sociale, ai sensi del combinato disposto
dell'articolo 72 della legge regionale n. 3/1956 e successive
mo­dificazioni e dell'articolo 21 della legge regionale n. 18/1980
e successive modificazioni, in ordine alla legittimità della
presen­te deliberazione;
delibera
1) di approvare la concessione a favore del Comune di Aosta
della somma di lire 2.616.210.935 quale contributo dovuto a saldo
per le spese di gestione dell'asilo nido nell'anno 1992;
2) di approvare la relativa spesa di lire 2.616.210.935
(duemiliardi-seicentosedicimilioniduecentodiecimilanovecentotrentacinque)
con im-putazione della stessa al Residuo Passivo 58420 "Contributi
ai comuni nelle spese di gestione di asili-nido" del bilancio di
previsione della Regione per l'anno 1993 (Fondo di lire
3.190.711.900 im­pegnato con deliberazione della Giunta regionale
n. 12303 in data 31 dicembre 1992);
3) di approvare la concessione a favore del Comune di Aosta
della somma di lire 252.854.875 quale contributo dovuto a sal­do
per le spese di gestione dell'asilo-nido nell'anno 1991;
4) di approvare ed impegnare la relativa spesa di lire
252.854.875
(due-centocinquantaduemilioniottocentocinquantaquattromilaottocentosettantacinque)
con impu­tazione della stessa al capitolo 58420 "Contributi ai
comuni nelle spese di gestione di asili-nido" del bilancio di
previsione della Regione per l'anno 1993 che presenta la necessaria
di­sponibilità;
5) di approvare la concessione a favore del Comune di Aosta
della somma di lire 28.436.740 quale contributo dovuto a saldo per
le spese di investimento dell'asilo-nido nell'anno 1992;
6) di approvare la relativa spesa di lire 28.436.740
(ventottomilioniquat-trocentotrentaseimilasettecentoquaranta) con
imputazione della stessa al Residuo Passivo 58480 "Contributi ai
comuni nelle spese di investimento per gli asili-nido" del bilancio
di previsione della Regione per l'anno 1993 (Fondo di lire
140.000.000 impegnato con deliberazione della Giunta regionale n.
12303 in data 31 dicembre 1992);
7) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90;
8) di dare atto che la somma di lire 311.448.100 è stata
introi­tata al Capitolo 9500 "Recupero di somme sulle erogazioni di
spese correnti" della parte entrata del Bilancio di previsione
della Regione per l'anno 1993 (quietanze n. 5776/28.10.92, n.
5895/9.11.92, n. 1215/3.3.93 e n. 579/21.9.93);
9) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 1 del
decreto legislativo 13 febbraio 1993, n. 40, come corretto dal
successivo decreto legislativo 10 novembre 1993, n. 479 e di darne
esecuzione.
Presidente -
Ha chiesto la parola il Consigliere
Marguerettaz.
Marguerettaz (DC) -
Non riesco a capire come mai
con questa e con la prossima deli­berazione saldiamo delle spese
per asili-nido di Aosta e Pont-Saint-Martin che risalgono
addirittura al 1991. Capisco che si possano saldare delle spese per
il 1992, ma mi è veramente dif­ficile capire come si possano ancora
stanziare dei fondi per sal­dare spese del 1991.
Presidente -
Ha chiesto la parola l'Assessore
della sanità ed assistenza so­ciale, Vicquéry.
Vicquéry (UV) -
Ciò è parzialmente imputabile al
fatto che i relativi rendiconti sono arrivati nel 1993...
(...ilarità dell'assemblea...)
Presidente -
Se nessuno chiede la parola, pongo in
votazione la deliberazio­ne in oggetto.
Presenti, votanti e favorevoli: 24
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK