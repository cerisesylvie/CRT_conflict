Consiglio Regionale della Valle d'Aosta - Oggetto del Consiglio n. 1636 del 23 febbraio 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1636 del 23 febbraio 2011 - Resoconto
OGGETTO N. 1636/XIII - Interrogazione a risposta immediata:
"Modalità di assunzione dei lavoratori da parte della Società di
servizi".
Interrogazione a risposta immediata
Preso atto che sono finalmente stati avviati i tavoli di
lavoro fra Amministrazione regionale e le OO.SS. per la
costituzione dell'Agenzia dei servizi Spa;
Atteso che i lavoratori a tempo determinato, coinvolti dalla
riduzione del personale assunto direttamente presso la Regione,
attendono con ansia di conoscere quale sarà la loro sorte;
i sottoscritti Consiglieri regionali
Interrogano
il Governo regionale per sapere se le procedure di assunzione
sono tali da non implicare il bando di nuovi concorsi "aperti",
utilizzando le graduatorie in essere, confermando il numero e la
tipologia dei posti a disposizione.
F.to: Donzel - Carmela Fontana
Président
- La parole au Conseiller Donzel.
Donzel (PD)
- Egregio Presidente, abbiamo appreso con
favore che i tavoli di lavoro che erano già previsti, ma che
avevamo sollecitato sono avviati con le organizzazioni sindacali,
quindi, vedendo crescere le aspettative dei lavoratori precari per
avere una qualche risposta rispetto al percorso che li aspetta, noi
volevamo sollecitare a seguito di questa riunione, perché i tempi
del Consiglio regionale si dilatano e quindi non saremmo stati
tempestivi, il Governo regionale per avere maggiore chiarezza
rispetto alle modalità con cui verranno a transitare dall'attuale
condizione di assunzione a tempo determinato presso la Regione
all'assunzione (speriamo a tempo indeterminato) presso la nuova
S.p.A. e se - cosa che abbiamo sempre sostenuto, ma che ci pare sia
stata garantita anche nel testo di legge, che è quello istitutivo
della società - saranno garantiti tutti quelli che noi chiamiamo
diritti acquisiti, ossia gli anni di esperienza lavorativa svolti
presso la Regione, e non sia rimesso in discussione da meccanismi
concorsuali nuovi quello che è un percorso esperenziale tale per
cui, superati i 10 anni, si può ben dire che, se una persona non
era affidabile, non le doveva essere rinnovato quel contratto per
10 anni; quindi non rimettere in discussione tutta questa
esperienza che è stata maturata alle dipendenze
dell'Amministrazione. Grazie.
Président
- La parole au Président de la Région,
Rollandin.
Rollandin (UV)
- Grazie Presidente. Ringrazio il
Consigliere Donzel, che pone di nuovo l'accento su un tema di
grande interesse.
Non vorrei che si facesse confusione in quanto nelle premesse è
detto:
"Atteso che i lavori a tempo determinato, coinvolti dalla
riduzione del personale... attendono di conoscere quale sarà la
loro sorte"
, le procedure, per quanto riguarda la selezione del
personale che verrà assunto con il piano triennale nella
costituenda società, avranno un loro esito al termine dei confronti
con le organizzazioni sindacali, però non ci sarà l'utilizzazione
delle graduatorie in essere, perché questo non è possibile, in
quanto è una nuova società che svolge una procedura diversa.
Dobbiamo tenere conto, come voi avete sollecitato, di una serie di
parametri da cui naturalmente l'esperienza acquisita, che sarà
oggetto di una valutazione e della possibilità di mettere in valore
un'esperienza acquisita. Questi saranno i parametri, su cui ci sarà
la selezione per il personale, che verrà assunto dalla nuova
società e messo a disposizione dell'Amministrazione regionale nei 4
punti che sono stati specificati. Questo lo volevo dire per
chiarezza, chi è già a tempo indeterminato... quello è un discorso
chiuso che non si pone in discussione con la nuova istituzione
della società.
Président
- La parole au Conseiller Donzel.
Donzel (PD)
- Passo passo che procediamo le cose si
chiariscono, certo non probabilmente come nelle aspettative di
queste persone, perché lei è stato molto franco: ha parlato della
necessità di fare una selezione. Quello che auspichiamo è che non
si tratti di un nuovo sistema concorsuale in cui la parte
cosiddetta "per i titoli" incida in misura minima, di modo che
queste persone, che hanno già superato più volte dei concorsi, si
trovino a fare di nuovo un altro concorso. Se la procedura è una
procedura meramente burocratica, ossia una selezione doverosa in
cui il peso dei titoli è preponderante e quindi la selezione è
semplicemente dovuta all'applicazione di una procedura legale,
perché la società deve seguire una procedura per assumere, noi ci
troviamo perfettamente concordi; saremmo di parere diverso laddove
questa fosse una procedura completamente aperta. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK