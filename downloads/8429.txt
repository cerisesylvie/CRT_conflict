Consiglio Regionale della Valle d'Aosta - Oggetto del Consiglio n. 2910 del 24 giugno 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2910 del 24 giugno 1987 - Resoconto
OGGETTO N. 2910/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Do comunicazione al Consiglio dell'attività
svolta dalla Presidenza del Consiglio e dagli organi consiliari
dopo l'ultima adunanza:
Disegni di legge presentati:
Disegno di legge n. 420
, presentato dalla Giunta
regionale in data 10 giugno 1987, concernente: "Ulteriore
finanziamento dei debiti conseguenti alla liquidazione dell'azienda
autonoma denominata Agraria Regionale Valdostana (A.R.V.)" (1^ e 3^
Commissione)
Disegno di legge n. 421,
presentato dalla Giunta
regionale in data 10 giugno 1987, concernente: "Concessione di un
contributo annuo all'Ente Nazionale Protezione Animali, sede
regionale di Aosta, per la sua attività statutaria e per la
gestione del nuovo canile regionale" (1^ e 4^ Commissione)
Disegno di legge n. 422
, presentato dalla Giunta
regionale in data 10 giugno 1987, concernente: "Iniziative per
l'insediamento e la cura del verde pubblico e per la gestione delle
aree e dei percorsi attrezzati" (1^ e 2^ Commissione)
Disegno di legge n. 423
, presentato dalla Giunta
regionale in data 10 giugno 1987, concernente: "Costituzione di una
banca regionale" (1^ Commissione)
Proposta
di legge n. 424,
presentata dai
Consiglieri Torrione, Pascale e Breuvé, in data 10 giugno 1987,
concernente: "Costruzione di un teatro ad uso polivalente nel
Comune di Aosta"
Disegno di legge n. 425
, presentato dalla Giunta
regionale in data 19 giugno 1987, concernente: "Interventi di
sistemazione idraulico-forestale e di difesa del suolo nelle zone
Chécrouit e Val Veny - Comune di Courmayeur" (1^ e 2^
Commissione)
Disegno di legge n. 426
, presentato dalla Giunta
regionale in data 19 giugno 1987, concernente: "Assestamento del
bilancio di previsione per l'anno 1987, ai sensi dell'art. 43 della
L.R. 7.12.1979, n. 68" (1^ Commissione)
Disegno di legge n. 427
, presentato dalla Giunta
regionale in data 19 giugno 1987, concernente: "Adesione della
Regione al Consorzio garanzia fidi fra importatori e casi di
spedizioni operanti presso la circoscrizione doganale di Aosta" (1^
e 3^ Commissione)
Disegno di legge n. 428,
presentato dalla Giunta
regionale in data 19 giugno 1987, concernente: "Aumento della spesa
per l'applicazione della L.R. 15.7.1985, n. 46, concernente la
concessione di incentivi per la realizzazione di impianti di
risalita e di connesse strutture di servizio" (1^ e 3^
Commissione)
Disegno di legge n. 429
, presentato dalla Giunta
regionale in data 19 giugno 1987, concernente: "Aumento per
l'esercizio 1987 della spesa per l'applicazione della L.R. 7 agosto
1986, n. 42 concernente la concessione di incentivi per la
realizzazione di impianti di innevamento artificiale" (1^ e 3^
Commissione)
Disegni di legge vistati: -
Disegni di legge non vistati: -
Deliberazioni vistate:
n. 22
Deliberazioni non vistate: -
Riunioni
:
Conferenza Capi gruppo e Ufficio di Presidenza: 1
Commissione per il Regolamento: 1
1" Commissione: 1
2" Commissione: 1
3" Commissione: 1
1^ Commissione allargata ai Capi gruppo per accertamento e
verifiche sulla Casa da Gioco: 1 (oltre ad una riunione del Gruppo
ristretto)
Devo altresì segnalare che tutti i Consiglieri regionali, ai
sensi del disposto della legge regionale 11.8.1981, n. 48, hanno
provveduto a depositare, presso gli uffici, il proprio Modello
740.
Signori Consiglieri,
venerdì pomeriggio si è verificato a Barcellona, in un
supermercato, un grave attentato terroristico che ha provocato la
morte di 17 cittadini innocenti.
Si tratta del più grave atto terroristico, rivendicato dall'ETA,
registratosi in questi ultimi anni e, per la prima volta, sono
stati presi di mira obiettivi civili e non militari, come avveniva
in passato.
Di fronte a questi sussulti di violenza, non si può non
esprimere la più ferma e totale condanna.
Alle vittime della strage, al Popolo spagnolo, così duramente
colpito, va tutta la nostra solidarietà.
Preoccupazione sta suscitando nell'opinione pubblica democratica
la situazione venutasi a creare nella Corea del Sud, ove è in atto
un braccio di ferro tra il Governo e le opposizioni.
L'auspicio che si può esprimere è che la controversia in atto
possa trovare una equa soluzione, al fine di garantire stabilità,
pace e progresso a questa grande nazione asiatica.
PRESIDENTE:
Ha chiesto di parlare, sulle Comunicazioni
del Presidente del Consiglio, il Consigliere Baldassarre; ne ha
facoltà.
BALDASSARRE - (P.S.D.I.):
Nell'associarmi alle parole
espresse dal Presidente del Consiglio, per quanto riguarda sia
l'attentato a Barcellona che la sommossa democratica che si sta
verificando in Corea, vorrei esprimere, a nome personale e del mio
Partito, lo sdegno nei confronti di Waldheim, che domani incontrerà
il Papa, perché su quest'uomo pesa l'ombra dei delitti nazisti.
Attorno alla sua persona si è creato il silenzio del mondo;
pertanto, propongo a questo Consiglio di esprimere il suo sdegno,
osservando un minuto di silenzio nei confronti delle vittime del
nazismo.
PRESIDENTE
: Chiedo al Consiglio di esprimersi sulla
proposta del Consigliere Baldassarre.
Ha chiesto di parlare il Consigliere Baldassarre; ne ha
facoltà.
BALDASSARRE - (P.S.D.I.):
Ho manifestato il mio sdegno
per l'incontro che avverrà domani fra Waldheim e il Papa e poi,
dopo aver premesso che su quest'uomo pesa l'ombra dei delitti del
nazismo, ho chiesto al Consiglio un minuto di silenzio per quelle
vittime. Chiedo, a chi si sente veramente democratico, di esprimere
solidarietà a milioni di vittime del nazismo.
PRESIDENTE:
Non possiamo prendere come spunto la visita
di un Capo dello Stato al Papa per esprimere una posizione in
ricordo delle vittime del nazismo. Il Consiglio regionale ha più
volte dichiarato la sua contrarietà a quanto è stato commesso dal
regime nazista, quindi mi sembra che collegare le due cose potrebbe
essere male interpretato al di fuori del Consiglio. Ritengo invece
che possiamo accettare l'invito del Consigliere Baldassarre come
una raccomandazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK