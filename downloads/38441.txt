Consiglio Regionale della Valle d'Aosta - Oggetto del Consiglio n. 1969 del 5 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1969 del 5 aprile 2016 - Resoconto
OGGETTO N. 1969/XIV - Interrogazione: "Disattivazione delle
modalità di pagamento online del ticket sanitario da parte
dell'azienda USL".
Follien (Presidente) -
Punto n. 21 dell'ordine del
giorno. Per la risposta, la parola all'Assessore Fosson.
Fosson (UV) -
Ciò che ha indotto l'USL a disattivare il
pagamento
online
del
ticket
sanitario, cosa
particolare fino a poco tempo fa inspiegabile, è stato il cambio di
tesoreria. Come sanno tutti coloro che hanno lavorato in ospedale
da 20 e più anni, la tesoreria dell'ospedale era gestita dalla
banca San Paolo. Ora, la banca San Paolo non ha più voluto
continuare il rapporto che aveva in essere con l'ASL per questioni
evidentemente economiche, per una riduzione dell'interesse verso i
crediti e i conti di coloro che lavorano in ospedale. Si è invece
accreditata per questo nuovo servizio di tesoreria la banca
Unicredit, in sostituzione di quella precedente. Per attivare un
nuovo sistema di ticket online bisognava fare un nuovo applicativo
di non facile inserimento, soprattutto un nuovo applicativo che
avrebbe avuto breve durata per via dell'adesione al nodo unico dei
pagamenti che l'USL ha scelto come possibilità per pagare i ticket
online. Tra l'altro l'USL ha fatto una valutazione anche del basso
numero di utilizzatori: quando ancora c'era la San Paolo, nel 2014
l'incasso complessivo con tale modalità di pagamento fu di 17.200
euro. L'azienda ha pertanto aderito nell'anno 2015 al sistema di
pagamenti informatici a favore delle pubbliche amministrazioni,
individuando come terminale tecnologico la Regione Valle d'Aosta, e
quindi la modalità di pagamento online dei ticket sanitari sarà a
breve riattivata nell'ambito proprio su questa piattaforma
regionale dei pagamenti a favore delle pubbliche amministrazioni.
Grazie.
Presidente -
Per la replica, la parola alla Consigliera
Morelli.
Morelli (ALPE) -
Grazie Presidente.
Assessore, gli utenti saranno forse stati pochi, ma meritano
comunque un rispetto e devono essere adeguatamente informati,
perché sul sito dell'USL risulta ancora che tutto funziona, dove si
parla dei
ticket online
è ancora presente il manuale d'uso
con tutte le istruzioni per poter pagare, cosa che invece nella
realtà non si può fare. La stessa cosa vale per il pagamento
tramite bancomat, che tra l'altro risulta ancora sul sito Intesa
San Paolo. Gli utenti forse non saranno molti, ma credo che
meritino un'attenzione pari a quella di tutti gli altri.
Fa un pochino specie questo cambiamento di rotta, perché nel
Piano sociosanitario parliamo di digitalizzazione dei servizi, di
introduzione delle tecnologie e poi ci areniamo di fronte ad un
semplice cambio di tesoreria. Tra l'altro mi viene anche da fare
una riflessione, perché la Valle d'Aosta ha la spesa pro capite per
i ticket più alta di tutti. Secondo i dati della Corte dei conti
del 2015 la Valle d'Aosta paga 47,50 euro di ticket per persona, e
quella che viene subito dopo è la Provincia di Trento con 38 euro,
il che vuol dire 10 euro di differenza. Facciamo partecipare
abbondantemente i nostri cittadini alla spesa sanitaria pubblica,
quindi cerchiamo quanto meno di agevolare le modalità di pagamento.
Il fatto che non siano molti vuol dire che comunque ancora poche
persone utilizzano questi mezzi, ma sicuramente saranno in aumento,
e quindi se il futuro sarà di appoggiarsi alla piattaforma
regionale per i pagamenti per tutti gli Enti pubblici, cerchiamo di
farlo prima possibile, rendendo un'informazione corretta sul sito
dell'USL che,
en passant
, non è proprio dei più immediati e
trasparenti. Riuscire a trovare un'informazione di questo tipo è
abbastanza complicato. Se si vuole rendere amichevole il sito e
favorire la comunicazione con i cittadini, credo che una
riflessione vada fatta. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK