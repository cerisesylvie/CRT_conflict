Consiglio Regionale della Valle d'Aosta - Oggetto del Consiglio n. 688 del 25 settembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 688 del 25 settembre 1989 - Resoconto
OGGETTO N. 688/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Ai sensi del quarto comma
dell'articolo 9 del Regolamento interno del Consiglio, do lettura
dell'attività svolta dagli organi del Consiglio a partire dal 7
luglio 1989 in poi.
Disegni di legge presentati
Proposta di legge n. 102, presentata dai Consiglieri Mafrica,
Bajocco, Chenuil, Dolchi e Tonino in data 4 luglio 1989,
concernente: "Norme per la tutela dei consumatori e degli utenti"
(3a e 1a Commissione)
Proposta di legge n. 103
, presentata dal Consigliere
Pascale in data 5 settembre 1989, concernente: "Ulteriori
interventi di sostegno all'occupazione giovanile" (1a e 5a
Commissione)
Disegno di legge n. 104
, presentato dalla Giunta
regionale in data 13 settembre 1989, concernente: "Acquisto di una
unità immobiliare sita nel palazzo Ansermin in Aosta, Via Porte
Pretoriane" (1a Commissione)
Disegno di legge n. 105
, presentato dalla Giunta
regionale in data 13 settembre 1989, concernente: "Acquisto di
un'area di terreno sita nei Comuni di La Salle e Morgex con
entrostanti fabbricato di civile abitazione, vasche e laghetti
artificiali, di proprietà del Consorzio regionale per la tutela,
l'incremento e l'esercizio della pesca in Valle d'Aosta, da
destinare all'ampliamento dello stabilimento ittiogenico regionale"
(1a e 2a Commissione)
Disegno di legge n. 106
, presentato dalla Giunta
regionale in data 13 settembre 1989, concernente: "Ulteriore
finanziamento per la realizzazione delle stazioni intermedie di
trasferimento dei rifiuti solidi urbani" (2a e 1a Commissione)
Disegno di legge n. 107
, presentato dalla Giunta
regionale in data 18 settembre 1989, concernente: "Interventi di
solidarietà nei confronti della popolazione dell'Armenia" (1a e 5a
Commissione)
Disegno di legge n. 108
, presentato dalla Giunta
regionale in data 20 settembre 1989, concernente: "Accettazione con
beneficio di inventario della eredità del Sig. Lorenzo Rosset" (1a
Commissione)
Disegno di legge n. 109
, presentato dalla Giunta
regionale in data 20 settembre 1989, concernente: "Interventi
finanziari per l'adeguamento delle casere alla vigente normativa
igienico-sanitaria" (4a e 1a Commissione)
Disegno di legge n. 110
, presentato dalla Giunta
regionale in data 20 settembre 1989, concernente: "Modificazioni e
integrazioni alla legge regionale 18 agosto 1986, n. 49 recante
l'applicazione in Valle d'Aosta del Regolamento CEE n. 797 del 12
marzo 1985 relativo al miglioramento dell'efficienza delle
strutture agrarie" (4a Commissione)
Disegno di legge n. 111
, presentato dalla Giunta
regionale in data 22 settembre 1989, concernente: "Norme in materia
di bilancio e di contabilità generale della Regione Autonoma Valle
d'Aosta".
Disegno di legge n. 112
, presentato dalla Giunta
regionale in data 22 settembre 1989, concernente: "Primo
provvedimento di variazione al bilancio di previsione per
l'esercizio finanziario 1989".
Proposta di regolamento n. 2
, presentata dalla Giunta
regionale in data 20 settembre 1989, concernente: "Regolamento di
attuazione della legge regionale 27 maggio 1988, n. 37, recante
norme sul volontariato dei servizi antincendio - protezione civile
- Corpo Valdostano dei Vigili del Fuoco Volontari" (1a
Commissione)
Proposta di legge statale n. 2
, presentata dal
Consigliere Gremmo in data 17 agosto 1989, concernente: "Esercizio
di voto dei cittadini emigrati della Valle d'Aosta nei paesi
ospitanti" (1a Commissione)
Disegni di legge vistati
Disegno di legge n. 68, concernente: "Concessione di un
contributo annuo ad una associazione protezionistica legalmente
riconosciuta per la sua attività statutaria e per la gestione del
canile"
Disegno di legge n. 80
, concernente: "Norme concernenti i
cantieri forestali, lo stato giuridico ed il trattamento economico
dei relativi addetti"
Disegno di legge n. 71
, concernente: "Finanziamento per
l'esercizio 1989 della legge regionale 10 gennaio 1961, n. 2
concernente provvidenze per l'incremento del patrimonio
alpinistico"
Disegno di legge n. 73
, concernente: "Integrazione alla
legge regionale 28 novembre 1986, n. 56 recante norme per la
concessione di finanziamenti agevolati a favore delle cooperative
edilizie"
Disegno di legge n. 76
, concernente: "Trasferimenti
finanziari della Regione ai Comuni della Valle d'Aosta a garanzia
di un adeguato livello di spesa corrente pro-capite per l'esercizio
delle funzioni di loro competenza"
Disegno di legge n. 86
, concernente: "Autorizzazione alla
permuta di terreni in Comune di Charvensod tra la Regione Valle
d'Aosta e il Sig. Linty Blanchet Aldo"
Disegno di legge n. 87
, concernente: "Autorizzazione alla
permuta di terreni siti in Comune di Quart tra la Regione Valle
d'Aosta e il Sig. Fassin Baldassarre"
Disegno di legge n. 78
, concernente: "Finanziamento e
norme per il recupero ambientale di aree naturali degradate"
Disegno di legge n. 88
, concernente: "Interventi di
recupero idrogeologico ambientale sulle strutture sciistiche"
Disegno di legge n. 89
, concernente: "Approvazione del
rendiconto generale della Regione per l'esercizio finanziario
1988"
Disegno di legge n. 90
, concernente: "Finanziamento di
spesa nei diversi settori regionali di intervento con modificazioni
delle autorizzazioni di spesa di leggi regionali in vigore, assunti
in coincidenza con l'approvazione del provvedimento di assestamento
del bilancio di previsione per l'esercizio 1989"
Disegno di legge n. 91
, concernente "Assestamento del
bilancio di previsione per l'anno 1989"
Disegno di legge n. 81
, concernente: "Autorizzazione di
maggiore spesa per l'acquisto e la costruzione di beni patrimoniali
da destinare ad interventi nel settore industriale"
Disegno di legge n. 92
, concernente: "Collegamento
ferroviario-tramviario Cogne-Charemoz-Plan-Pra. - Rifinanziamento
della legge regionale 13 dicembre 1984, n. 68"
Disegno di legge n. 93
, concernente: "Gestione
economico-finanziaria del collegamento Aosta-Pila"
Disegno di legge n. 94
, concernente: "Interventi per lo
sviluppo delle attività di autotrasporto merci in conto terzi"
Disegno di legge n. 83
, concernente: "Rifinanziamento di
spesa, per l'anno 1989, in diversi settori regionali di
intervento"
Disegno di legge n. 98
, concernente: "Normativa in
materia di contrattazione collettiva"
Disegno di legge n. 99
, concernente: "Disciplina del
rapporto di lavoro a tempo parziale"
Disegno di legge n. 77
, concernente: "Modifiche alla
legge regionale 18 agosto 1986, n. 51 ed integrazione del programma
triennale 1989/ 1991 ( FRIO)"
Disegno di legge n. 96
, concernente: "Piano di politica
del lavoro per il triennio 1989/ 1991"
Disegno di legge n. 97
, concernente: "Interventi
straordinari di sostegno ai settori del turismo e del
commercio".
Si comunica che il disegno di legge n. 33 approvato dal
Consiglio regionale in data 4 luglio 1989, con provvedimento n.
651/IX, recante: "Riapprovazione con modificazioni della legge
regionale: Norme in materia di polizia locale e istituzione
dell'ufficio regionale di polizia locale", è divenuto esecutivo ai
sensi dell'ultimo comma dell'art. 31 dello Statuto.
Disegni di legge non vistati:
Disegno di legge n. 46 e Proposta di legge n 32, concernenti:
"Coltivazione di cave, torbiere e relativa polizia mineraria"
Disegno di legge n. 79
, concernente: "Norme per
l'istituzione del parco naturale del "Mont Avic"
Disegno di legge n. 84
, concernente: "Concessione di
contributi per la realizzazione di impianti di risalita e di
strutture ad essi funzionalmente connesse"
Disegno di legge n. 100
, concernente: "Norme risultanti
dalla disciplina prevista dall'accordo per il triennio 1988/1990
relativo al personale regionale".
Deliberazioni vistate: n. 19
Riunioni:
Ufficio di Presidenza: 4
Ufficio di Presidenza e Capigruppo: 2
1a Commissione: 2
2a Commissione: 2
3a Commissione: 2
4a Commissione: 1
5a Commissione: 1
1a, 3a e 4 Commissione in riunione congiunta: 2
2a Commissione allargata ai Capigruppo: 1
Commissione Speciale per il Mercato Unico Europeo: 4
Commissione Speciale per 1e Riforme istituzionali: 1
In data 18 agosto 1989 i Consiglieri Mafrica, Chenuil e Tonino,
hanno presentato una petizione popolare, sottoscritta da 86
cittadini, contenente l'invito ad istituire a Verrès un collegio
riservato agli studenti delle vallate laterali che frequentano le
scuole medie superiori.
A norma dell'art. 36 del Regolamento interno la petizione è
stata esaminata dall'Ufficio di Presidenza, che l'ha dichiarata
ricevibile e ne ha avviato l'istruttoria, chiedendo informazioni
alla Giunta regionale.
Non appena perverranno i rapporti richiesti agli Assessorati
competenti, la petizione sarà sottoposta all'esame del
Consiglio.
La Presidenza del gruppo comunista del Senato della Repubblica
nel segnare ricevuta della mozione, votata da questo Consiglio, a
proposito della benzina senza piombo ha manifestato il proprio
interesse all'argomento trattato dalla mozione, comunicando di aver
già presentato una proposta di legge, che attualmente è all'esame
della Commissione Industria del Senato.
Suite à l'ordre du jour sur le droit à l'éducation plurilingue
approuvé par le Conseil régional lors de la réunion du 26 avril
1989, M. Lionnel Jospin, Ministre de l'éducation Nationale du
Gouvernement français, a communiqué d'avoir pris bonne note de
l'intérêt porté à cette question qui a été soumise à l'étude de ses
services et qu'il ne manquera pas de nous faire connaître
prochainement la suite qui pourra être réservée à cette
demande.
La Corte d'Appello di Torino ha notificato a questa Presidenza
che, su istanza del ricorrente Dott. Ricco Raffaele, è stata
fissata l'udienza del 15 dicembre 1989, alle ore 9,30, per la
discussione del ricorso presentato avverso l'elezione del
Consigliere regionale Vesan Silvano.
Come già avvenuto in occasione dei precedenti giudizi in materia
di eleggibilità, questa Presidenza si limita a dare comunicazione
al Consiglio, senza assumere provvedimento alcuno, ritenendo, anche
sulla base della giurisprudenza prevalente, che la Regione ed il
Consiglio regionale non siano controinteressati al ricorso, che
concerne esclusivamente le parti in causa.
I Comuni di Lillianes e Fontainemore hanno fatto pervenire al
Consiglio regionale deliberazioni relative a richiesta di
intervento in merito alle determinazioni dell'Enel di automazione
dei controlli sulla diga di Guillemore, sita in Comune di
Issime.
Gli atti sono depositati a disposizione dei Consiglieri che
intendano consultarli.
La Società Air-Vallée ha trasmesso al Consiglio la relazione
inerente i primi due semestri di utilizzazione delle ore di volo
del velivolo, da parte dell'Amministrazione regionale, ai sensi
della convenzione approvata dal Consiglio regionale con
deliberazione n. 3483/VIII, in data 3 febbraio 1988.
La relazione è a disposizione dei Consiglieri.
Pregherei ora i colleghi Consiglieri di levarsi in piedi per
commemorare alcune persone che sono state particolarmente legate a
questo Consiglio e la cui scomparsa ha creato notevole commozione
in Valle d'Aosta.
E' mancato nei giorni scorsi a Roma il Prof. Francesco Balestri,
Consigliere regionale per il Partito Socialista Italiano dal 1963
al 1973.
Il Prof. Balestri, nato a Pisa nel 1914, libero docente in
ostetricia e ginecologia, si era trasferito ad Aosta nell'immediato
dopoguerra e, prima di intraprendere la carriera politica, aveva
ricoperto l'incarico di primario presso la Maternità regionale.
Nel 1963 fu eletto Consigliere regionale nella lista del PSI e
ricoprì gli incarichi di Assessore alla Sanità e successivamente di
Assessore al Turismo, Antichità e Belle Arti.
La sua scomparsa lascia un vuoto profondo tra quanti hanno avuto
modo di apprezzare le sue doti di amministratore preparato, di
democratico convinto e di difensore degli ideali socialisti, nonché
di persona dotata di animo buono e sincero.
Alla famiglia rinnoviamo le nostre condoglianze ed i sensi della
nostra partecipazione al suo profondo dolore.
Sempre nei giorni scorsi è scomparso a Roma l'On. Antonino
Gullotti, deputato della Democrazia Cristiana e più volte Ministro
della Repubblica.
Parlo di lui perché era legato alla nostra comunità avendo
sposato una Signora valdostana. L'On. Gullotti era particolarmente
attaccato alla Valle d'Aosta, dove compiva frequenti soggiorni,
specie nel Comune di Roisan che gli ha dato la cittadinanza
onoraria. Si era sempre impegnato per appoggiare a livello
governativo le rivendicazioni della Regione e ci aveva aiutato in
diverse circostanze.
Alla DC e alla famiglia rinnoviamo le più sincere
condoglianze.
Profonda impressione ha suscitato la notizia dell'improvvisa
scomparsa, avvenuta qualche tempo addietro, del geometra Marco
Acerbi, professionista stimato, molto noto negli ambienti sportivi
per i numerosi successi conseguiti. La sua improvvisa dipartita
lascia un vuoto profondo in quanti hanno potuto apprezzare le sue
alte doti umane.
Alla famiglia, così duramente colpita, rinnoviamo la più sentita
partecipazione al suo dolore.
Concludo con un fatto che, secondo me, va sottolineato per aver
portato all'attenzione della cronaca un atto di profonda
solidarietà, che ha portato alla perdita del bene supremo della
vita di chi l'ha compiuto. Mi riferisco al tragico incidente del 7
settembre, nel corso del quale è deceduto Bonjean Piero di Fénis.
Il giovane si era prodigato per soccorrere alcuni automobilisti
coinvolti in un incidente stradale, ma, avviandosi al buio
sull'autostrada per cercare soccorsi, precipitava nella scarpata
sottostante.
Alla famiglia, così duramente colpita, rinnoviamo le più sincere
condoglianze.
Ha chiesto la parola il Consigliere Riccarand; ne ha
facoltà.
RICCARAND (NS):
Signor Presidente, vorrei chiederle che
nel momento che riterrà più opportuno, ma comunque durante questa
giornata di lavori del Consiglio regionale, sia iscritto all'ordine
del giorno un ulteriore oggetto, ai sensi del secondo comma
dell'articolo 53 del Regolamento. Si tratta di un ordine del
giorno, che poi consegnerò alla Presidenza, sulla politica del
transito dei TIR attraverso le Alpi ed in particolare sui
provvedimenti di restrizione adottati dal Governo austriaco, che
hanno portato al noto blocco del valico del Brennero, e che hanno
rilevanza non solo nella zona in cui sono stati adottati e
nell'Austria, ma in tutto l'arco alpino. Il Consiglio regionale,
nella sua prima adunanza, dovrebbe assumere una chiara posizione in
merito, perché l'argomento è vitale anche per noi.
Pertanto, io le chiedo di accertare nel corso della giornata la
possibilità di iscrivere all'ordine del giorno dei lavori del
Consiglio anche questo nuovo oggetto.
PRESIDENTE:
La richiesta di iscrizione all'ordine del
giorno di questo nuovo oggetto sarà presa in esame dopo la ratifica
delle deliberazioni assunte dalla Giunta in via d'urgenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK