Consiglio Regionale della Valle d'Aosta - Oggetto del Consiglio n. 3057 del 20 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3057 del 20 dicembre 2023 - Resoconto
OGGETTO N. 3057/XVI - Interrogazione a risposta immediata:
"Modifiche alla normativa regionale in materia di affitti brevi
alla luce delle novità legislative introdotte a livello
nazionale".
Bertin (Presidente) -
Punto n. 5.04. Ha chiesto la parola
la consigliera Erika Guichardaz, ne ha facoltà.
Guichardaz E. (PCP) -
Con legge 191 del 15 dicembre 2023
è stato convertito il decreto anticipi, che fra le varie norme
all'articolo 13 ter prevede l'introduzione del Codice
Identificativo Nazionale (il CIN) alle unità immobiliari a uso
abitativo destinate a contratti di locazione per finalità
turistiche e alle unità immobiliari a uso abitativo destinate alle
locazioni brevi.
Come sappiamo, noi abbiamo approvato una legge nel luglio 2023
che andava a introdurre il CIR, che è partito dal 1° novembre e
abbiamo visto dati più o meno sui 1200 - poi non so se l'Assessore
ha un dato più aggiornato - comunque su un migliaio di Valdostani
che hanno già richiesto il CIR. Con questa interrogazione quindi
vorremmo capire dall'Assessore competente le novità e modifiche
introdotte rispetto a questa questione del CIN e del CIR alla luce
delle novità legislative di cui ho parlato prima.
Presidente
- La parola all'assessore Grosjacques.
Grosjacques (UV) -
Cercherò di sintetizzare la risposta.
Nell'articolo che ha citato lei è opportuno evidenziare che le
disposizioni dovranno essere applicate a decorrere da una data non
ancora determinata o determinabile, ovvero dal sessantesimo giorno
successivo a quello della pubblicazione nella Gazzetta ufficiale e
dell'avviso attestante l'entrata in funzione della banca dati
nazionale e del portale telematico del Ministero del turismo per
l'assegnazione del CIN.
In una materia di confine qual è la locazione turistica
attinente al diritto civile, che è di competenza esclusiva statale,
e contestualmente al turismo di competenza esclusiva delle Regioni,
ai sensi dell'articolo 117 della Costituzione e in Valle d'Aosta
anche ai sensi dello Statuto speciale, sarebbe stato auspicabile un
processo di riforma improntato alla leale collaborazione, volto
alla definizione di un quadro normativo che fosse il risultato di
un'intesa tra Stato e Regioni, così come richiesto unanimemente
dalla Commissione turismo in sede di Conferenza Stato/Regioni.
Ritengo opportuno sottolineare che la legge regionale 11/2023,
quindi quella che istituisce gli affitti brevi, è stata approvata
dal Consiglio regionale della Valle d'Aosta nel pieno rispetto
della legislazione nazionale vigente in quel momento e anche oggi,
e in particolare nel rispetto della disposizione di cui
all'articolo 13 quater, comma 4 del decreto-legge 34/2019,
convertito successivamente in legge con il n. 58 del 2019, che non
è stato peraltro abrogato da questo articolo... il quale tuttora
dispone che, ai fini della tutela dei consumatori presso il
Ministero per i beni e le attività culturali e per il turismo, è
istituita una banca dati delle strutture ricettive, nonché degli
immobili, destinati alle locazioni brevi ai sensi dell'articolo 4
del decreto-legge 50 del 2017, convertito con modificazioni dalla
legge 96/2017, identificati mediante un codice da utilizzare in
ogni comunicazione inerente all'offerta e alla promozione dei
servizi all'utenza, fermo restando quanto stabilito in materia
dalle leggi regionali.
La banca dati raccoglie e ordina le informazioni inerenti alle
strutture ricettive e agli immobili di cui è al presente comma, le
Regioni e le Province Autonome di Trento e di Bolzano trasmettono
al Ministero per i beni e le attività culturali e per il turismo i
dati inerenti alle strutture ricettive e agli immobili di cui è al
presente comma, con i relativi codici identificativi regionali dove
adottati.
Le salto per velocità gli articoli che sono stati interessati
per dirle che nel corso delle prossime settimane verranno
effettuati gli opportuni approfondimenti per verificare quali
eventuali modificazioni o integrazioni dovranno essere apportate
alla legge 11/2023 ed eventualmente la sussistenza dei presupposti,
in accordo con la Commissione turismo, per l'impugnazione davanti
alla Corte costituzionale di quelle disposizioni che appaiono
lesive delle prerogative che la Costituzione e lo Statuto speciale
attribuiscono alla Regione Valle d'Aosta in materia di turismo.
Presidente
- Ha chiesto la parola la consigliera Erika
Guichardaz per la replica.
Guichardaz E. (PCP) -
Sì, l'Assessore ha parlato della
leale collaborazione che dovrebbe esserci sempre. Io parlerei anche
però del buon senso che alcune volte anche l'Amministratore
regionale dovrebbe mettere, perché se lei si ricorda già nelle
audizioni e già nel mese di ottobre col decreto anticipi sapevamo
della questione del CIR e quindi, sotto questo punto di vista, a
questo punto andiamo a creare... perché ci sono Regioni come la
Lombardia che sono partite nel gennaio 2018, quindi, io capisco
che, essendo partite con molto anticipo, adesso loro hanno tutta
una serie di codici già dati. Noi invece siamo partiti nel novembre
di quest'anno, ci sarà sicuramente un aumento di burocrazia,
immagino almeno per quello che riguarda i Comuni che hanno
assegnato il CIR e adesso in qualche modo assegneranno il CIR,
quello che speriamo è che perlomeno la piattaforma INVA lo faccia
in automatico e credo che su questo forse vi state anche già
attivando.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK