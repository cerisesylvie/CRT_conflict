Consiglio Regionale della Valle d'Aosta - Oggetto del Consiglio n. 2937 del 21 settembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2937 del 21 settembre 2017 - Resoconto
OGGETTO N. 2937/XIV - Discussione congiunta degli atti
recanti "Revisione straordinaria delle partecipazioni ex articolo
24, del decreto legislativo 19 agosto 2016, n. 175, come modificato
dal decreto legislativo 16 giugno 2017, n. 100. Esclusione
dall'applicazione delle disposizioni dell'articolo 4 del medesimo
decreto a singole società a partecipazione regionale e mantenimento
delle stesse" e "Revisione straordinaria delle partecipazioni ex
articolo 24 del decreto legislativo 19 agosto 2016, n. 175, come
modificato dal decreto legislativo 16 giugno 2017, n. 100.
Ricognizione delle partecipazioni possedute. Individuazione delle
partecipazioni da mantenere, da razionalizzare e da alienare.
Fissazione degli obiettivi di contenimento delle spese di
funzionamento delle società controllate, ex articolo 19 del
medesimo decreto".
Rosset (Presidente) -
Per i punti n. 22.01 e n. 22.02
dell'ordine del giorno farei un'unica relazione, li metterei
insieme... perfetto. Ha chiesto la parola l'Assessore Chatrian, ne
ha facoltà.
Chatrian (ALPE) -
Innanzitutto grazie per la decisione di
discutere in maniera congiunta i due atti, dovuta al fatto che sono
correlati. Entrambe le deliberazioni recepiscono le disposizioni
del decreto legislativo n. 175 del Testo unico delle società
partecipate, modificato dal decreto legislativo 16 giugno 2017. Con
questi due atti il Consiglio approva, ai sensi dell'articolo 24 del
Decreto citato, la revisione straordinaria di tutte le
partecipazioni societarie della Regione, individuando quelle da
mantenere, da razionalizzare e da alienare e quelle che invece sono
escluse dall'applicazione dell'articolo 4 del medesimo decreto.
Credo siate tutti al corrente che il Testo unico in materia di
società a partecipazione pubblica, noto come "decreto Madia",
stabilisce che le amministrazioni pubbliche non possono costituire
società aventi per oggetto attività di produzione di beni e servizi
non strettamente necessari per il perseguimento delle proprie
finalità istituzionali, né acquisire o mantenere partecipazioni,
anche di minoranza, in tali società. Il decreto legislativo,
modificato a giugno, ha introdotto l'obbligo a carico di ciascuna
amministrazione di effettuare una ricognizione delle partecipazioni
societarie da portare a termine entro la data del 30 settembre
2017, al fine di verificarne la compatibilità con le nuove
disposizioni di legge, che elencano le tipologie di società che si
possono legittimamente detenere e individuare quelle che devono
essere alienate o diversamente essere oggetto di
razionalizzazione.
Vorrei ringraziare i membri della II Commissione, che hanno
permesso di esaminare le proposte di atti venerdì scorso, dando
modo al Consiglio di portare a termine questa ricognizione nei
termini stabiliti.
La ricognizione, oltre a costituire un adempimento obbligatorio
per legge, si inserisce nel quadro più ampio della revisione della
spesa pubblica ed è volta a razionalizzare e valorizzare le
partecipazioni pubbliche. L'attività di ricognizione ha visto
coinvolte le strutture regionali di riferimento per ciascuna
società, coordinate dall'Assessorato del bilancio e dalla
Presidenza della Regione, in collaborazione con Finaosta. Il
documento di ricognizione è stato predisposto seguendo le linee
guida approvate dalla Corte dei conti, sezione Autonomie, con
deliberazione del 19 luglio 2017, sulla base delle schede standard
prodotte dalla stessa Corte dei conti.
Il provvedimento che la Giunta sottopone all'approvazione del
Consiglio individua in sostanza le partecipazioni da mantenere,
quelle da alienare e quelle da inserire in un piano di riassetto
che porti alla loro razionalizzazione. A norma del citato articolo
24 del decreto Madia, possono essere mantenute le società
partecipate che svolgono determinate attività specificate
all'articolo 4 dello stesso decreto: "Attività di produzione di un
servizio di interesse generale - rientrano in questa tipologia, ad
esempio, le società che gestiscono i tratti autostradali e i
trafori sulla base di concessioni, come AVDA che gestisce
l'aeroporto, oppure le società che gestiscono lo smaltimento dei
rifiuti, come il caso della società Valeco -; Attività di
autoproduzione di beni o servizi strumentali all'ente - si tratta
in particolare delle società
in house
della Regione, come
Società servizi, Servizi previdenziali, nonché INVA per i servizi
informatici -; Servizi di committenza - è il caso di INVA nel suo
ruolo di centrale unica di committenza. Sempre in base all'articolo
4, sono mantenute le società aventi per oggetto sociale esclusivo
la valorizzazione del patrimonio delle amministrazioni stesse - è
il caso di due società:
Vallée d'Aoste Structure
e Autoporto
-, così come le società aventi per oggetto sociale prevalente la
realizzazione e la gestione di impianti di trasporto a fune per la
mobilità turistico-sportiva in aree montane.
Il decreto correttivo ha inoltre introdotto all'articolo 26 la
possibilità di mantenere partecipazioni in società che risultano
già costituite e autorizzate alla gestione delle case da gioco ai
sensi della legislazione vigente. Pertanto non si pongono problemi
di mantenimento per la società Casino de la Vallée.
Le disposizioni del Testo unico non si applicano alle società
che abbiano deliberato la quotazione delle proprie azioni e neanche
alle loro partecipate. È il caso della società CVA avendo la stessa
deliberato in tal senso nell'assemblea del 28 novembre 2016. Il
Testo unico non condiziona il mantenimento da parte delle società
solamente della tipologia di attività, ma richiede anche il
soddisfacimento di una serie di criteri riferiti in particolare al
numero di dipendenti, allo svolgimento di attività analoghe a
quelle svolte da altre società partecipate, al fatturato medio e al
risultato degli esercizi precedenti.
Il documento proposto alla vostra approvazione contiene l'esito
della ricognizione e restituisce un numero significativo di società
tra quelle partecipate direttamente e indirettamente, fatta
eccezione per tre partecipazioni piccole, per le quali è proposta
l'alienazione:
SIT Vallée
,
Air Vallée
e
Regional
Airport
. SIT Vallée - oggetto sociale: gestione del sistema
integrato di bigliettazione - è una partecipata diretta al 25
percento. La società non ha le caratteristiche richieste per essere
inserita in una delle categorie di cui all'articolo 4 del Testo
unico. Air Vallée è l'altra S.p.A. nata per perseguire l'oggetto
sociale trasporto aereo, oltre a Regional Airport, sono entrambe
partecipate indirettamente in gestione ordinaria allo 0,11
percento. Air Vallée era la società di capitali che gestiva
l'aeroporto Corrado Gex di Saint-Christophe, nel 2004 la Regione
autonoma Valle d'Aosta e il socio privato Air Vallée S.p.A. hanno
costituito la società AVDA, alla quale è stata affidata la gestione
dell'aeroporto regionale. In seguito, nel 2012, la società Air
Vallée si è scissa nella Regional Airport, a cui sono state
intestate le quote di AVDA. Essendo la gestione dell'aeroporto
affidata ad AVDA, attualmente entrambe le partecipazioni (peraltro
di modesta entità) non sono più rispondenti al perseguimento di
finalità istituzionali della Regione autonoma Valle d'Aosta.
Con questa deliberazione, invece, si va a stabilire
l'applicazione di misure di razionalizzazione per la società Vallée
d'Aoste Structure, società deputata alla gestione del patrimonio
produttivo regionale che, seppure considerata strategica, presenta
esercizi in perdita negli ultimi anni. Il collega Roscio ieri ci ha
relazionato sulla fotografia, sullo stato dell'arte del 2016 e
parzialmente sull'andamento 2017. La società dovrà presentare a
Finaosta un piano pluriennale di risanamento aziendale entro tre
mesi dalla data di approvazione di questa deliberazione. Il piano,
una volta valutato da Finaosta, verrà sottoposto all'approvazione
del Consiglio regionale e sarà oggetto di monitoraggio annuale e di
conseguente aggiornamento. Le misure adottate dovranno essere volte
a migliorare l'efficienza e l'economicità della gestione. La
società, nonostante l'equilibrio finanziario, registra perdite di
esercizio derivanti dal cospicuo patrimonio conferito soprattutto
in termini di ammortamento. Due sono i grossi conferimenti fatti
alla società: uno è il patrimonio industriale negli anni 2006, 2007
e 2008 e l'altro grosso trasferimento 2015 e 2016. In
considerazione della peculiare attività svolta dalla società, si
ritiene che i maggiori margini di miglioramento siano da ricercare
compatibilmente con le condizioni di mercato in azioni volte
all'incremento dei ricavi, quali ad esempio: ricercare un
incremento del tasso di occupazione degli immobili; perseverare nel
processo di efficientamento delle diverse attività aziendali che
consenta di aumentare l'attrattività; proseguire con gli interventi
di monitoraggio del mercato e di adeguamento dei canoni di
locazione applicati. Ulteriori margini di miglioramento potranno
essere ricercati in azioni di contenimento dei costi, quali ad
esempio: proseguire a potenziare l'attuazione del programma di
dismissioni su approvazione del Consiglio - praticamente le
proprietà di Vallée d'Aoste Structure inservibili, costose, non
utilizzate e ritenute dal mercato non utili, quindi non da
ristrutturare, sviluppare e investirci delle risorse della società.
La società dovrà dunque proseguire sulla strada, oltre che della
riduzione dei costi, anche del miglioramento delle politiche, delle
strategie di collocazione e di attrattività verso l'esterno degli
immobili conferiti.
Per quanto riguarda, infine, la Casa da gioco, esiste una
specifica esclusione. Il decreto correttivo ha infatti introdotto
la possibilità di mantenere le partecipazioni in società che, alla
data di entrata in vigore del decreto correttivo, risultano già
costituite e autorizzate alla gestione delle case da gioco ai sensi
della legislazione vigente. In ogni caso, il piano rimanda alle
scelte già fatte con le leggi regionali n. 2 e n. 7 del 2017. Qui
l'altro passaggio rilevante, importante, ecco perché non è stato
dettagliato all'interno delle due delibere in oggetto in
discussione: perché a monte abbiamo le due leggi regionali del 2017
(la n. 2 e la n. 7), in particolare i contenuti del piano di
ristrutturazione aziendale approvato da questo Consiglio. Sono
quindi due passaggi importanti: il decreto correttivo che ci dà
questa possibilità di mantenere le partecipazioni in questa società
e le due leggi che questo Consiglio ha approvato (la n. 2 e la n.
7).
Da ultimo, relativamente alle società COUP e NUV, con questa
deliberazione si richiede alla Giunta di verificare al più presto
la fattibilità di una delle tre opzioni percorribili:
razionalizzazione nelle forme della fusione per incorporazione,
della creazione di una
new company
, o della
internalizzazione regionale, cioè verificare se ci sono le
condizioni per riportare all'interno dell'Amministrazione regionale
le competenze, considerando però gli aspetti operativi, gestionali
ed economici delle diverse soluzioni. Tale adempimento dovrà
concludersi al più presto e comunque non oltre i tre mesi dalla
data di approvazione da parte del Consiglio regionale del presente
documento, e sostanziarsi in una relazione che contenga tutti gli
elementi utili per procedere serenamente alla scelta più opportuna
sul futuro delle due società.
Ulteriori riflessioni dovranno essere condotte per le società di
gestione degli impianti a fune, per le quali già si è avviato un
percorso in questi ultimi anni di razionalizzazione, di
semplificazione e di efficientamento nelle gestioni.
L'atto proposto a monte della ricognizione delle partecipazioni,
riguarda l'esclusione totale dell'applicazione delle disposizioni
del Testo unico per le società
Projet Formation
e SIMA
S.p.A., demandando al Presidente della Regione l'adozione di
apposito decreto, in quanto entrambe le società non sono
inquadrabili nell'ipotesi di cui all'articolo 4 del Testo
unico.
Projet Formation ha per oggetto l'attività di formazione
professionale attraverso l'erogazione di servizi destinati ad
utenti privati e pubblici. Il capitale sociale ammonta a 1,5
milioni di euro e la partecipazione regionale per il tramite di
Finaosta è pari al 91,77 percento. I restanti soci sono
rappresentati da associazioni di categoria, organizzazioni
sindacali, istituti professionali e altri enti e associazioni non
aventi scopo di lucro operanti sul territorio regionale. Tale
compagine societaria conferma l'importanza strategica che riveste
la società per il settore della formazione in Valle d'Aosta e
conseguentemente sull'occupazione.
SIMA S.p.A., il cui capitale sociale è pari a 5 milioni di euro
nominali, è partecipata indirettamente al 49 percento dalla
Regione, per il tramite di Finaosta, e per il restante 51 percento
da Heineken Italia S.p.A.. Ha per oggetto sociale la locazione di
beni immobili e mobili, l'acquisto, la cessione, il conferimento e
l'affitto di complessi aziendali o porzioni di esse. Si tratta
della società veicolo per l'attuazione dell'accordo con Heineken e
dà continuità operativa ad Heineken Italia nello stabilimento di
Pollein con un organico di oltre 70 unità. Finaosta e Heineken
hanno già pattuito che alla scadenza dell'accordo (31 dicembre
2026) provvederanno alla liquidazione della SIMA S.p.A.. Entrambi i
provvedimenti verranno trasmessi alla competente sezione regionale
di controllo della Corte dei conti, al Ministero dell'economia e
delle finanze, nonché alle commissioni parlamentari competenti come
previsto dal Testo unico.
Vorrei solo far presente che la mancata approvazione del piano
straordinario di revisione comporta per l'ente pubblico la
cessazione e la sospensione dei diritti sociali nei confronti delle
società.
In conclusione, al di là del fatto che si tratti di un
adempimento che ci viene imposto dal decreto Madia, il lavoro di
ricognizione ha permesso di condurre un'analisi generale delle
nostre partecipazioni, che costituisce comunque un valido strumento
da cui partire per ragionare in termini strategici in un'ottica di
corretta e sana gestione delle risorse pubbliche, che coinvolgerà
non solo la Giunta e il Consiglio, ma anche tutte le società
partecipate direttamente e indirettamente, strumenti fondamentali
per lo sviluppo e la crescita economica della nostra regione.
Presidente -
Siamo in discussione generale. Qualcuno
intende prendere la parola? Ha chiesto la parola il collega
Rollandin, ne ha facoltà.
Rollandin (UV) -
Je crois que les deux délibérations, les
deux lois qui ont été présentées vont dans la direction souhaitée,
dans le sens d'être claires sur l'intérêt général des sociétés avec
lesquelles nous avons nos participations. Je crois que ce travail,
en quelque sorte, avait déjà un préliminaire, dans le sens que du
moment où il y avait l'intention de comprendre jusqu'où allait la
Madia, on avait essayé de comprendre comment on pouvait gérer ce
moment délicat de participation et cela vaut soit pour la moindre
participation que pour la participation majoritaire. En effet, les
sociétés principales, comme il est détaillé dans la liste en
annexe, donnent un peu l'idée du panorama des participations, sur
lesquelles sans doute il y a et il doit y être une attention
particulière. Le fait d'avoir souligné l'aspect des sociétés avec
lesquelles on doit prévoir une attitude particulière, la SIMA en
particulier... je crois que soit lié à une intervention que tout le
monde connaît, qui est importante: maintenir le rapport
SIMA-Heineken, avec lesquelles jusqu'à présent on a géré d'une
façon intéressante, voire utile pour l'Administration régionale...
et surtout pour maintenir l'activité de Heineken en Vallée
d'Aoste.
Credo che, sotto questo aspetto, sia importante anche
sottolineare come la Madia abbia escluso la Casino, cosa che non
era scontata, che è stata discussa nel momento in cui si è portata
all'approvazione della Conferenza dei Presidenti e in questo caso
naturalmente abbiamo cercato di tenere conto che, se per caso non
ci fosse stato questo provvedimento... noi capiamo che cosa
significava per la nostra realtà, ma non solo.
Detto questo, credo che ci sia un'attenzione specifica e
particolare che credo debba essere tenuta in considerazione
soprattutto per gli impianti di risalita più piccoli. Ci sono
ancora delle realtà, che oggettivamente hanno delle partecipazioni
regionali e comunali in piccoli ambienti, piccoli comprensori,
laddove un ragionamento dovrà essere fatto. Come si sta
correttamente intervenendo nelle società più grandi per in qualche
modo coordinare al meglio i singoli raggruppamenti che già sono
stati fatti (e che funzionano, per fortuna), si dovrà tenere conto
anche delle piccole realtà con degli accorgimenti che non facciano
scattare dei meccanismi da mettere in difficoltà la partecipazione
nel suo complesso. Noi quindi crediamo che, sotto questo aspetto,
la ricognizione sia un atto che doveva essere fatto nei termini
previsti (il 30 settembre come dice la norma), quindi questo deve
essere fatto.
Per il resto, per quanto riguarda Vallée d'Aoste Structure,
credo sia importante che nel mentre si aspetta che vengano fatti
questi atti, l'attività continui come prima: senza avere delle
difficoltà nei confronti dei rapporti, soprattutto quelli
intrapresi che hanno scadenze che rischierebbero di mettere in
difficoltà degli accordi che in qualche modo vanno nella direzione
di privilegiare, di portare comunque in Valle un aumento delle
capacità produttive, con le conseguenze che noi sappiamo da un
punto di vista di dare posti di lavoro alle società, che possono
mantenere questa postazione in Valle d'Aosta.
Presidente -
Ha chiesto la parola il collega Fabbri, ne
ha facoltà.
Fabbri (UVP) -
Innanzitutto vorrei ringraziare le
strutture che hanno in modo così celere reso possibile la stesura
di questi atti che - come diceva giustamente l'Assessore - hanno
coinvolto un lavoro enorme, un lavoro di
screening
, un
lavoro anche di sintesi non indifferente, con un'accelerazione,
visti anche i tempi estivi, non indifferente. Grazie quindi a chi
si è impegnato in quest'opera, che se è vero che è un po' una
conclusione dovuta, imposta dalla legge, è altrettanto vero -
riprendo quello che è stato detto - che poi ha un aspetto politico
fondamentale: quello di analizzare a fondo e rivedere, dare delle
impronte politiche a quelle che saranno poi le scelte da esternare
nel futuro, rivedere queste nostre partecipate per veramente fare
una cernita di quello che è utile alla Regione, di quello che
invece può essere un peso, che magari nel tessuto privato potrebbe
avere un efficientamento maggiore.
Un primo risultato politico è stato ottenuto nella volontà di
mantenere queste strutture - mi riferisco a
Vallée d'Aoste
Structure
, SIMA e
Projet Formation
-, soprattutto la
prima, anche se ha dei bilanci pesanti, come abbiamo visto ieri, in
realtà, svolge anche una funzione di sviluppo economico per la
nostra Regione, per cui noi ci auguriamo, anche se i tempi sono
ristretti, che riesca a risanare i suoi bilanci e ad essere
mantenuta nella sua funzione. L'esclusione delle altre due è
un'esclusione anche qui dettata dalla loro funzionalità, che è
importante per il funzionamento della Regione, per cui - ripeto - è
stato un lavoro lungo e faticoso, ma che ha già prodotto, a nostro
avviso, dei risultati in queste scelte, in queste cernite e che ci
auguriamo potrà avere dei risultati maggiori nel futuro.
Presidente -
Ha chiesto la parola il collega Gerandin, ne
ha facoltà.
Gerandin (GM) -
Anch'io come il collega Fabbri volevo
ringraziare le strutture che comunque hanno fatto un lavoro non
facile, anche perché comunque sono dei lavori che non sono di
routine
, sono dei lavori che a volte fai anche per la prima
volta, per cui non è neanche facile. Nel massimo rispetto delle
conclusioni a cui le strutture sono arrivate, mi limiterò a tre
riflessioni su questi due documenti: la prima riflessione è legata
al discorso di
Vallée d'Aoste Structure
. È chiaro che questi
tre mesi... dopodiché Vallée d'Aoste Structure dovrà comunque
predisporre un piano di ristrutturazione, un piano di sostenibilità
aziendale... impone qualche preoccupazione proprio per
quell'aspetto sicuramente importante per quello che riguarda il
mondo industriale.
Abbiamo sentito con interesse ieri la relazione dell'Assessore
Roscio, è una relazione che negli anni si ripete e non è che
vediamo dei grossi miglioramenti all'orizzonte, anzi è una
situazione che negli anni si ripete più o meno con gli stessi
risultati per quello che riguarda la gestione delle priorità
industriali immobiliari. A questo ci aggiungiamo comunque il valore
altamente importante che abbiamo riservato a Vallée d'Aoste
Structure per quel che concerne il discorso del sostegno
dell'attività per quel che riguarda le cooperative e quant'altro
sugli affitti degli immobili. È chiaro che una rivoluzione in
questo campo deve essere una rivoluzione gestita con il massimo
della cautela e con il massimo - io dico - di quella che può essere
una pianificazione che non porti danni, o comunque crei
eventualmente dei disagi anche al mondo delle cooperative, dei
consorzi e quant'altro, per cui occorre molta attenzione a questi
tre mesi, a questo avvio, a questa predisposizione di quello che
può essere un piano di sostenibilità futura.
Il secondo aspetto, per quel che mi riguarda, è legato al punto
n. 5 dell'allegato n. 22.02, che dice: "invitare la Giunta a
promuovere, relativamente alle società COUP e NUV...". Per quel che
mi riguarda, non è "invitare", ma impegnare la Giunta perché penso
che avere una verifica di fattibilità per un'operazione di
razionalizzazione di queste due società sia un obbligo da avere
prima dell'approvazione del bilancio proprio perché semmai in
un'ottica di questo genere dovesse essere intrapresa la strada
dell'internalizzazione regionale, dovrebbe essere uno anche dei
punti, dei capisaldi per quel che riguarda la riorganizzazione
delle strutture e quant'altro relative penso ai Lavori pubblici,
perché a questo punto non vedrei altre strade, se non l'Assessorato
dei lavori pubblici. Anche per un altro motivo, se mi permettete,
sul discorso di COUP e NUV, su quella valenza legata al principio
con cui erano state istituite queste società: dato che ormai vi è
un discorso del non più obbligo del rispetto del Patto di
stabilità, è caduto un po' il fine di queste società di scopo che
facevano transitare comunque risorse parallelamente al bilancio
regionale e gestite in gestione speciale Finaosta.
C'è un terzo aspetto che, a mio parere, è assolutamente
importante: c'è comunque un sollecito, un invito da parte della
Corte dei conti stessa a rivedere il fatto delle due società.
Terza riflessione che faccio: sono assolutamente in linea con le
preoccupazioni del collega Rollandin in merito alle piccole società
degli impianti a fune, perché su questo la mia convinzione è che
dovremmo avere un po' più di coraggio e andare verso quella società
unica che ci permetta magari, a fronte di una società veramente
forte, di poter mantenere anche quelle piccole realtà, che
altrimenti non potrebbero vivere né di luce propria, né
eventualmente di autosostentamento. Pertanto magari accelerare quel
processo di costituzione di una società unica per quel che riguarda
gli impianti a fune potrebbe magari dare una sorta di tranquillità
in più per quelle piccole realtà, che comunque - ricordiamoci -
vivono. Ci sono delle piccole realtà che vivono sul discorso degli
impianti a fune. Sono delle realtà che hanno visto investimenti
importanti anche di privati, sarebbe di certo poco spiegabile in
questo momento andar loro a dire che magari il futuro non è
assicurato, per cui razionalizzare tutto quello che si può per la
parte delle spese, ma una società forte magari ti permette anche di
mantenere in vita quelle piccole realtà.
Io con queste tre riflessioni a titolo personale, per quel che
mi riguarda, monitorerò che, soprattutto per quello che riguarda il
discorso della NUV e della COUP, si vada in tempi brevi e prima del
bilancio verso la verifica della fattibilità di un'operazione di
razionalizzazione di queste due società.
Presidente -
Non ci sono altre richieste di intervento,
dichiaro chiusa la discussione generale. Per la replica, ha chiesto
la parola l'Assessore Chatrian, ne ha facoltà.
Chatrian (ALPE) -
Ringrazio i colleghi che sono
intervenuti su queste due importanti delibere non solo per la
ricognizione in sé, ma anche per il lavoro che è stato fatto a
monte dalle strutture.
Due considerazioni, invece, di natura politica. Per quanto
riguarda le società degli impianti a fune, in cui una parte magari
è comunale, o in mano all'azionariato diffuso e magari una piccola
parte di Finaosta, credo sarebbe opportuno che la Regione si doti
di un'apposita legge, perché sappiamo perfettamente quanto incide
dal punto di vista economico, il venir meno di questo tipo di
realtà nei piccoli paesi.
La seconda considerazione invece è quella legata a
Vallée
d'Aoste Structure
, perché come avete colto nel segno la
criticità maggiore è quella della gestione, che comunque deve dare
delle risposte immediate, giornaliere e, dall'altra, un piano che
però deve essere non solo credibile, ma che deve dare delle
soddisfazioni al nostro territorio e deve stare in piedi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK