Consiglio Regionale della Valle d'Aosta - Oggetto del Consiglio n. 1022 del 24 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FORMAZIONE PROFESSIONALE
TURISMO E INDUSTRIA ALBERGHIERA
Professioni turistiche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1022 del 24 ottobre 2019 - Resoconto
OGGETTO N. 1022/XV - Interpellanza: "Organizzazione di un
corso di formazione per guide escursionistiche
naturalistiche".
Farcoz (Président) -
Point n° 31 à l'ordre du jour. La
parole au collègue Vesan pour l'illustration.
Vesan (M5S) -
Nell'ormai lontano 2003 è stata approvata
una legge regionale per disciplinare tutta una serie di professioni
turistiche. Nel 2004 si è svolto il corso di formazione per le
guide escursionistiche naturalistiche che si è concluso nell'estate
del 2005 con un esame abilitativo per chi doveva essere iscritto
nell'albo regionale avendo ottenuto un risultato positivo dal corso
e dalla prova d'esame. Da allora sono passati 14 anni e in tutto
questo interregno si sono tenuti da parte dell'Amministrazione dei
corsi di aggiornamento per i già abilitati, ma non c'è più stato
nessun ulteriore corso di formazione.
Sappiamo che, rispetto alla legge che vincolava l'iscrizione
all'albo regionale e la frequentazione del corso per poter
esercitare, ci sono state delle successive sentenze di
liberalizzazione della materia, e quindi la tutela dall'esercizio
di altre persone sul territorio valdostano è limitata da sentenze
della giurisprudenza. Ci chiedevamo però se esistesse la volontà da
parte dell'Amministrazione di procedere con ulteriori corsi, se non
abilitativi perlomeno professionalizzanti, perché questo tipo di
professione, anche nell'ottica della modificazione della
stagionalità della frequentazione turistica della Valle d'Aosta,
potrebbe essere importante. Già adesso siamo in una situazione in
cui abbiamo accompagnatori della natura francesi che vengono e
portano turisti sul territorio regionale. La domanda è quindi
piuttosto semplice: sapere se esiste questa volontà di mantenere
queste professionalità sul territorio e, se possibile,
incrementarle con nuovi giovani valdostani che nel corso di questi
14 anni possono affacciarsi a questo tipo di professione.
Président
-
La parole à l'Assesseur Viérin pour la
réponse.
Viérin (AV) -
Intanto nelle premesse vorrei e vorremmo
annunciare che la considerazione contenuta nelle premesse e anche
l'esposizione del collega Vesan è dal sottoscritto condivisa.
Je
partage
. Effettivamente sono passati tanti anni da quando è
stato organizzato questo corso che è stato citato. Il collega ha
anche richiamato dei problemi che si erano riscontrati, perché
effettivamente c'era stato un momento in cui dal punto di vista
dell'interpretazione legislativa era stata opposta una
considerazione, ma poi però - questo nel 2017 - si era in attesa di
questa sentenza del Consiglio di Stato che doveva in qualche modo
arrivare attraverso un pronunciamento e, attraverso il
pronunciamento del TAR della Valle d'Aosta, era in dubbio la
legittimità della nuova organizzazione.
Potremmo anche dare dei dati, tanto per apportare al dibattito
qualche elemento in più: ad oggi i soggetti abilitati in Valle
d'Aosta per svolgere la professione di guida escursionistica
naturalistica in base alla legge citata sono 315; di questi, però,
di regolarmente iscritti nell'elenco regionale ne risultano 146,
quindi diciamo che sono questi i potenzialmente iscritti per una
possibilità di operare sul territorio. Il numero è apparentemente
consistente, ma poi, nella pratica, anche a detta e su
sollecitazione delle associazioni che rappresentano un po' queste
professioni, effettivamente le criticità ci sono. Questa figura è
la più rappresentata comunque nel panorama delle professioni
turistiche, perché 315 sono contro le 126 guide turistiche, i 93
accompagnatori di turismo equestre, i 23 accompagnatori turistici,
i 138 gestori di rifugi alpini e i 76 maestri di
mountain
bike.
Questo è un po' il panorama.
Molto interessante è stato un incontro in queste ultime
settimane, che poi dovremmo condividere anche con la parte del
sociale, sulle nuove professioni che stanno emergendo per
accompagnare le persone con disabilità dal punto di vista
turistico. In effetti con l'Assessore avremo poi un confronto nelle
prossime settimane con questa nuova figura che sta nascendo. Questo
è per inquadrare i numeri nelle professioni del turismo.
Per arrivare poi alla questione, abbiamo avuto degli incontri su
sollecitazione dei rappresentanti delle associazioni AGENVA, UVGAM
e
Office régional du tourisme
, che si sono rivolti
direttamente agli uffici per segnalare l'interessamento potenziale
nell'eventuale organizzazione. Questo per dire che nei primi mesi
del 2020 è nostra intenzione organizzare questo corso. Esiste una
procedura di accreditamento rispetto agli enti formatori che si sta
sviluppando ed è nella nostra volontà organizzare il corso di
formazione per guide escursionistiche e naturalistiche, chiaramente
avvalendoci di questi enti di formazione accreditati sempre con
questa procedura di riconoscimento, quindi noi ci impegniamo a
metterla in piedi già dall'inizio del 2020.
Altro elemento: avendo nella costruzione del bilancio allocato
le risorse necessarie per l'organizzazione, abbiamo intenzione
anche di lavorare ad un parziale rimborso dell'onere di
partecipazione in caso di superamento finale e positivo dell'esame.
Questo proprio perché l'altro aspetto che spesso si sente, al di là
di altre questioni, è l'esosità e comunque l'entità, che verrà
verificata tecnicamente. Noi vogliamo impegnarci perché crediamo
che il rimborso parziale della partecipazione al corso in caso di
superamento positivo dell'esame potrebbe essere un incentivo per
andare a favorire questa professione.
Président
-
La parole au collègue Vesan pour la
réplique.
Vesan (M5S) -
Ringrazio l'Assessore per i dati che ci ha
fornito, per questo impegno da parte della Giunta sul nuovo corso
abilitativo e confidiamo che riesca ad abilitare un numero
sufficiente di persone per coprire la necessità del territorio. Lei
mi ha fatto il confronto con altre professionalità, però è chiaro
che la figura dell'accompagnatore turistico escursionistico ha una
possibilità di svilupparsi sui sentieri e le aree naturali della
Valle d'Aosta infinitamente più grande di tutte le altre.
Siamo particolarmente contenti che ci sia l'intenzione di
sviluppare un'attività che ormai si sta diffondendo sia sul resto
dell'arco alpino che sull'Appennino, quella degli accompagnatori di
escursionisti con disabilità; potrebbe essere una buona opportunità
di sviluppo anche per il nostro turismo e, soprattutto, dà la
possibilità di frequentare ambienti naturali a chi normalmente non
ha questa opportunità. Restiamo in attesa degli sviluppi
dell'iniziativa e delle sentenze definitive del Consiglio di Stato
per capire se questo corso sarà di fatto formalmente vincolante per
l'esercizio dell'attività o meno, però riteniamo comunque una buona
iniziativa il fatto che ci sia la volontà di professionalizzare chi
si occupa di questo settore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK