Consiglio Regionale della Valle d'Aosta - Oggetto del Consiglio n. 3305 del 21 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3305 del 21 febbraio 2024 - Resoconto
OGGETTO N. 3305/XVI - Interrogazione: "Differenza di costi
tra l'intervento di adeguamento della linea ferroviaria
Chivasso/Aosta e quello previsto sulla linea
Potenza/Foggia".
Bertin (Presidente) -
Punto n. 16. Ha chiesto la parola
l'assessore Bertschy, ne ha facoltà.
Bertschy (AV-VdA Unie) -
Collega Perron, devo dirle che
abbiamo avuto qualche dubbio nel preparare la risposta, qualche
difficoltà e qualche dubbio, nel senso che ci chiede informazioni
riguardo a progetti che non sono assolutamente a nostra
disposizione e neanche a disposizione delle strutture
dell'Assessorato. Ovviamente in maniera molto collaborativa
cerchiamo di fornire la risposta, però non è facile rispetto a
questi temi poter predisporre risposte che abbiano un valore a
livello tecnico e concreto.
Per quanto riguarda il primo quesito: se tale comparazione fosse
nota, l'interrogazione chiede la comparazione tra due progetti del
PNRR riferiti a due territori diversi: il nostro e il collegamento
con la linea Potenza/Foggia. Non siamo a conoscenza di quel tipo di
intervento e non essendo soggetto finanziatore e neanche erogatore,
abbiamo provato a richiedere alcune informazioni a RFI, che in
maniera collaborativa ci ha dato qualche informazione in più che
riporto nella risposta. Alcune sommarie valutazioni che
giustificano l'importo più elevato e che si riassume qui di
seguito: il primo importante fattore, il diverso livello dei prezzi
con i quali i due interventi sono andati in gara, l'Ivrea/Aosta con
tariffe aggiornate al 2022, la Rocchetta/Potenza con tariffe
antecedenti. L'intervento dell'elettrificazione Ivrea/Aosta, oltre
alle opere afferenti all'elettrificazione, comprende anche
ulteriori interventi, tra cui l'adeguamento alle normative STI PRM,
specifiche tecniche di interoperabilità a persone a mobilità
ridotta delle stazioni e gli interventi di velocizzazione e
adeguamento nella stazione Nus, Hône e Bard, la demolizione e
ricostruzione di alcune opere d'arte esistenti lungo la linea con
rifacimento della relativa viabilità, oltre all'importante
intervento di demolizione e ricostruzione della galleria
artificiale di Ivrea, in più le sottostazioni elettriche da
realizzare con relativi allacci, sono tre, per la tratta
Ivrea/Aosta e due per la Rocchetta/Potenza.
Va infine evidenziato che stiamo parlando di interventi
sviluppati a livello di progetto definitivo esecutivo i quali,
proprio perché basati su accurati rilievi, analisi dei siti e
calcoli puntuali, sono più precisi e superano i banali confronti
parametrici in termini di ora al chilometro che si possono fare in
sede di prima pianificazione.
Se vogliamo avere qualcosa di più dettagliato, nulla osta a
provare a chiedere a RFI di farci una scheda tecnica, però la mia
risposta è sicuramente un po' superficiale ma è quello che potevamo
fare.
Presidente -
Replica il consigliere Perron.
Perron (LEGA VDA) -
Grazie Assessore. La sua replica ci
basta, siamo consapevoli che eravamo in un campo un po' minato
sulla questione delle competenze, quindi va bene così.
Chiaramente dalla nostra parte, quando vediamo interventi su
delle linee che sono affini ai nostri, quantomeno il
chilometraggio, anche il numero di gallerie, eccetera, facendo il
nostro lavoro di opposizione, portiamo sul tavolo il tema,
chiediamo risposte, quantomeno noi abbiamo fatto il nostro.
In realtà poi, riaprendo tutto il faldone della questione
elettrificazione, quindi passo un po'
a latere
di quanto lei
ci ha risposto e la ringraziamo, ci è venuto in mano in realtà un
documento che ci ha un po' riaggiornato sulla situazione e ci ha
fatto porre qualche interrogativo. In pratica abbiamo ritrovato tra
i nostri faldoni un documento che è l'adunanza della Terza Sezione
del Consiglio superiore dei lavori pubblici. Questo parere è del 27
luglio 2022, ricordo che l'anno precedente il nostro gruppo aveva
fatto una relazione sulla modifica della legge 22, la ricito,
quindi un anno prima; noi dicemmo - cito solo le parti -: "Se
cinque anni fa l'elettrificazione rappresentava effettivamente
l'unica opzione possibile, quindi legittimamente perseguibile, il
rapido salto tecnologico di questi anni e l'esplicarsi di una nuova
congiuntura mondiale ed europea verso il settore
green
ci
porta alla necessità di valutazioni che non riguardano solo l'anno
2021". Poi più avanti: "La novità dell'introduzione entro dicembre
2022 da parte di Trenitalia dei nuovi treni Hitachi dimostra in
maniera inequivocabile che già prima della fine del decennio la
tecnologia permetterà di coprire la nostra tratta in maniera quasi
totalmente priva di emissioni, senza procedure di invasivi e
costosi interventi sulla linea". Questo era il parere del nostro
gruppo, l'anno dopo abbiamo in mano questo parere appunto
dell'adunanza della Terza Sezione Consiglio superiore dei lavori
pubblici, che si esprime soltanto per opere oltre i 100 milioni di
euro, che praticamente pone delle criticità su aspetti generali e
mancata valutazione delle alternative riguardo al progetto. Questo
parere a noi risulta mandato alla Regione e a tutti i Comuni
valdostani coinvolti dall'elettrificazione, nonché i Comuni
piemontesi.
Fatti salvi l'Assessore attuale alle opere pubbliche e anche
l'assessore Bertschy, dobbiamo ritornare un attimo indietro, perché
a questo punto mi chiedo: l'assessore Marzi ai lavori pubblici era
a conoscenza di questo documento? Era arrivato? L'ex presidente
Lavevaz, nonché
interim
all'ambiente... l'avevate visto
questo parere? C'era? Ne siete a conoscenza? Presidente della IV
Commissione Grosjacques, stessa domanda, era un parere? È stato
acquisito? È stato girato alla IV Commissione? Se n'è fatto
qualcosa di questo parere ammesso che... dubbi, dubbi...
Avendo riaperto il faldone, questo è un qualcosa che vorremmo
chiarire, presenteremo una risoluzione così ci sarà modo, nella
quale chiederemo se questo parere c'è, di inviarlo a tutti i
Consiglieri e di valutarlo perché chiaramente è un aspetto
antecedente e importante, faceva delle valutazioni ben precise e se
non è stato preso in considerazione, quantomeno anche solo a
livello formale... Sappiamo benissimo che l'attuatore è RFI, quindi
la risposta dell'Assessore è corretta, ci mancherebbe, è il
soggetto attuatore, però sono soldi del PNRR e il mio gruppo Lega,
coerentemente ha sempre evidenziato, non solo qua dentro, ma a
livello nazionale, a livello europeo, che quelli non sono soldi che
arrivano da Babbo Natale ma i soldi europei, siccome lui non ha un
bilancio suo, sono soldi degli Stati oppure prestiti che devono
essere restituiti, quindi anche le opere che vengono fatte, vanno
valutate bene.
Oggi sappiamo tutti i problemi dei tre anni della linea ferma,
quindi questo parere a noi risulta importante che debba essere
acquisito e valutato. Riformuleremo più avanti... ci sarà ancora da
parlare su questo e coloro che ho invocato in questo momento si
preparino a darci qualche risposta su questo parere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK