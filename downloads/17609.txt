Consiglio Regionale della Valle d'Aosta - Oggetto del Consiglio n. 153 del 9 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 153 del 9 novembre 1988 - Resoconto
OGGETTO N. 153/IX - RINNOVO DEI RAPPRESENTANTI DELLA REGIONE
IN SENO AL CONSIGLIO DI AMMINISTRAZIONE DELLA S.p.A. "FUNIVIE VAL
VENY" - (Reiezione di mozione).
PRESIDENTE: Do lettura della mozione in oggetto, presentata dal
Consigliere Riccarand.
MOZIONE
PREMESSO che il prossimo 31 ottobre scade il periodo di carica
dei rappresentanti della Regione in seno al Consiglio di
Amministrazione della S.p.A. "Funivie Val Veny" e che occorre
quindi provvedere ad una nuova nomina;
RICORDATO che gli attuali rappresentanti della Regione in seno
al Consiglio di Amministrazione della citata Società sono il Dr.
Niccolò Tambosco ed il Sig. Renzo Truchet e che il Sindaco
effettivo nominato dalla Regione è l'Architetto Gianfranco
Bellone;
RILEVATO che l'operato della Società "Funivie Val Veny" ha
creato situazioni di conflitto con l'Amministrazione regionale e
con il Comune di Courmayeur;
RILEVATO, in particolare, che appare inopportuna la presenza del
Sindaco di Courmayeur nel Consiglio di Amministrazione della
Società Val Veny poiché esiste un conflitto di interessi fra i
progetti di espansione della Società Val Veny e le esigenze di
tutela del territorio e degli interessi della popolazione; tutela
che dovrebbe essere lo scopo primario del Comune;
SOTTOLINEATO che l'attuale situazione impedisce (o dovrebbe
impedire!) al Sindaco di partecipare alle discussioni e decisioni
in Consiglio ed in Giunta riguardanti progetti, interessi,
richieste della Società Val Veny; situazione che, con tutta
evidenza, ostacola e complica i lavori degli organi comunali;
EVIDENZIATO che, comunque, appare opportuno un approfondito
esame della situazione ed una scelta accurata dei rappresentanti
della Regione nella citata Società;
IL CONSIGLIO REGIONALE DELLA VALLE D'AOSTA
DELIBERA
di impegnare la Giunta a procedere alla designazione dei
rappresentanti della Regione nel Consiglio di Amministrazione e nel
Collegio sindacale della Società Val Veny solo dopo aver acquisito
il parere e le indicazioni della Commissione consiliare per gli
Affari Generali.
PRESIDENTE:
Ha chiesto la parola Consigliere Riccarand; ne
ha facoltà.
RICCARAND (N.S.):
Questa mozione mira a far precedere la
designazione dei rappresentanti dell'Amministrazione regionale in
seno al Consiglio d'amministrazione e nel Collegio sindacale della
società Funivie Val Veny da una discussione sul ruolo di questi
rappresentanti e su una questione che, a nostro avviso, è
abbastanza delicata, perché investe i rapporti tra la società Val
Veny ed il Comune di Courmayeur.
Attualmente i rappresentanti della Regione nel Consiglio di
amministrazione della Val Veny sono il dott. Niccolò Tambosco ed il
Sindaco di Courmayeur, signor Renzo Truchet. A nostro avviso è
particolarmente delicata questa seconda presenza, cioè quella del
Sindaco di Courmayeur, perché esiste una situazione oggettiva di
conflitto tra l'attività della Società Funivie Val Veny ed i suoi
progetti di espansione del comprensorio, che sono stati presentati
anche ultimamente, ed i problemi che nascono rispetto ai
proprietari dei terreni, agli abitanti del Comune di Courmayeur ed
alle prospettive che la comunità nel suo insieme si pone.
Evidentemente, all'interno della comunità di Courmayeur c'è un
atteggiamento di vario tipo nei confronti della Società Val Veny:
da una parte si fanno degli apprezzamenti rispetto al ruolo svolto
dalla Società dal punto di vista economico ed occupazionale, mentre
dall'altra si fa tutta una serie di valutazioni estremamente
critiche sul comportamento concreto della Società Val Veny ed in
particolare sui guasti che determinati suoi interventi hanno
provocato nel vasto comprensorio del Col Checrouit.
Non credo di dire nulla di nuovo nel ricordare che in questi
ultimi anni sono stati numerosi i casi di conflitto tra abitanti di
Courmayeur e la Società Val Veny, in particolare fra proprietari di
terreni al Col Checrouit e la Società; che esiste un contenzioso
aperto e che, anche all'interno del Consiglio comunale di
Courmayeur, esistono delle valutazioni molto contrastanti sul ruolo
da assegnare alla Società Val Veny e sul sostegno che il Comune
dovrebbe dare o meno ai suoi progetti di espansione.
Stanti queste difficoltà, queste discussioni e questi problemi,
a noi pare di dover rilevare criticamente il ruolo che è stato
svolto in questi due anni dal Sindaco, nella sua funzione di
consigliere di amministrazione della Società, nel senso che,
volente o nolente, si è realizzata di fatto una sorta di
interferenza tra due funzioni: da una parte il Sindaco, che avrebbe
o dovrebbe avere come suo ruolo principale la rappresentanza della
comunità e la tutela dei suoi membri, dall'altra evidentemente il
ruolo di una persona che si trova all'interno del Consiglio di
Amministrazione di una società che ha determinati piani e
determinate logiche, anche imprenditoriali, che però non sempre si
conciliano con quelli della popolazione.
E' chiaro che mi si potrà rispondere che la presenza del Sindaco
o di un esponente della comunità nel Consiglio di Amministrazione
può meglio permettere di portare all'interno di quell'organismo
determinate esigenze della popolazione. Noi, invece, abbiamo la
sensazione che le cose siano andate piuttosto a rovescio, nel senso
che purtroppo, secondo noi, il Sindaco si è fatto più interprete
delle esigenze societarie che non di quelle della popolazione. Ma
queste sono comunque valutazioni diverse.
Noi vorremmo sottolineare, invece, che questo aspetto
meriterebbe un maggiore approfondimento. Evidentemente la sede in
cui fare questo approfondimento può essere esclusivamente quella
della Giunta, nel senso che la designazione viene fatta con una
deliberazione di Giunta, ma noi crediamo che possa essere valida la
proposta di chiedere alla Giunta che, prima di fare questa
designazione, si svolga una discussione, all'interno della
Commissione Affari generali, sull'argomento e sul significato di
determinate designazioni.
Questa proposta non mira assolutamente ad esautorare la Giunta
da una sua funzione, ma mira a far precedere e sorreggere da una
discussione questa designazione, che deve essere fatta dalla
Giunta. Dopodiché la Giunta potrà condividere o meno gli elementi
emersi nel corso della discussione consiliare della Commissione,
però quantomeno si sarà potuta mettere a fuoco tutta una serie di
problemi.
Ribadisco che attualmente ci sono questi problemi di
interferenza: il fatto stesso che su una serie di numerosi
provvedimenti che vengono assunti dal Consiglio comunale di
Courmayeur il Sindaco non possa partecipare né alla discussione, né
alla votazione, perché parte in causa della Società, anche se
purtroppo è successo in alcuni casi che abbia partecipato sia alla
discussione che alla votazione, col risultato che poi la Co.Re.Co.
ha dovuto annullare gli atti deliberativi.
Io credo che questo problema esista e che esista in modo
particolare perché la Società Val Veny, a nostro avviso, ha dei
progetti che non sono confacenti con le esigenze di equilibrio del
territorio comunale di Courmayeur, per cui noi chiediamo che la
Giunta, prima di procedere alle designazioni dei rappresentanti
della Regione in seno a quella Società, trovi un momento di
riflessione e di confronto che coinvolga anche il Consiglio nel suo
insieme o comunque degli organi del Consiglio.
PRESIDENTE:
Ha chiesto la parola l'Assessore al Turismo,
Urbanistica e Beni Culturali, Faval; ne ha facoltà.
FAVAL (U.V.):
Les rapports entre la Société Val Veny et la
communauté de Courmayeur n'ont jamais été des rapports faciles et
cela est dû au fait que, dès le début, la Société a agi de façon à
ne pas respecter les coutumes et certaines exigences de la
communauté. Nous en sommes parfaitement conscients et justement en
fonction de cette réflexion, qui d'ailleurs a été faite plusieurs
fois même au Conseil régional, il a paru utile, nécessaire, qu'à
l'intérieur du Conseil d'Administration même de la Société il y eût
la possibilité que la communauté de Courmayeur pût être représentée
et d'une façon institutionnelle, c'est-à-dire à travers son
représentant officiel: le Syndic.
On ne peut pas penser préalablement que les intérêts de la
Société Val Veny soient contraires aux intérêts de la communauté et
viceversa. Ces choses il faut les vérifier
in
itinere
,
d'après les projets de la société, et la
Commune doit pouvoir intervenir directement à l'intérieur de la
Société elle-même, doit contribuer à faire que le choix soit fait
dans la bonne direction.
D'ailleurs nous avons la même situation à la Thuile et aussi
dans d'autres localités.
On a ici longtemps reproché le fait que les représentants de la
Région dans les différentes sociétés des remontées mécaniques
étaient, normalement, des fonctionnaires de l'Administration
régionale et on a dit que c'était plus utile, on l'a dit ici au
Conseil régional, qu'il y ait dans ces conseils d'administration
des sociétés des représentants des communautés locales. Le choix du
Syndic de Courmayeur va exactement dans cette direction et, je le
répète, cela est fait aussi dans d'autres localités.
Il y a, de la part du Conseiller Riccarand, une évaluation de
l'activité du Syndic que nous ne partageons pas; nous croyons, au
contraire, que l'activité du Syndic de Courmayeur va dans le sens
que nous souhaitons, c'est-à-dire qu'il s'agit de l'activité de
quelqu'un que nous croyons être à même de connaître exactement d'un
côté quel est le rôle de Courmayeur en tant que localité
touristique et, de l'autre, quoi faire pour faire respecter les
intérêts de la communauté elle-même à l'intérieur du Conseil
d'administration. Cela est démontré aussi par les rapports et les
informations que nous avons sur ce qui se passe à l'intérieur de la
Société Val Veny.
D'ailleurs, je crois que nous devons aussi, par rapport à la
Société Val Veny, dire que l'attitude de la Société a vraiment
changé, qu'il y a une plus grande attention à toute une série de
problèmes. Donc les dégâts dont le Conseiller Riccarand a parlé
sont des épisodes qui remontent à une période précédente l'entrée
du Syndic dans le Conseil d'administration, après quoi le Conseil
régional, sous proposition du Gouvernement régional, a fait toute
une série d'interventions pour chercher de porter des remèdes aux
dégâts dont on parlait tout à l'heure et, à partir d'une certaine
période, heureusement, on a pu remarquer certaines attitudes.
Maintenant, il y a une attention, qu'il n'y avait pas par rapport à
ce qu'on va proposer, et à la conduction quotidienne de la Société
Val Veny.
Dans ce sens nous croyons de devoir insister dans notre
attitude, c'est-à-dire celle de permettre que les localités où il y
a des sociétés de remontée mécanique qui n'appartiennent pas
directement à la communauté puissent être représentées et donc
connaître exactement les projets et les plans des sociétés et
pouvoir dire leur opinion. Cela est tellement vrai que le Conseil
communal de Courmayeur a décidé d'acheter un certain nombre
d'actions de la Société Val Veny pour entrer dans la Société même
directement, sans être aidé par l'Administration régionale.
C'est dans ce sens que nous croyons de ne pas pouvoir accepter
la motion de M. Riccarand. Nous ajoutons encore que nous ne pouvons
pas imaginer que le rôle et les fonctions du Gouvernement régional
soient attribués à un autre organe du Conseil régional. Le
Gouvernement régional doit pouvoir faire son travail.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (N.S.):
Esistono evidentemente delle valutazioni
diverse rispetto al ruolo che, nel caso specifico, può avere il
Sindaco all'interno del Consiglio di Amministrazione. Lo scopo
della mozione, però, non è tanto quello di discutere, in questo
momento ed in questa sede, se vada bene o male questa impostazione,
quanto piuttosto quello di chiedere una cosa che, a mio avviso, non
toglie nulla alle prerogative della Giunta: visto che la Giunta
deve comunque procedere alle nuove designazioni nel Consiglio di
Amministrazione della Società Val Veny, perché i vecchi
rappresentanti della Regione sono scaduti alla fine dell'ottobre
scorso, noi chiediamo che prima si svolga una discussione unitaria
all'interno della Commissione Affari generali sui criteri e sulle
motivazioni che spingono la Giunta a fare determinate designazioni.
Non mi sembra niente di scandaloso o che possa diminuire i poteri e
le funzioni della Giunta, ma mi sembrerebbe semplicemente un modo
per coinvolgere nella discussione anche altri organi
dell'Amministrazione regionale, che evidentemente hanno una loro
funzione ed un loro ruolo e che non vogliono sostituirsi alla
Giunta, ma vogliono semplicemente essere informati e poter
discutere determinate scelte.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Anche noi non vogliamo entrare nel
merito della valutazione dell'operato del Sindaco di Courmayeur, ma
vogliamo solo sottolineare all'attenzione dell'Assessore questa
particolare situazione: buona parte delle leggi regionali dice che
è compito della Regione designare i propri rappresentanti in
qualche organismo. In alcune leggi si dice esplicitamente "la
Giunta", in altre si dice "il Consiglio" ed in altre si dice
genericamente "la Regione". Ovviamente la Giunta, sino a prova
contraria, è una componente essenziale della Regione e si adegua a
questo tipo di designazione.
Prima abbiamo votato in Consiglio i rappresentanti della Regione
nel Comitato di beneficenza, che sicuramente è molto importante e
merita l'attenzione del Consiglio, ma forse anche i programmi che
riguardano il comprensorio di Courmayeur meritano l'attenzione del
Consiglio e quindi credo che non guasterebbe nulla se una
Commissione consiliare, valutato il programma, dicesse qualcosa
anche su questa designazione, senza voler portare tutto in
Consiglio, perché il Consiglio non si può occupare di tutto.
Per questo motivo noi pensiamo che la mozione non sia così
manichea come potrebbe sembrare.
PRESIDENTE:
Se nessuno chiede la parola, pongo in
votazione la mozione in oggetto, presentata dal Consigliere
Riccarand.
ESITO DELLA VOTAZIONE
Presenti: 31
Votanti: 30
Favorevoli: 6
Contrari: 24
Astenuti: 1 (Aloisi)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK