Consiglio Regionale della Valle d'Aosta - Oggetto del Consiglio n. 420 del 25 febbraio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 420 del 25 febbraio 2004 - Resoconto
OGGETTO N. 420/XII - Realizzazione di una galleria autostradale
nella frazione Dolonne del Comune di Courmayeur.
(Interrogazione)
Interrogazione
Venuti a conoscenza delle preoccupazioni esplicitate dagli
abitanti di Dolonne, nel Comune di Courmayeur, a seguito degli
scavi in atto per la realizzazione in loco della galleria
autostradale;
Tenuto conto che tali preoccupazioni derivano dal fatto che i
brillamenti delle mine, utilizzate per i suddetti lavori, oltre a
provocare forti vibrazioni, sentite anche in piena notte,
sembrerebbero potersi collegare con la comparsa di crepe sui muri
di alcune abitazioni della frazione;
Sottolineata l'immediata presa di posizione
dell'Amministrazione Comunale che si è attivata presso la
RAV;
Sottolineato altresì che la Regione possiede quote azionarie
nella società autostradale;
I sottoscritti Consiglieri regionali
Interrogano
La Giunta regionale per sapere:
1) se è a conoscenza di tale problema;
2) se ritiene opportuno attivarsi presso la RAV al fine di
chiedere che vengano posti in essere delle azioni finalizzate da
una parte a limitare i disagi arrecati agli abitanti, in
particolare per quanto concerne le ore notturne, e nel contempo
dall'altra parte a monitorare la situazione onde evitare danni
ulteriori;
3) in caso di risposta positiva quali sono le iniziative già
intraprese o che stanno per esserlo.
F.to: Lanièce - Salzone
Président - La parole au Président de la Région, Perrin.
Perrin (UV) - Dans ce cas précis, je crois que les conseillers
seront satisfaits de la réponse que je vais leur donner même si -
et je préfère le dire tout de suite - l'Administration régionale
n'a aucun mérite à ce sujet.
En effet, à aucun moment la Région a été informée de ces
problèmes et ce parce que les habitants de Dolonne se sont adressés
directement à la RAV et à l'Administration communale de Courmayeur,
comme d'ailleurs il était juste de faire. Suite aux plaintes reçues
et aux sollicitations de la Commune de Courmayeur, la société a
aussitôt donné des ordres à la Direction des travaux et à
l'entreprise chargée de ceux-ci, afin que toutes les mesures
nécessaires soient prises rapidement dans le but de limiter au
maximum les éventuels désagréments pour les habitants de Dolonne.
En outre, dès le 9 février dernier, la RAV a donné des directives à
l'entreprise adjudicataire pour que toutes les mesures susceptibles
d'améliorer la situation soient prises et a confié la surveillance
de la zone concernée par les vibrations à une entreprise
spécialisée: les résultats des premiers relevés montrent que les
vibrations restent dans les normes. La RAV et la Commune de
Courmayeur suivent donc attentivement l'évolution de la situation,
afin de protéger la santé des habitants, mais également de
sauvegarder l'intégrité de leurs propriétés.
Président - La parole au Conseiller Lanièce.
Lanièce (SA) - Prendo atto della risposta dell'Assessore che
evidenzia che su questo tema la RAV si è attivata celermente.
Perché l'interrogazione è stata presentata? Proprio perché siamo
venuti a conoscenza di queste preoccupazioni esplicitate dagli
abitanti di Dolonne a seguito degli scavi in atto per la
realizzazione di una galleria autostradale, tenuto conto che queste
preoccupazioni derivano dal fatto che i brillamenti delle mine
avevano provocato forti vibrazioni anche in ore notturne, creando
forti disagi, tanto più che si erano formate delle crepe che
potevano essere riconducibili a questi brillamenti.
Tenuto conto che l'Amministrazione regionale ha quote azionarie
nella RAV e del fatto che si tratta di un intervento di pubblica
utilità, abbiamo ritenuto opportuno presentare l'iniziativa, per
sapere se l'Amministrazione era a conoscenza di questo e si poteva
attivare presso la RAV, pur riconoscendo all'amministrazione
comunale di Courmayeur un buon tempismo nel chiedere l'intervento
della RAV. Dalla risposta del Presidente, apprendo che la RAV ha
dato ordine di mettere in essere tutte le misure migliorative della
situazione in modo da ridurre al massimo i disagi.
Rammento comunque il fatto che una situazione del genere si era
già avuta in passato per quanto riguarda la zona di Aymavilles, in
occasione dei lavori per il costruendo tratto autostradale, e già
allora vi era stato un intervento per venire incontro ai disagi
creati. Mi sembra che allora si fosse arrivati ad una sentenza per
far sospendere i brillamenti di mine nelle ore notturne, perché in
contrasto con una normativa in vigore.
Presidente, la invito, oltre a verificare - quello che mi ha
detto - e cioè che la RAV vuole venire incontro alle esigenze degli
abitanti, e quindi ha già dato ordine di mettere in campo tutte le
misure migliorative della situazione, tenuto conto comunque - mi
sembra un fatto positivo - che è stato dato incarico ad una società
specialistica di verificare le conseguenze di questi brillamenti,
ad approfondire se esiste una normativa che prevede che non si
possono effettuare brillamenti nelle ore notturne. Questo potrebbe
essere l'ultimo problema ancora esistente, perché un conto è,
giustamente, ridurre i disagi; un altro è verificare se questi
danni alle case sono conseguenze correlate con l'effettuazione di
questi lavori e il "terzo caso" è quello di verificare se esiste
una normativa che impone di ridurre o non effettuare brillamenti di
mine nelle ore notturne. Questo a tutela degli abitanti di Dolonne
e proprio per venire incontro ai disagi che hanno esplicitato più
volte, non solo con la lettera all'amministrazione comunale, ma
anche sui giornali. L'invito che rivolgo alla Giunta regionale è
quindi quello di verificare anche questa opportunità, in modo da
risolvere una volta per tutte questi disagi, che sono stati
evidenziati a più riprese dagli abitanti di Dolonne.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK