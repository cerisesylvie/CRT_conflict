Consiglio Regionale della Valle d'Aosta - Oggetto del Consiglio n. 3029 del 19 febbraio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula
Oggetto del Consiglio n. 3029 del 19 febbraio 2003 - Resoconto
OGGETTO N. 3029/XI Rifacimento della funivia La Palud-Punta
Helbronner. (Interpellanza)
Interpellanza Richiamate le proprie precedenti iniziative circa
il "rifacimento" della funivia "La Palud/Punta Helbronner", in
Comune di Courmayeur;
Ritenuto opportuno fare il punto sullo stato della vicenda;
il sottoscritto Consigliere regionale
Interpella
l'Assessore competente per sapere:
1) se sono state presentate recentemente all'Amministrazione
regionale delle soluzioni progettuali che tengano conto delle
diverse possibilità di ubicazione della stazione di partenza e
della necessità di non sovradimensionare l'impianto;
2) in ogni caso, in quale stato è "l'iter" progettuale e quali
iniziative intende assumere l'Amministrazione per evitare che il
nuovo impianto sia incompatibile ambientalmente e irragionevole dal
punto di vista turistico ed economico.
F.to: Curtaz
Presidente
Se il Consigliere Curtaz non chiede di
intervenire, la parola all'Assessore al turismo, sport, commercio e
trasporti, Cerise.
Cerise (UV)
La nouvelle structure dirigeante
créée récemment pour suivre les projets d'importance stratégique
dans le secteur des transports est en train de rassembler tous les
éléments nécessaires, afin d'évaluer les modalités de réfection du
téléphérique La Palud/Punta Helbronner.
A ce propos deux solutions avaient été proposées: d'un côté, la
réfection du téléphérique sur la ligne actuelle; de l'autre, le
déplacement du départ du téléphérique au hameau d'Entrèves. Ce sont
des projets qui n'ont pas eu suite. Nous signalons enfin que, au
cours du mois de juillet 2001, la Commune de Courmayeur avait
demandé aux services d'infrastructures funiviaires un avis quant un
projet présenté par un cabinet technique suisse. Il a toutefois été
impossible d'arriver à un jugement définitif, compte tenu du
caractère insuffisant de l'approfondissement dudit projet.
Pour ce qui est de la deuxième question, jusqu'à aujourd'hui
aucune demande pour le renouvellement de la concession n'a été
présentée. Pour ce qui est de la procédure à suivre, il est
nécessaire que la société concessionnaire soumette un avant-projet
à l'évaluation de son impact sur l'environnement. Ensuite, un
projet d'exécution doit être présenté aux fins de la concession,
comme prévu pour les lignes de transport en commun par
téléphérique. Les différents aspects, y compris l'impact sur
l'environnement et les bonnes dimensions de la structure, du point
de vue technique, touristique et économique, et aussi
environnemental, seront donc étudiés et évalués. Là on doit faire
une considération: il ne faut pas oublier que de telles initiatives
ne peuvent être réduites uniquement à leur fonction de transport,
mais qu'elles doivent également prévoir tous les services et les
activités qui sont en mesure de répondre aux exigences du
tourisme.
Presidente
La parola al Consigliere Curtaz.
Curtaz (PVA-cU)
Non sono assolutamente soddisfatto della
risposta fornitami dall'Assessore: una risposta, che ha evaso
quelli che sono i grossi temi politici e amministrativi che stanno
dietro questa scelta. Non è soltanto una questione di domande, una
questione di esame da parte di questa nuova struttura, una
questione di verificare con la procedura del VIA quali conseguenze
avrà sull'ambiente il rifacimento della funivia La Palud-Punta
Helbronner!
Come già avevo fatto negli anni scorsi con l'Assessore che lo ha
preceduto, ho sempre cercato - inutilmente, per la verità - di
capire qual era l'orientamento dell'Amministrazione regionale su
un'opera che è strategica non solo per il Comune di Courmayeur - mi
viene quasi da sorridere pensando a quando ho sentito dire, in
quest'aula, e ripetutamente, che si sarebbero rispettate le
determinazioni del comune stesso -, non solo per i comuni dell'alta
Valle, ma per tutta la Valle d'Aosta! Credo che possiamo
comprendere benissimo tutto questo, visto l'importanza del
sito!
Attenzione, perché dietro la realizzazione di questa opera e
dietro i due progetti che sono incagliati su problemi
apparentemente tecnici - quelli della stazione di partenza, se
continuare a tenere la stazione di partenza a La Palud, oppure se
farla ad Entrèves - dicevo, dietro a queste problematiche tecniche
- che pure esistono perché, da una parte, c'è il preteso problema
della frana, dall'altra, c'è il problema della valanga, oltre ai
problemi ambientali che sarebbero enormi se si decidesse di far
partire la funivia ad Entrèves, perché significherebbe eliminare
uno dei più bei luoghi ancora ben conservati a Courmayeur, che sono
i magnifici prati ubicati a valle dell'abitato di Entrèves e
significherebbe avere un impatto visivo piuttosto consistente per
chi guardasse da Courmayeur il Monte Bianco, - dietro a questi
problemi, c'è soprattutto una diversa filosofia di carattere
economico-turistico, perché, in un caso, significa ripristinare una
funivia che ha la funzione di trasportare in alto degli
appassionati che utilizzeranno la montagna, dall'altra, c'è la
filosofia totalmente commerciale di realizzare una serie di
"businesses" collegati all'utilizzo della funivia, quindi negozi,
strutture a valle, attività alla stazione intermedia e,
soprattutto, - cosa che mi era sembrata demenziale - quella di
costruire un ristorante rotatorio in cima a Punta Helbronner! Cosa
che ci aveva fatto definire tale ipotesi come un progetto "Walt
Disney".
Secondo me, rispetto a questi due scenari, che sono antitetici
anche rispetto all'etica dell'utilizzo della montagna, credo che
l'Amministrazione regionale debba esprimere una propria posizione.
Mi auguro che sia la posizione di chi dice che la montagna va
vissuta, ma va utilizzata dagli alpinisti a quelle quote: stiamo
parlando di una funivia che arriva appena sotto i 4000 metri, che
va pertanto utilizzata da chi usufruisce della montagna in un certo
modo; non può diventare una funivia che viene utilizzata dal
turista occasionale, che va a farsi il giretto, o il pranzo, o, non
so cosa, a 4000 metri, senza neppure uscire dai locali e mettere
piede sulla neve! Non mi sembra questo un modello turistico
compatibile con l'economia della nostra regione, ma soprattutto con
quella zona, che è una zona di particolare importanza
ambientale.
Su questo tema ritorneremo; se, come temo - perché vi sono
segnali in questo senso, nonostante le risposte notarili da parte
della Giunta - ci si indirizzerà verso la costruzione di una nuova
funivia con partenza ad Entrèves e con tutti i "businesses"
collegati, da parte nostra vi sarà un'opposizione durissima in
tutte le sedi possibili!
Presidente
La seduta è sospesa, riprenderà nel pomeriggio
alle ore 16.
La seduta è tolta.
La seduta termina alle ore 12,50.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK