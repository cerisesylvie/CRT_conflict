Consiglio Regionale della Valle d'Aosta - Oggetto del Consiglio n. 635 del 24 giugno 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 635 del 24 giugno 2009 - Resoconto
OBJET N° 635/XIII - Communications du Président du Conseil
régional.
Président
- Collègues, avant d'ouvrir la discussion
générale, je vous annonce que le groupe de la Fédération
Autonomiste prendra place entre le groupe de Il Popolo della
Libertà et celui de la Stella Alpina.
La parole au Conseiller Louvin.
Louvin (VdAV-R)
- Grazie, Presidente. Di solito le
"trasmigrazioni" nell'aula consiliare hanno qualche modesto
significato anche di natura politica. Noi abbiamo appreso poco fa
non dalle sue parole, ma da quelle del giornalista del telegiornale
di un trasferimento, un piccolo trasloco avvenuto in quest'aula
consiliare; insomma, è consuetudine che se ne dia conto, se non è
per motivi strettamente personali e di rapporto con la vicinanza,
credo che il collega Bertin non sia mai mancato di cortesia nei
confronti del collega La Torre, ma questo spostamento così
repentino e così a distanza ci fa forse presagire un atteggiamento,
un comportamento politico di natura diversa e, magari, anche di
qualche legame affettivo, qualche "corrispondenza di amorosi sensi"
con l'altra parte dell'emiciclo rispetto a quella nella quale era
posizionato.
Non vogliamo essere di quelli che cavano le parole di bocca,
tanto più che il collega La Torre è persona estremamente loquace,
dal punto di vista delle relazioni nulla gli manca, ma saremmo
felici di poter condividere, come conoscenza in quest'aula
consiliare, i motivi per i quali adesso, di colpo, in questa
seduta, proprio all'indomani del confronto elettorale nel quale c'è
stato anche un fattore molto significativo di avvicinamento fra
l'Union Valdôtaine, le forze della maggioranza e le forze del
centro-destra, questa transumanza ha luogo. Mi permetto
semplicemente di chiederlo, se lo si ritiene, trattandosi di
questione come sempre, in quest'aula, accompagnata da un minimo di
confronto, di valutazione da parte delle forze politiche, se questi
fenomeni hanno una spiegazione di natura politica, che siano
possibilmente esplicitati all'interno di quest'aula e non solo per
via di telegiornale. Grazie, Presidente.
Président
- La parole au Conseiller La Torre.
La Torre (FA)
- Colgo l'invito del Presidente, cercherò
di essere breve.
Ringrazio intanto il Consigliere Louvin, che ha notato, e quindi
mi fa piacere che in qualche modo qualcuno se ne sia accorto, non
solo la stampa. Assolutamente saluto Bertin e Maquignaz, con loro
credo che ci sia stato un rapporto più che positivo, quindi non me
abbiano se in qualche modo io mi sono allontanato da lì per
spostarmi da questa parte dell'emiciclo.
Credo semplicemente che il ruolo che mi compete che è quello di
Capogruppo e di Consigliere regionale, di Segretario del mio
movimento, sia un ruolo che mi debba vedere anche all'interno di
quest'aula - consentitemi - protagonista di quello che può essere
anche un dialogo, perché no? un dialogo che si è avviato, un
dialogo che non vuole sottolineare assolutamente un avvicinamento
alla destra, così come non vuole neanche sottolineare un isolamento
dalla sinistra, perché le due cose sennò andrebbero di pari passo.
D'altronde la sinistra opera in una direzione che forse a volte è
difficile ben capire; io penso invece che sia necessario oggi
essere chiari e quando si parla di "un dialogo", un dialogo va
alimentato anche nei fatti, anche con un lavoro amministrativo che
continua e mi vedrà continuare ad operare all'interno delle forze
regionaliste autonomiste, dalle quali assolutamente continuo anche
in termini fisici ad essere... come dire... "espansione", e poter
dialogare anche con il Capogruppo del PdL con cui non nascondo di
avere sicuramente simpatia, come è già emerso - credo - in altre
mie posizioni.
Credo che non ci sia assolutamente niente di male, sia un
qualcosa di chiaro, come ho detto, molto semplice, che
assolutamente mi vedeva in qualche modo un po' condizionato in quel
ruolo un po' marginale, consentitemelo; ritengo di avere una
competenza politica che è necessario che in qualche modo possa
essere messa a servizio del Consiglio e anche di un progetto che
stiamo cercando di portare avanti. In questo senso mi sono
trasferito, quindi senza togliere niente agli amici Maquignaz e
Bertin, con cui mantengo e manterrò un ottimo rapporto.
Président
- La parole au Conseiller Louvin.
Louvin (VdAV-R)
- Ringrazio il collega La Torre. Ci sono
dei gesti nella politica che hanno un significato, e questo lo ha;
per noi andava sottolineato, non enfatizzato, perché non abbiamo
l'abitudine di alzare i toni sulle questioni di questa natura, ma
ci preme sottolineare come, contrariamente all'interpretazione che
noi abbiamo dato delle recenti elezioni europee e il segnale
fortemente negativo che ha dato - a nostro modo di vedere -
l'elettorato rispetto allo spostamento a destra delle forze della
maggioranza, ci sia una prosecuzione per altra via di questo
dialogo, per altro intermediario di questo dialogo.
Prendiamo atto di questo ruolo di pontiere e di pioniere che sta
svolgendo il collega La Torre, peraltro non nuovo a quella sponda,
perché mi pare di ricordare che in qualche modo ci sia stato fin
dagli albori di Forza Italia in Valle d'Aosta una sua presenza e un
suo ruolo attivo e quindi era anche possibile e comprensibile che
ci fossero dei
retours de flamme
. Ecco, a noi sembrava
questo, sembra questo un fatto da sottolineare, un fatto che ha una
sua rilevanza politica che va nella direzione opposta rispetto al
nostro auspicio invece di vedersi rafforzare nel fronte autonomista
delle sensibilità che siano più marcatamente orientate a favore di
una collaborazione e di un dialogo con il fronte progressista.
Questo era il nostro pensiero, questa era la sottolineatura che
volevamo fare in questa circostanza, naturalmente ben felici
comunque di avere, anche se dall'altra parte dell'emiciclo, un
dialogo; anche questo lo è, naturalmente, non dello stesso
significato e non dello stesso senso, ma comunque un dialogo con il
collega La Torre e con tutti gli altri colleghi dell'Assemblea.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK