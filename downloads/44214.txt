Consiglio Regionale della Valle d'Aosta - Oggetto del Consiglio n. 1276 del 10 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1276 del 10 febbraio 2022 - Resoconto
OGGETTO N. 1276/XVI - Reiezione di mozione: "Impegno a
programmare l'attività di promozione della 15° tappa del Giro
d'Italia 2022 in Valle d'Aosta attraverso il coinvolgimento di
tutte le località interessate".
Bertin (Presidente) -
Riprendiamo. Siamo al punto n. 51,
iniziamo con le mozioni. Per l'illustrazione della mozione, ha
chiesto la parola il consigliere Brunod, ne ha facoltà.
Brunod (LEGA VDA) -
In data 6 dicembre 2021 è stata
approvata la delibera di Giunta regionale n. 1625 avente come
oggetto l'approvazione di attività di comunicazione pubblicitaria a
sostegno dell'immagine dell'offerta turistica della Valle d'Aosta
per l'anno 2022 ai sensi della legge regionale n. 6/2001.
Considerato che tale delibera prevede per l'anno 2022 una spesa
complessiva di 1 milione e 300 mila da destinare a una serie di
azioni pubblicitarie finalizzate a promuovere l'immagine e
l'offerta turistica della Valle d'Aosta in Italia e all'estero
ricorrendo a diversi mezzi di comunicazione tra cui periodici
cartacei e digitali, emittenti radio e televisive, siti
web
,
social
,
network
, affissioni e circuiti di
distribuzione cinematografica da selezionare in relazione ai
prodotti turistici offerti ai corrispondenti segmenti di mercato
identificati come obiettivo della comunicazione, rileviamo che nel
testo della delibera l'Assessore competente riferisce che le azioni
comprenderanno sia inserzioni pubblicitarie, sia articoli e servizi
redazionali a pagamento sui temi di interesse turistico che
illustreranno i diversi prodotti di turismo
outdoor
,
culturale, enogastronomico offerti sul territorio regionale e i
principali eventi che saranno programmati in Valle d'Aosta nel
corso dell'anno 2022. In data 8 gennaio 2022 il settimanale "La
Vallée Notizie" ha pubblicato un articolo dal titolo: "Nuova
campagna promozionale per l'offerta turistica valdostana, impegnati
1,3 milioni di euro, l'Assessore regionale al turismo riferisce: le
risorse prenotate sono indispensabili per proseguire le attività di
promozione dell'immagine dell'offerta turistica della Valle d'Aosta
invernale ed estiva in tutte le sue declinazioni: attività
outdoor
, cultura, eventi musicali, sportivi,
enogastronomia".
Tenuto conto che nel mese di novembre 2021, e più precisamente
in data mercoledì 10 novembre 2021, è arrivata l'ufficialità del
ritorno in Valle d'Aosta di una tappa del "Giro d'Italia 2022",
tappa che si svolgerà domenica 22 maggio e avrà come sede di
partenza Rivarolo Canavese e come località di arrivo Cogne, con una
distanza di 177 chilometri e 4.030 metri di dislivello, un arrivo
non casuale quello di Cogne in quanto nel 2022 si celebreranno i
cento anni del Parco Nazionale Gran Paradiso, evidenziamo in modo
particolare che l'Amministrazione comunale di Cogne, a partire
dalla comunicazione ufficiale dell'arrivo della tappa del "Giro
d'Italia" si è subito attivata nella promozione di questo grande
evento attraverso i propri canali di promozione istituzionali e
altre iniziative.
In merito a queste ultime affermazioni, ci tenevo a fare un po'
un riassunto anche proprio dei vari
post
e la comunicazione
che il Comune di Cogne sui propri canali istituzionali ha voluto
mettere molto bene in risalto, quindi nella data del 10 novembre,
come ho detto il giorno dell'ufficializzazione dell'arrivo della
tappa, ha pubblicato un post sulla sua pagina, cioè dopo
trentasette anni Cogne tornerà a ospitare una tappa. Dopodiché
abbiamo in data 28 dicembre 2021 un altro post in merito alla
presenza sul territorio di Cogne del trofeo che conquisterà il
vincitore del "Giro d'Italia". In data 29 dicembre un'altra
pubblicazione in merito comunque all'immagine che vi è stata a
Cogne della presenza di questo trofeo durante tutto quel periodo
delle festività.  Poi in data 3 gennaio e in data 13 gennaio
altre comunicazioni sempre sulla pagina ufficiale, il 20 gennaio si
ricorda Bernard Hinault nella tappa del 1985. Dopodiché in data 27
gennaio c'è stata anche la pubblicazione proprio
dall'organizzazione del "Giro d'Italia" di un post in merito a una
giornata di promozione sull'evento "Giro d'Italia" per quanto
riguarda tutte le tappe sede di partenza e arrivo che sono state
illuminate di rosa dove anche il Comune di Cogne ha ripreso questa
comunicazione sulle pagine istituzionali. Sarà un caso ma in data
28 gennaio, che corrisponde al giorno della presentazione delle
iniziative, è stato pubblicato l'unico post sulla pagina
istituzionale della Regione Valle d'Aosta che riprende il post
dell'organizzazione del "Giro d'Italia". Quello che noi mettiamo in
risalto è che la pagina istituzionale e promozionale a livello
turistico della Regione Valle d'Aosta, fino alla data del 28
gennaio, non ha pubblicato nessun
post
in merito a questo
grandissimo evento, questa grandissima vetrina per la nostra
Regione, poi in data 3 febbraio e 10 febbraio sempre il Comune di
Cogne ha proseguito con altri post in merito alla campagna
promozionale. Rileviamo che sui canali
social
istituzionali
della Regione non ci sia stato alcun post promozionale dedicato
nell'arco di tempo trascorso dal giorno dell'ufficializzazione
della tappa del "Giro d'Italia" ad oggi.
"Considerando che il "Giro d'Italia" è un evento sportivo avente
una grande visibilità a livello mondiale e quindi la presenza di
tale manifestazione merita fortemente che sin da ora venga portata
avanti da parte dell'Assessorato competente un'attività di
promozione e comunicazione anche attraverso i canali social
istituzionali della Regione Valle d'Aosta, il Consiglio regionale
impegna l'Assessore competente a portare avanti, sin da ora, una
costante e programmata attività di promozione e comunicazione in
merito all'arrivo della tappa n. 15 del "Giro d'Italia 2022" in
Valle d'Aosta anche sensibilizzando e coinvolgendo attivamente,
oltre al Comune di Cogne - che sta già facendo benissimo questo
lavoro -, anche tutte le altre località coinvolte dal passaggio
della tappa - abbiamo guardato e sono ventuno comuni coinvolti -
con l'obiettivo di promuovere al meglio l'immagine delle numerose
peculiarità del territorio valdostano sfruttando la visibilità
mondiale e le grandi potenzialità offerte dalla presenza del "Giro
d'Italia"".
Presidente -
Apriamo la discussione generale. Se qualcuno
vuole intervenire in discussione generale, si prenoti. Non vedo
prenotazioni in discussione generale, pertanto la chiudo. Per la
replica, ha chiesto la parola l'assessore Jean-Pierre
Guichardaz, ne ha facoltà.
Guichardaz J. (PF-PD) -
Intanto la ringrazio per aver
portato
à la une
come si dice e ricordato questo
importantissimo evento che fa parte di una strategia anche di
rilancio dei grandi eventi
post
pandemici e post pandemia
nel campo sportivo, sia con finalità di promozione proprio dello
sport, perché non dimentichiamo che gli eventi sportivi hanno la
duplice finalità di promuovere lo sport come attività finalizzata
al benessere della persona, ma anche come promozione del
territorio. Grazie anche per aver riconosciuto comunque
l'importanza promozionale di questo evento che abbiamo riportato in
Valle d'Aosta anche a seguito di un'interlocuzione importante con
gli organizzatori, un evento al quale verrà affiancato anche il
"Giro-E", non voglio dimenticare anche questo nuovo
format
e
questa novità che è estremamente spettacolare e se voi vedete il
sito del "Giro d'Italia", tra l'altro, non esiste ancora la
definizione esatta del percorso e della tappa, ma sarà una tappa
ovviamente più corta, come lei ben sa, consigliere Brunod, ma che
avverrà parallelamente con la tappa del "Giro d'Italia" e presto
verrà svelato anche il percorso definitivo. Il motivo per cui fino
ad ora non si sono coinvolti ancora i comuni toccati dal percorso
del "Giro d'Italia", ma vi sono già state delle interlocuzioni, è
legato al fatto che il percorso definitivo recentemente ha subito
delle variazioni e delle rettifiche sulla base di valutazione degli
organizzatori, una settimana fa, per esempio, gli organizzatori, a
seguito di alcuni sopralluoghi, hanno leggermente modificato
escludendo un Comune e inserendone un altro per questioni sia
altimetriche che di distanza, che, immagino, di sicurezza. Il fatto
di non avere da un punto di vista della Regione cominciato
un'interlocuzione... che non dimentichiamoci, non è solo
un'interlocuzione finalizzata alla promozione del territorio ma
anche legata all'organizzazione, alla logistica della tappa, tra
l'altro, un'interlocuzione necessaria che è sempre stata fatta,
quindi non è una novità e non sarà una novità di questa
legislatura, ma è sempre stata fatta perché i Comuni interessati al
tracciato e al percorso devono raccordarsi tra di loro e con le
autorità di Prefettura e di pubblica sicurezza ovviamente, come lei
ben sa, per incasellare tutte le necessità che un evento di questo
genere richiede.
Il comune di Cogne è all'interno del percorso, oltre che il
comune di arrivo, lei ha citato anche parallelamente questo punto
di interesse che è legato anche all'Anniversario del centesimo anno
del Parco del Gran Paradiso, è il luogo focale in qualche modo
della tappa ed è quello per cui vi è la certezza ovviamente della
destinazione. Il Comune di Cogne ha intrapreso un'azione di
promozione in accordo con la Regione e il percorso anche
promozionale è la prima fase di una strategia di promozione. Se lei
vede, domenica, per esempio, in occasione della "Marcia Gran
Paradiso", sono state esposte per la prima volta delle vele lungo
il percorso che dal ponte di Cogne porta direttamente alla piazza,
vele che, tra l'altro, sono state sostituite in questi giorni con
delle vele temporanee riportanti anche il logo della Valle d'Aosta,
quindi sono state ricreate, ricostruite e riallestite. Il Comune di
Cogne ha raccordato, così come la manifestazione, per esempio,
dell'illuminazione, eccetera, si sta raccordando oramai da tempo
con l'Amministrazione regionale, la quale ha un piano di
promozione, un piano media di cosiddetto "avvicinamento" che è già
stato strutturato e che verrà messo in atto e implementato con
l'obiettivo di promuovere l'evento, ma anche di promuovere la marca
"Valle d'Aosta" nella sua generalità, perché, essendo un evento che
ovviamente tocca, come lei ha accennato, un territorio limitato e
un numero limitato di comuni, l'obiettivo che la Regione si pone
non è quello di fare una promozione specifica sul singolo comune ma
di fare una promozione sul marchio "Valle d'Aosta" che trae da
questo investimento e dovrà trarre anche un
élan
promozionale e di rilancio. Questo per dire che abbiamo molto ben
presente. Approfitto per ringraziare le strutture perché, oltre che
su questo evento, stanno lavorando su tantissime altre iniziative,
stanno concentrando le loro energie, perché finalmente anche in
virtù di un finanziamento che ritengo adeguato, quest'anno è un
finanziamento che è stabilizzato e si è stabilizzato in fase di
bilancio, sono riuscite e stanno producendo un piano
media
e
promozionale che si articolerà nel corso dell'anno ed è un piano
concatenato e che ha una precisa strategia promozionale del
territorio del marchio "Valle d'Aosta".
La volevo tranquillizzare rispetto sia al coinvolgimento dei
territori, sia rispetto alla strategia di comunicazione che io
ritengo - ma io non ho le specifiche competenze - con l'ausilio di
RCS, dell'organizzazione la quale nel pacchetto prevede anche tutta
una serie di azioni promozionali, stiamo strutturando un piano che,
quando poi verrà esplicitato attraverso le varie iniziative, credo
sarà sicuramente di gradimento spero dei Valdostani tutti e non
solo dei territori e credo anche suo immagino. Per dire che la
mozione ovviamente è sostanzialmente inutile, serve sicuramente a
mettere un
focus
su un evento e io la ringrazio perché ha
ricordato in Consiglio regionale che il 22 di maggio si terrà
quest'importantissima gara fondamentale, le chiedo davvero di
ritirare la mozione, in caso diverso noi ci asteniamo.
Presidente -
Ha chiesto la parola il consigliere Brunod,
ne ha facoltà.
Brunod (LEGA VDA) -
Ho ascoltato molto attentamente la
sua risposta in merito a questo grande evento. Sicuramente noi
abbiamo fatto diverse iniziative per cercare di stimolare ad avere
di nuovo contatti e portare questa grande manifestazione sul nostro
territorio e ci siamo riusciti, ma ovviamente non finisce lì,
quello non è sicuramente l'obiettivo. La mozione va in quella
direzione, che dalla data dell'ufficialità ad oggi, proprio come
promozione a livello di Valle d'Aosta, sui canali
social
,
come abbiamo evidenziato, non c'è stato nessun
post
. Il
discorso di un Comune in più e un Comune in meno sul percorso,
secondo me, non giustifica tanto la risposta che ci ha dato oggi a
fronte di non esserci mai stato nessun post sulla pagina lovevda
della Regione rispetto al Comune di Cogne come abbiamo ben
evidenziato. Noi la invitiamo di nuovo a riflettere su quello che
ha appena detto e sui ragionamenti che ha fatto, che sono stati
molto contorti e poco chiari in merito a diverse affermazioni che
ha rilasciato, in quanto ci sono degli aspetti che si potevano
benissimo in tutti questi mesi mettere in evidenza. Faccio un
esempio: c'è stato il cambio di data sulla Fiera di Sant'Orso,
guardando la pagina turistica lovevda, si è visto che a fine
gennaio è stato pubblicato un post con le nuove date del 2 e 3
aprile, non è stato fatto un post perché la settimana dopo c'era la
Fiera di Sant'Orso! Com'è stata fatta su quel campo lì un'ottima
comunicazione per informare tutta la clientela su un grande evento,
quindi parallelamente la stessa cosa si poteva fare e noi crediamo
che andava fatta per quanto riguarda il "Giro della Valle d'Aosta".
Abbiamo detto che ci sono più di venti Comuni coinvolti, lei ha
detto che ce ne è uno in meno, è cambiato in sostanza un Comune,
quindi anche qua non giustifica il fatto che non si poteva già
partire con il coinvolgimento di tutti gli altri Comuni, anche
perché sappiamo che una vetrina così grande non è finalizzata solo
a promuovere per quel giorno lì, per quell'evento lì solo l'aspetto
sportivo. Sul sito lovevda ci sono delle sezioni dove parla di
itinerari, cicloturismo, MTB e quant'altro, come ha detto anche
lei, il "Giro-E" ma sono tutte cose che gli addetti ai lavori sanno
bene che cosa sono, ma qui merita veramente portare nelle case di
tutti gli appassionati e tutti i potenziali che possono avvicinarsi
a questo mondo tale informazione.
Come ha detto anche lei, è un evento che merita di essere
valorizzato e promosso a 360 gradi toccando gli aspetti sportivi,
l'enogastronomia, la cultura e tutti gli itinerari sotto le diverse
specialità che la nostra Valle d'Aosta può offrire e ovviamente nei
mesi precedenti. Il nostro invito nella mozione quindi andava in
questa direzione. Iniziamo a lavorare adesso a parlare di "Giro
d'Italia" e di tutto quello che ruota attorno, in modo tale da
sfruttare al meglio su tutto l'anno e per tutta la Regione questa
grande potenzialità. Non è una critica ma è un modo propositivo per
ottenere il miglior risultato grazie alla presenza di questo grande
evento.
Noi le chiediamo veramente di riprendere in considerazione
questa mozione, che non ha nulla di che ma di attivarsi - qua c'era
scritto fin d'ora, quindi vuol dire già da quindici giorni fa,
perché è stata presentata due settimane fa - in questa direzione,
non solamente per certi aspetti ma a 360 gradi un impegno totale.
Sicuramente siamo convinti anche noi che le strutture lavoreranno
bene e le ringraziamo molto per la loro attività, però si può
partire fin da subito come viene fatto su tanti altri settori.
Questa era la nostra indicazione e quindi non crediamo sia inutile
questa mozione.
Presidente -
Ci sono altri interventi? Ha chiesto la
parola il consigliere Restano per dichiarazione di voto.
Restano (GM) -
Dichiarazione di voto per puntualizzare
alcuni aspetti perché mi sembra corretto farlo. Sicuramente i
colleghi della Lega hanno lavorato per sottolineare l'importanza di
una tappa del "Giro d'Italia" in Valle d'Aosta, va puntualizzato
che non è la prima tappa del "Giro d'Italia" che la Valle d'Aosta
organizza. Forse, se vogliamo fare un appunto su questo,
bisognerebbe organizzare con una certa periodicità, quindi
programmare forse di farla tutti gli anni o un anno sì e un anno
no, però un impegno da parte delle varie Amministrazioni che si
sono succedute, compresa quella leghista di cui ho fatto parte, c'è
sempre stato al di là del colore delle maggioranze che si sono
alternate. Non è sicuramente inutile questa mozione perché ci dà
l'opportunità di parlare dell'attività promozionale in Valle
d'Aosta, però mi permetto di dire che forse oggi questo non è il
contesto corretto dove parlare di promozione della Valle d'Aosta,
ma è una cosa molto complessa e articolata. Sicuramente si potevano
fare dei
post
in più, sicuramente un Comune ha un'attività
più snella, più rapida, ma promuove anche un altro territorio che
non è quello di un'intera regione. Forse manca oggi un
interlocutore che sono quelli degli uffici preposti alla promozione
che hanno, come ha ben detto l'Assessore, in corso delle attività
che potrebbero anche illustrarci e potrebbero darci delle
indicazioni in tal senso. Credo che si possa fare in maniera
diversa, si possa sicuramente fare di più, probabilmente si può
fare anche meglio ma non è oggi con il voto di una mozione che
risolviamo il problema. Dobbiamo guardare più avanti e, nel caso
specifico per il "Giro d'Italia", convengo con il collega che ha
parlato, potremo promuovere tutti i percorsi alpini della nostra
Regione partendo dalla loro tracciatura. Questa è una riflessione
che dobbiamo fare per il futuro e non lo facciamo attraverso una
campagna sui
social media
ma lo facciamo attraverso degli
indirizzi che possiamo dare come Consiglio, che può dare la Giunta,
che dobbiamo dare a chi lavora per noi.
Noi ci asterremo, confermo l'astensione, ma con l'impegno,
colleghi, di riflettere sull'importanza che ha questo Giro e su
quello che noi possiamo trarre che non è solo una campagna sui post
ma deve essere molto, molto di più.
Presidente -
Per dichiarazione di voto? Non vedo
prenotazioni. Metto in votazione la mozione. La votazione è
aperta.
Appello nominale del Consigliere presente in remoto sulla
piattaforma zoom.
Manfrin (LEGA VDA) -
Favorevole.
La votazione è chiusa.
Presenti: 34
Votanti: 15
Favorevoli: 15
Astenuti: 19 (Barmasse, Bertin, Bertschy, Caveri, Chatrian,
Cretier, Grosjacques, Jean-Pierre Guichardaz, Jordan, Lavevaz,
Malacrinò, Marguerettaz, Marquis, Marzi, Padovani, Restano,
Rosaire, Sapinet, Testolin)
La mozione non è approvata.
Comunico che sono pervenute alla Presidenza sette risoluzioni.
Si è prenotato il consigliere Marguerettaz.
Marguerettaz (UV) -
Chiederei la convocazione di una
Capigruppo per l'organizzazione dei lavori.
Presidente -
Ha chiesto la parola il consigliere
Aggravi.
Aggravi (LEGA VDA) -
Soltanto per ottimizzare i tempi,
per annunciare dopo la Capigruppo, quindi in coda, la richiesta di
una sospensione per una riunione dei gruppi di minoranza.
Presidente -
Organizziamo adesso una Conferenza dei
Capigruppo nell'aula adiacente. Il Consiglio è sospeso.
La seduta è sospesa dalle ore 11:51 alle ore 12:38.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK