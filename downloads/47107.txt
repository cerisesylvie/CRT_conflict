Consiglio Regionale della Valle d'Aosta - Oggetto del Consiglio n. 3410 del 20 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
ORDINE PUBBLICO - FORZE ARMATE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3410 del 20 marzo 2024 - Resoconto
OGGETTO N. 3410/XVI - Interrogazione a risposta immediata:
"Analisi dei dati relativi ai primi due mesi del 2024 riguardanti
segnalazioni per maltrattamenti in famiglia".
Bertin (Presidente) -
Punto n. 5.03. Ha chiesto la parola
la consigliera Minelli, ne ha facoltà.
Minelli (PCP) -
Lunedì mattina sono apparsi sugli organi
di stampa i dati relativi a segnalazioni per maltrattamenti in
famiglia nei primi due mesi del 2024 in Valle d'Aosta, si parla di
ben 26 segnalazioni a fronte delle 93 dell'intero anno 2023. Se
questo
trend
fosse confermato, e speriamo di no, nel 2024 si
arriverebbe a 150 segnalazioni. Da una parte questo dato può essere
interpretato come una maggiore consapevolezza delle violenze a cui
le vittime sono sottoposte che le spinge a denunciare delle
situazioni, spesso nel tempo rimaste sommerse, ma dall'altra è
sicuramente preoccupante, perché porta alla luce una realtà su cui
bisogna intervenire a tutti i livelli.
Più volte in Consiglio e in Commissione si è parlato di violenza
in famiglia e di violenza di genere, sono anche state messe in
discussione iniziative di associazioni, di scuole, alcune azioni
del piano contro la violenza di genere indirizzate soprattutto alla
prevenzione di un fenomeno che talvolta si tende a minimizzare o
banalizzare. Parrebbe addirittura, ad ascoltare certe
argomentazioni, che sia in atto una tendenza a gonfiare i dati in
nome di una presunta crociata contro il genere maschile, mentre, a
nostro avviso, c'è piuttosto ancora molto sommerso qui come
altrove.
Chiediamo dunque di conoscere le risultanze delle analisi dei
dati relativi ai primi due mesi del 2024 e, in particolare, quante
segnalazioni provengono da donne, quante da uomini e la loro
tipologia.
Presidente -
Risponde l'assessore Marzi.
Marzi (SA) -
Come segnalato in altre iniziative e come,
tra l'altro, trattato anche durante il confronto in V Commissione
sullo stato avanzamento lavori del piano della salute e del
benessere sociale 2022/2025, la raccolta dei dati rispetto ai
maltrattamenti in famiglia è complesso in quanto gli enti
segnalanti sono plurimi, cioè le Forze dell'ordine, il Centro donne
contro la violenza, il Pronto Soccorso, il numero antiviolenza e
stalking
1522. Pertanto, proprio per tale motivo, i dati
citati nelle vostre premesse, riportati da organi di stampa,
possono non corrispondere ai dati che seguiranno perché essi sono
stati forniti - i dati che seguiranno - solo dal Pronto Soccorso
dell'Ospedale Parini. Specifichiamo inoltre che i dati relativi ai
reati accertati per maltrattamenti in famiglia sono gestiti dalla
Procura della Repubblica presso il Tribunale ordinario. Per
chiedere tali dati, è necessario inviare una richiesta formale a
cui seguirà da parte del Tribunale la conseguente valutazione per
l'eventuale rilascio degli stessi.
I dati di violenza domestica comunicati dall'Azienda USL,
rilevati in base agli accessi al Pronto Soccorso dal 1° gennaio al
20 febbraio 2024 sono tredici, nove donne vittime di maltrattamenti
in famiglia, un uomo vittima di maltrattamento domestico, una donna
vittima di aggressione in strada, due minori vittime di
maltrattamento domestico.
Riguardo all'effettiva completezza di tali dati, l'Azienda
evidenzia il breve tempo disponibile per l'elaborazione degli
stessi. Tutti i casi in esame sono stati trattati dal Nucleo
psicologico dell'emergenza e sono stati refertati all'Autorità
giudiziaria. Per completezza ricordiamo che non è possibile
quantificare il numero di denunce formalizzate alle Forze
dell'ordine partendo dal numero delle segnalazioni emerse in Pronto
Soccorso. I delicati dati infatti non sono raffrontabili in quanto
coperti da
privacy
o segreto istruttorio e pertanto non
possono essere resi noti al di fuori dell'ambito in cui gli stessi
vengono trattati. A questo si aggiunge il fatto che la violenza non
è solo fisica ma anche emotiva e psicologica soprattutto nei casi
più prolungati, quindi non sempre una denuncia si traduce in un
accesso al Pronto Soccorso, così come non tutti gli accessi al
Pronto Soccorso si tramutano in denunce.
Presidente -
Per la replica, la parola alla consigliera
Minelli.
Minelli (PCP) -
Grazie Assessore. Avevamo ascoltato in
Commissione quello che era stato detto, la domanda era più
specifica e riguardava queste ventisei segnalazioni per capire se
ci fosse qualche informazione in più. Quello che emerge in ogni
caso è che sui maltrattamenti - ed erano segnalazioni in generale
così definite - ben nove sono questioni che riguardano delle donne,
una un uomo e poi ci sono un'aggressione in strada che, se ho
capito bene, è di nuovo a una persona di genere femminile e due
maltrattamenti a minori e non ho capito di chi si trattasse in
realtà.
Io credo che questo fenomeno, come era immaginabile, sia un
fenomeno che purtroppo coinvolge soprattutto le donne e questi
dati, purché parziali, lo confermano, però mi sembra che la realtà
sia questa, anche se talvolta si tende a minimizzarla o anche un
po' forse a manipolarla.
In Commissione ci è stato detto - prendo solo trenta secondi -
che si sta lavorando alla revisione della legge regionale, pensando
a un testo unico che metta insieme anche le discriminazioni di
genere in senso più lato, noi continuiamo a ritenere che non abbia
senso mescolare le due cose, però su quest'argomento cercheremo di
essere molto attenti e vigili e speriamo che prima o poi ci sia un
confronto in Commissione sull'intera questione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK