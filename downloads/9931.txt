Consiglio Regionale della Valle d'Aosta - Oggetto del Consiglio n. 2772 del 20 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2772 del 20 novembre 1991 - Resoconto
OGGETTO N. 2772/IX Disegno di legge: "Rifinanziamento per
l'anno 1991 della legge regionale 7 agosto 1986, n. 42, concernente
incentivi per la realizzazione di impianti d'innevamento
artificiale".
Presidente
Ha chiesto di parlare il relatore,
Consigliere Trione, ne ha facoltà.
Trione (DC) La legge regionale n. 42 del 7 agosto 1986,
attraverso la concessione di incentivi per la realizzazione di
impianti di innevamento artificiale, ha la finalità di consentire
la pratica dello sci, anche in assenza o carenza di precipitazioni
nevose.
E' appena il caso di sottolineare i rilevanti effetti economici
con-nessi al regolare svolgimento della stagione invernale nella
nostra regione.
Gli interventi contributivi definiti dalla legge 42/86 possono
essere concessi in conto capitale fino al 70 percento della spesa
documentata e relativa agli investimenti necessari. Gli stessi sono
cumulabili con altri interventi di tipo creditizio fino alla
concorrenza della spesa totale riconosciuta.
Il disegno di legge in esame si propone di integrare il già
previsto finanziamento di 6150 milioni di lire per l'anno in corso,
con ulteriori 1700 milioni di lire.
L'integrazione si rende necessaria, in particolare, per il
finanziamento contributivo concernente i nuovi impianti di
innevamento di Ayas, in zona Crest e di Chamois ed il potenziamento
degli impianti di innevamento di Champorcher e della pista di fondo
di Cogne ... anche se poi la pista di fondo di Cogne, adesso che mi
sorge il dubbio, è stata tolta.
L'emendamento prevede di aggiungere, dopo il comma 4
dell'articolo1, il seguente comma:
"5. In deroga all'articolo 44. comma 5 della legge regionale
27 dicembre I989, n. 90. sono autorizzate le variazioni di bilancio
indicate all'articolo 2".
Presidente
E' aperta la discussione generale. Ha
chiesto di parlare il Consigliere Riccarand, ne ha facoltà.
Riccarand (VA)
Qui il fondo globale che viene
saccheggiato è un altro, non si tratta più dell'Ostello della
Gioventù, ma si tratta di due fondi globali; il principale riguarda
il famoso auditorium e centro polivalente, un altro fiore
all'occhiello dei fondi globali del bilancio di previsione che
viene cancellato a favore degli impianti di innevamento
artificiale.
E' pur vero, Assessore, che i fondi globali sono espressione
della volontà politica, però il bilancio non è solo un manifesto
politico, è un documento contabile, quindi c'è da aspettarsi che
quando viene inserita una previsione di spesa in un fondo globale,
è perché ci sono ragionevoli motivi per cui si pensa che nel corso
dell'anno questi fondi verranno utilizzati, altrimenti non ha senso
inserire i fondi globali.
Il dato che ho rimarcato oggi, ma non solo oggi, in quanto
questo è un rilievo che dal mese di luglio sto facendo, è che tutti
i fondi globali qualificanti sul piano ambientale, sul piano
sociale e sul piano culturale, sono rimasti cancellati dai
successivi provvedimenti. Quindi erano stati inseriti soltanto per
una operazione di facciata e poi, alla resa dei conti, quando
andiamo a verificare quello che è stato fatto, vediamo che tutte
queste scelte qualificanti sono state stralciate.
Ho ricevuto il bilancio di previsione per il 1992 e non l'ho
ancora analizzato, ma sono curioso di vedere se avete rimesso lo
stesso elenco, di cui poi magari fra un anno ci troveremo qui a
constatare un ulteriore intervento di cancellazione.
In questo caso si tratta di un intervento che sappiamo è
estremamente richiesto nella città di Aosta, dispiace che sia stato
cancellato e che non sia stato fatto quest'anno nessun passo avanti
in questa direzione.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
J'avais déjà posé la question au
moment de la présentation de ce projet de loi en commission pour ce
qui est de la piste de fond de Cogne... oui, pour ce qui est du
projet qui a été présenté de la part de la Commune et du syndicat
d'initiative de Brusson, pour savoir quelles étaient les intentions
de l'Assesseur à ce sujet.
Presidente
Ha chiesto di parlare l'Assessore al
Turismo, Sport e Beni culturali Pascale, ne ha facoltà.
Pascale (PSI)
Per quanto riguarda la pista di
fondo di Cogne, era stata messa erroneamente in relazione, in
quanto trattasi di ente pubblico e quindi va su un altro
capitolo.
Per quanto riguarda l'innevamento artificiale della pista di
fondo di Brusson, affideremo a breve - se ci sono ancora fondi in
bilancio, altrimenti subito a gennaio - la progettazione esecutiva
di quello studio di massima che era stato effettuato, quindi sarà
poi nel piano lavori nel 1992.
Presidente
Si passa all'esame dell'articolato. Do
lettura dell'articolo 1:
Articolo 1 (Autorizzazione di spesa)
1. Limitatamente all'anno finanziario 1991 è autorizzata
l'ulteriore spesa di lire 1.700 milioni per l'applicazione della
legge regionale 7 agosto 1986, n. 42, concernente incentivi per la
realizzazione di impianti d'innevamento artificiale.
2. L'onere derivante dall'applicazione della presente legge
graverà sul bilancio della Regione per l'anno 1991 al capitolo
64540.
3. Alla copertura della spesa di cui al comma uno si provvede
mediante utilizzo per pari importo degli stanziamenti iscritti al
capitolo 67030, a valere sugli accantonamenti previsti all'allegato
n. 8 al bilancio per l'anno in corso, concernenti:
a)"Auditorium e centro polivalente" (Area territorio - progetto
"Aosta" punto B.3.3.) - lire 1.200 milioni;
b)"Centro sportivo" (Area territorio progetto "Aosta" - punto
B.3.4.) - lire 500 milioni.
4. A decorrere dall'anno 1992 alla determinazione degli oneri di
cui alla legge regionale 7 agosto 1986, n. 42, si provvederà con
legge di bilancio ai sensi dell'articolo 15 della legge regionale
27 dicembre 1989, n. 90 "Norme in materia di bilancio e di
contabilità generale della Regione autonoma Valle d'Aosta".
Presidente
All'articolo 1 vi è un emendamento
presentato dal Consigliere Trione, che chiamiamo emendamento
Lavoyer, per cui dopo il IV comma viene aggiunto il seguente
comma:
Emendamento "5. In deroga all'articolo 44. comma 5 della
legge regionale 27 dicembre 1989 n. 90, sono autorizzate le
variazioni di bilancio indicate all'articolo 2".
Lo pongo in votazione:
Esito della votazione:
Presenti: 28
Votanti: 18
Favorevoli: 17
Contrari: 1
Astenuti: 10 (Agnesod, Andrione, Faval, Lanivi, Louvin, Marcoz,
Mostacchi, Perrin, Stévenin e Voyat)
Il Consiglio approva.
Pongo in votazione l'articolo1 nel testo così emendato:
Articolo 1 (Autorizzazione di spesa)
1. Limitatamente all'anno finanziario 1991 è autorizzata
l'ulteriore spesa di lire 1.700 milioni per l'applicazione della
legge regionale 7 agosto 1986, n. 42, concernente incentivi per la
realizzazione di impianti d'innevamento artificiale.
2. L'onere derivante dall'applicazione della presente legge
graverà sul bilancio della Regione per l'anno 1991 al capitolo
64540.
3. Alla copertura della spesa di cui al comma uno si provvede
mediante utilizzo per pari importo degli stanziamenti iscritti al
capitolo 67030, a valere sugli accantonamenti previsti all'allegato
n. 8 al bilancio per l'anno in corso, concernenti:
a)"Auditorium e centro polivalente" (Area territorio - progetto
"Aosta" punto B.3.3.) - lire 1.200 milioni;
b)"Centro sportivo" (Area territorio progetto "Aosta" - punto
B.3.4.) - lire 500 milioni.
4. A decorrere dall'anno 1992 alla determinazione degli oneri di
cui alla legge regionale 7 agosto 1986, n. 42, si provvederà con
legge di bilancio ai sensi dell'articolo 15 della legge regionale
27 dicembre 1989, n. 90 "Norme in materia di bilancio e di
contabilità generale della Regione autonoma Valle d'Aosta".
5. In deroga all'articolo 44. comma 5 della legge regionale 27
dicem-
bre 1989 n. 90, sono autorizzate le variazioni di bilancio indicate
all'articolo 2.
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
Presidente
Do lettura dell'articolo 2 e lo pongo in
votazione.
Articolo 2 (Variazioni di bilancio)
1. Al bilancio di previsione della Regione per l'anno
finanziario 1991 sono apportate le seguenti variazioni sia in
termini di competenza che di cassa:
Parte spesa
a) in diminuzione: cap. 67030 "Fondo globale per il
finanziamento di spese di investimento"
lire 1.700.000.000
b) in aumento: cap. 64540 "Contributi a società funiviarie per
la realizzazione di impianti d'innevamento artificiale.
Legge regionale 7 agosto 1986, n. 42.
Legge regionale , n. "
lire 1.700.000.000
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
Presidente Do lettura dell'articolo 3 e lo pongo in
votazione.
Articolo 3 (Dichiarazione d'urgenza)
1. La presente legge è dichiarata urgente ai sensi del comma tre
dell'articolo 31 dello Statuto speciale ed entrerà in vigore il
giorno successivo a quello della sua pubblicazione nel Bollettino
ufficiale della Regione.
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
Presidente
Pongo in votazione la legge nel suo
complesso:
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva.
Presidente
Colleghi Consiglieri, penso che oggi
abbiamo fatto del buon lavoro, quindi possiamo sospendere qui i
nostri lavori. Il Consiglio si riunisce a domani mattina alle ore
9,15.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK