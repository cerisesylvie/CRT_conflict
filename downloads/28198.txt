Consiglio Regionale della Valle d'Aosta - Oggetto del Consiglio n. 77 del 20 marzo 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 77 del 20 marzo 1970 - Resoconto
OGGETTO N. 77/70 - Disegno di legge regionale concernente:
"Approvazione del bilancio di previsione della Regione Valle
d'Aosta per l'anno finanziario 1970". (Respinto dal Consiglio
regionale)
Montesano (P.S.D.I.)
- Per questo oggetto è stato
recapitato ai Signori Consiglieri un nuovo allegato con delle
modifiche che sono contenute nell'allegato stesso e che bisogna
tener presente man mano che si va avanti nell'approvazione articolo
per articolo.
Ora, io penso che la discussione generale sul bilancio è stata
già fatta e, quindi, io credo che tutti siamo d'accordo nel dare
per oggi, per già fatta questa discussione. Nello stesso tempo,
penso che possa essere utile e necessario da qualche parte fare
degli interventi settoriali in quello che riguarda il bilancio,
oppure esprimere le dichiarazioni di voto prima che si passi alla
votazione palese articolo per articolo e alla votazione finale a
scrutinio segreto.
C'è qualcuno che chiede la parola?
Dolchi (P.C.I.)
- Signori Consiglieri, dopo
l'introduzione del Signor Presidente del Consiglio, se lo seguiamo
sul suo ragionamento, è chiaro che è inutile ripetere la
discussione generale sul bilancio, ma questo vuole dire che il
bilancio è lo stesso, allora, se è lo stesso, non è il bilancio
modificato, come lo stesso Presidente del Consiglio ci viene
dicendo. Si tratta quindi, almeno, di fare questo chiarimento.
È chiaro che non dovrebbe essere lo stesso perché, come abbiamo
detto questa mattina, la logica conseguenza di un voto negativo sul
bilancio implica le dimissioni della Giunta che ha presentato quel
bilancio, la costituzione di una nuova Giunta e la presentazione di
un altro bilancio, di un altro bilancio che può essere anche non
completamente diverso, ma certamente di un altro bilancio.
In questo caso direi che alla irritualità si aggiunge la farsa,
è lo stesso bilancio, perché è la stessa Giunta che non ha preso
dal voto negativo sul bilancio per il 1970 le logiche conseguenze.
Quindi, è chiaro che non ci può essere discussione generale se non
la ripetizione della stessa discussione generale che ha avuto luogo
alcuni giorni or sono, proprio perché è lo stesso bilancio. Ecco,
il mio intervento aveva lo scopo di richiamare l'attenzione del
Consiglio, non per fare, come dice il Presidente della Giunta,
alcune cose noi le diciamo perché rimangano a verbale, perché
dobbiamo dirle. Voglio ribadire, proprio perché sento profondamente
che all'irritualità, come dicevo prima, si è aggiunta la farsa,
proprio perché la Giunta non ha preso atto del voto negativo sul
bilancio. Quindi, abbiamo di nuovo a discutere un bilancio che è lo
stesso, perché presentato dalla stessa Giunta perché, nella
convocazione di oggi, addirittura, si fa riferimento non agli
allegati trasmessi con la convocazione e le aggiunte urgenti, ma si
fa riferimento agli allegati già trasmessi nella seduta, per la
seduta del 27 febbraio e quindi anche la Presidenza riconosce che è
lo stesso bilancio, però, però un bilancio un po' variato per
salvare la forma. Si è fatto un articolo in più, si sono divisi, si
è diviso un articolo in due e se, è chiaro, le cose dovessero
continuare, ogni volta che il Consiglio dovesse esprimere un voto
negativo sul bilancio, avremmo il bilancio ripresentato con un
articolo in più. Mi auguro proprio, per il prestigio e l'interesse
della Valle d'Aosta, che questo non abbia a succedere e, quindi, la
discussione generale, secondo me, il problema se fare o non fare la
discussione generale è strettamente legato al fatto se questo è lo
stesso bilancio oppure se è un bilancio che è talmente modificato
che valga la spesa di fare una discussione generale. Do già subito
la risposta che è quella che avevo dato all'inizio del mio
intervento, è lo stesso bilancio, perché ripresentato dalla stessa
Giunta, nella stessa entità, perché la Giunta non ha preso e,
quindi, qui sta l'irritualità e la farsa di questo procedimento, la
Giunta non ha preso atto che, bocciata sul bilancio, doveva
dimettersi e affidare a un'altra Giunta la presentazione di un
altro bilancio.
Tonino (P.S.I.U.P.)
- Direi che la logica conseguenza del
voto sul bilancio della Regione, avvenuto venerdì scorso, con la
bocciatura del bilancio stesso, ritorna in discussione con delle
modifiche che non dicono assolutamente niente, per cui il bilancio
non ha cambiato per nulla la sua fisionomia, per cui si è già tanto
discusso, e le cui conseguenze hanno dato quel risultato che,
giustamente, ha condannato non solo una formula politica che è
fallita e che, di conseguenza, ha fatto fallire anche il
conseguente piano di scelta. Una scelta che si è dimostrata
incapace, come dicevo già questamane, ma che è protesa a seguire
una conseguente logica di un sistema politico che non trova più
corrispondenza nella realtà.
Il dover ripresentare il bilancio all'attenzione e al voto dei
Consiglieri è, a dir poco, un atto antidemocratico e direi anche
paradossale. Il ritentare di mettere in piedi una formula che è
stata condannata da una realtà, vuole dire tentare di soffocare la
libertà dell'Assemblea, ponendo ancora una volta di fronte a un
documento programmato, che già l'Assemblea si era rifiutata di
avallare nella seduta del 13 marzo. Comunque vada, l'esito di
questa votazione che si ripropone al Consiglio non servirà mai ad
avallare un centro sinistra che è fallito ovunque. Il volersi
sottrarre dalle proprie responsabilità, il non voler trarre le
dovute conseguenze dal voto del 13 marzo, mette a nudo ancora una
vola, se ce ne fosse ancora il bisogno, quali sono i fili, quali
sono gli scopi, quali sono gli intrighi di certi partiti politici
che mirano soltanto a salvaguardare da una parte il loro posto, le
loro poltrone e dall'altra a sostenere un centro sinistra giunto
ormai al limite della sopportazione. Da questo ulteriore atto di
prepotenza, non solo i Signori Consiglieri sono chiamati alla loro
responsabilità ma, fuori di quest'aula, il movimento operaio, il
movimento contadino, la società, ancora una volta offesa, saprà
responsabilizzarsi per battere questo centro sinistra fallito e
incapace di comprendere e di volere, il che non è a caso in questa
formula politica, saprà certo questo movimento unitario,
sconfiggere i disegni autoritari di questa fallita Giunta per
ridare fiducia nella democrazia proletaria.
Non ho altre cose da dire, perché si tratterebbe di ripetere
tutto quanto è già stato detto, non solo da oggi, ma non posso non
sottolineare, ancora una volta, come il centro sinistra sia stato
sconfessato ovunque esso ha cercato di dominare e che il mio voto,
che dovrò nuovamente negare a questa Giunta, vorrà anche essere
l'invito che rivolgo ai Signori Consiglieri sulle loro proprie
responsabilità, a coloro che sembrerebbero volessero rappresentare
il momento di verifica di una formula politica fallita, che il
tempo non aspetta tempo, che la verità ogni momento appare sempre
più chiara.
Germano (P.C.I.)
- Io chiedo che l'Assessore alle Finanze
illustri il progetto di legge o, perlomeno, illustri le modifiche
al disegno di legge. Altrimenti, su che cosa interveniamo?
Colombo (P.S.I.)
- Non penso che le illustrazioni portino
via molto tempo al Consiglio. Mi pare che già l'intervento fatto
dal Consigliere Dolchi abbia chiarito qual era la portata delle
modifiche che sono apportate a questo bilancio; si tratta, in
effetti, della presentazione, per quanto concerne la parte
contabile, del bilancio già discusso, praticamente sulla
discussione c'è già stato anche tutto il dibattito del bilancio che
è stato presentato nel Consiglio precedente. Le modifiche
riguardano né più né meno che la parte normativa, cioè il disegno
di legge di approvazione di questo bilancio, sono stati spostati
alcuni articoli, un altro articolo è stato sdoppiato e, d'altra
parte, il tutto è condensato nella relazione che, naturalmente, è
all'ordine del giorno della discussione della riapprovazione di
questo bilancio. Quindi non credo di avere altro da aggiungere. I
Consiglieri senz'altro queste cose le hanno già notate, le hanno
rilevate anche attraverso i loro interventi in questo Consiglio;
pertanto, io direi che la discussione, per quanto concerne la
discussione generale sul bilancio, debba essere, debba ritenersi
già fatta e quindi già chiusa. Si tratta, eventualmente, di
discutere sul dispositivo della legge per le modifiche che sono
state presentate al Consiglio.
Germano (P.C.I.)
- Prendo atto che è la stessa legge,
perché si è diviso un articolo in due e si è cambiato il numero ad
alcuni capitoli. Non è cambiato di una lira, di una lira, il
bilancio, quindi è la stessa legge, quindi la discussione che
dovrebbe avvenire, che non avviene, io penso che non la facciamo,
sarebbe una farsa, come una farsa è stata la convocazione della
Commissione Affari generali per esaminare il bilancio, quindi
prendo atto solo di questo e dichiaro che non interverrò sulla
discussione generale.
Pollicini (D.C.)
- Per ribadire il nostro giudizio sul
voto di venerdì scorso, espresso già stamane, io vi leggo cosa dice
il Princivalle nella sua guida amministrativa, a pagina 69, il
Princivalle...
Montesano (P.S.D.I.)
- Consigliere Pollicini, per favore,
non rientri nella discussione del voto di questa mattina...
Pollicini (D.C.)
- No, no, non rientro in quella
discussione, leggo soltanto questo capoverso: "In caso di parità di
voti, la proposta non può essere considerata né approvata né
respinta perché la votazione non ha avuto alcun effetto, ma la
proposta può o deve essere ripresentata al Consiglio, secondo che
trattasi di provvedimento facoltativo od obbligatorio".
Montesano (P.S.D.I.)
- Io pregherei... pregherei... io ho
pregato, scusi Consigliere Andrione, io ho pregato... soltanto che
io, se mi date atto, ho pregato il Consigliere Pollicini di non
ritornare su una cosa che avevamo già discussa. Prego...
Andrione
(U.V.)
- Allora, io vorrei fare notare
che sono arrivato in ritardo alle quattro e mezza perché ero
convinto che normalmente il Consiglio inizia alle quattro e mezza e
ne avevo basta di fare la figura dell'imbecille che arriva alle
quattro e che per mezz'ora aspettava i Signori colleghi che
arrivassero; questa volta sono stato io, chiedo scusa, chiedo
umilmente scusa ai Signori del Consiglio, ma sembra strana per una
volta questa premura di arrivare all'ora fissata quando,
normalmente, nessuno arriva all'ora fissata.
E allora, visto che il Consigliere Pollicini vuole fare della
polemica e vuole ricordare una cosa che non c'entra niente, a
quanto pare... io voglio dire solo questo, che, quando andavo a
scuola io, quelli che si presentavano agli esami di riparazione
erano i cattivi scolari, e infatti questa Giunta è proprio una
cattiva scolara e si presenta agli esami e rischia di essere
bocciata e sappiamo tutti che rischia di essere bocciata perché non
vale un tubo... insomma, voglio dirlo, perché non ha né studiato né
lavorato né fatto quello che doveva fare e ci sono, ci sono qui
sotto delle ragioni politiche che sono importanti e, ripeto, non
volevo fare della polemica ma, visto che ci si tira per i capelli,
la facciamo. Questa mattina il Consigliere Pollicini ha fatto, come
dire, uno strano discorso perché ha parlato di allargamento della
maggioranza e allora io vorrei dire al Consigliere Pollicini che,
se questo allargamento dovesse consistere nell'attirare l'Union nel
vasto bordello che siete riusciti a creare, noi decliniamo l'invito
e rimaniamo da quest'altra parte della barricata e votiamo contro.
Se, invece, riprendendo il discorso dell'Assessore Milanesio, si
dovesse riconoscere che, attraverso una serie di votazioni che
vanno dal momento in cui è stata bocciata la legge sulla tutela
degli Enti Comuni, al momento in cui i franchi tiratori sono
apparsi in diverse e svariate occasioni, si dovesse riconoscere
un'usura della formula del centro sinistra, l'unica cosa corretta
da fare sarebbe di tentare un rimpasto politico di questa formula.
È per quello, spiego qui, al Presidente Bordon che, con la sua
solita gentilezza, il Presidente Bordon mi ha chiesto questa
mattina ed è per quello che io, che sono un samaritano, che sono
veramente caritatevole, ho chiesto questa mattina di volere fare
una crisi politica, richiesta di votazione della fiducia alla
Giunta regionale. Benissimo, la Giunta regionale non ha la fiducia
ma una formula politica può sopravvivere; si possono fare dei
rimpasti, quando Rumor non riesce, si può incaricare Moro, quando
Moro non riesce, si può incaricare Fanfani e così via dicendo, ma
quando, per la seconda volta, il bilancio fosse, ipotetica se
volete, ipotetica della irrealtà, ma quando, per la seconda volta,
il bilancio fosse bocciato, che cosa farete, cari amici? Giocherete
alle birille, vi darete all'ippica, ma noi vi consigliamo di non
fare più della politica perché siete gli ultimi della classe in
questa materia.
Montesano (P.S.D.I.)
- Chi chiede la parola? Allora,
nessun altro? Allora dovremmo, dobbiamo andare all'esame e, quindi,
alla votazione di articolo per articolo della legge, tenendo conto
di quanto è espresso nell'allegato, in cui c'è una modifica
dall'articolo, dal titolo III in poi, però il tutto è condensato
nell'elencazione degli articoli dal 23 al 30.
Quindi, esaminiamo e votiamo gli articoli così come sono
contenuti nella legge del bilancio che è stata esaminata e votata
una settimana fa, fino all'articolo 23, al titolo III, articolo 28?
E poi, continuiamo con quanto contenuto nel nuovo allegato. Prego i
Signori Consiglieri di intervenire, se lo credono, articolo per
articolo. Consigliere Germano...
Germano (P.C.I.)
- Io, per non fare perdere tempo,
siccome ho tre osservazioni da fare e quindi tre proposte di
emendamento che ho già avuto occasione di illustrare nella passata
seduta, illustrerei brevemente questi, li presenterei, in modo che
possano poi essere votati, prima della votazione del bilancio.
Montesano (P.S.D.I.)
- Io desidererei conoscere anche dai
Signori Consiglieri se ci sono nuove dichiarazioni di voto. Va
bene? Allora Consigliere Pedrini... preferisce farle dopo la
votazione palese... allora, Consigliere Germano, faccia le
proposte.
Germano (P.C.I.)
- Il primo emendamento è quello che, in
parte, formalmente è stato accettato dalla Giunta e riguarda il
capitolo 87, dell'uscita...
Montesano (P.S.D.I.)
- È lo stesso, mi pare, lo stesso
emendamento già presentato?
Germano (P.C.I.)
- Lo stesso emendamento, cioè quello che
riguarda le spese di rappresentanza e di ospitalità, che dà 28
milioni, propongo venga ridotto a 18, quindi vi sono 10 milioni
disponibili e che vengono portati, questi 10 milioni, all'articolo
653 che, da 18 milioni, viene così portato, da 28 milioni viene
così portato a 38 milioni.
In sostanza, questo emendamento vuole dire che sarebbe bene che
la nostra amministrazione si preoccupasse non tanto di mantenere e
fare vivere in ricchi alberghi delle personalità politiche, ma si
preoccupasse di più di fare in modo che i giovani possano studiare,
possano frequentare gratuitamente, il più gratuitamente possibile,
la scuola.
Il secondo emendamento riguarda il capitolo 196 e riguarda il
famoso 6% sugli introiti che abbiamo dal Casinò e che vengono usati
per manifestazioni e così via. In questa voce c'è una voce
particolare che prevede una spesa di 160 milioni per ospiti del
Casinò, della SITAV. La proposta è di togliere 55 milioni da questa
voce e di passare questi 55 milioni sempre al capitolo 653, sempre
per aumentare le disponibilità per la gratuità della scuola. Io
credo sia l'aspetto anche morale di questo, di questa richiesta,
soprattutto per quelli che, beh, lasciamo perdere la polemica.
Penso che sia giusto che venga approvato.
L'altro emendamento riguarda il capitolo 653 e qui devo fare
un'amara constatazione perché l'altra volta io avevo dato atto
all'Assessore Mappelli che erano state aumentate alcune voci della
spesa per iniziative particolari dell'assistenza verso particolari
categorie ed era stata ridotta quella del contributo sovvenzione e
sussidi a enti privati e istituzioni e fondazioni assistenziali, ed
era stato ridotto di 15 milioni e abbiamo detto "va bene che ha
fatto questo, però si può ridurre ancora di più" e Mappelli è
intervenuto difendendo questa tesi e poi sono andato a scoprire
che, guardando nell'articolo dell'allegato F del bilancio, vi è uno
stanziamento, per una nuova legge, di 25 milioni: "contributi a
enti e istituti di patronato e assistenza operanti in Valle d'Aosta
da almeno 5 anni". Cioè, non solo non ha ridotto di 15 milioni, pur
avendo aumentato le voci specifiche, ma prepara una nuova legge
dove aumenta di 25 milioni; quindi, a maggiore ragione, per evitare
che l'Assessore all'Assistenza distribuisse i soldi come purtroppo
è stato fatto finora, io penso che si debba ridurre il capitolo 658
di 20 milioni e aumentare il capitolo 653 di altrettanti 20
milioni. Chiedo poi che su questi emendamenti, a nome dei
Consiglieri Manganoni, Cretier, Germano, Dolchi e Siggia, avvenga
in votazione segreta.
Montesano (P.S.D.I.)
- Altri interventi?
Allora, per sgombrare il campo dalla votazione poi successiva,
che è quella fatta articolo per articolo, mettiamo ai voti in forma
segreta i tre emendamenti che sono stati presentati dal Consigliere
Germano e che non sono altro che quegli stessi che furono
presentati una settimana fa.
Prima di passare alla votazione mi sembra che ci siano
l'Assessore Mappelli e l'Assessore Milanesio che vogliono
intervenire.
La parola all'Assessore Mappelli.
Milanesio
(P.S.I.)
- Parlo io prima perché mi
riferisco all'articolo 196 del bilancio citato dal Consigliere
Germano. Il Consiglio, seppure in forma palese, aveva già respinto
questi emendamenti nella discussione del bilancio della scorsa
settimana. Io non faccio che riproporre alla maggioranza di
respingere l'emendamento presentato all'articolo 186; le ragioni le
ho già ampiamente illustrate, i Consiglieri le hanno comprese
perfettamente; io mi auguro che il voto sia contrario.
Mappelli
(D.C.)
- Sembrerà strano ma il
Consigliere Germano, questa volta involontariamente, mi ha dato una
mano e lo dimostrerò subito.
È successo questo: che lo scorso anno vi era su questo capitolo
esattamente 90 milioni, 95; quest'anno sono 80. Se questo io
l'avevo già detto, deve essere a verbale, se abbiamo tolto da
questi 90 milioni? 15 per la legge, per cui la legge è in corso ed
è sulle leggi in corso del bilancio, per i patronati 25 milioni.
Ora, vi dirò che una parte di questi soldi sono rimasti, così,
stornati dalla legge degli invalidi oltre 65 anni, in conseguenza
alla legge oltre i sessantacinquenni, quella legge attraverso gli
ECA, fino a 12.000 lire la Regione interveniva, e lì abbiamo
risparmiato 43 milioni; quindi ne abbiamo presi 10 e li abbiamo
messi. Ne abbiamo presi altri 15 su questo capitolo, per poter
disporre di questa legge; tenuto conto, Consigliere Germano che
noi, fino a oggi, ai patronati dal '66 a oggi, il massimo che
abbiamo versato sono 20 milioni e 300-400.000 lire, pertanto, dal
capitolo dell'assistenza del 1969 a quello che oggi vi è in
bilancio, cioè gli 80 milioni, praticamente su questo capitolo noi,
in quanto assistenza, rimettiamo già una differenza di cinque
milioni; pertanto, è vero l'incontrario di quanto lei afferma, e
che cioè i 10 milioni li ricuperiamo da altri capitoli, ne abbiamo
tolti 15, mentre fino a oggi questa spesa ammontava semplicemente a
10, e, dunque, questo indirizzo di restrittività è in atto. D'altra
parte, io lo ripeto, sono contrario che questi fondi vengano
stornati, non perché sono contrario all'intervento nell'Istruzione
Pubblica, ben venga questa, questo intervento e questo dovrebbe
essere e sarà senz'altro, com'è già stato fatto in sede di Giunta e
in questa sede, motivo di valutazione e di discussione al fine di
affrontare globalmente questo problema, ma è altrettanto vero che
noi, in questo senso, io ve l'ho già spiegato, ve lo ripeto,
l'Assessore Mappelli è e rimane semplicemente uno strumento che
deve portare in sede di valutazione, che è la Giunta, quelle che
sono le proposte in base alle nostre informazioni. Quella che è,
invece, la liquidazione, la distribuzione, l'informazione, avviene
tramite gli uffici, dunque nessuno è più tranquillo e sereno del
sottoscritto per questo tipo di intervento. È altrettanto vero che
si sono presentate determinate mozioni per eliminare determinati
interventi, a esempio il Natale; se questo dovrà avvenire,
benissimo, il Consiglio ha detto che lo dovrà dire la Commissione
della Sanità, in quella sede discuteremo anche di questo problema.
Io, in questo momento, se non riteniamo di dover togliere
determinati tipi di intervento, chiedo al Consiglio che si tenga
conto di queste esigenze e, pertanto, non si accetti questo
storno.
Germano (P.C.I.)
- Ribadisco brevemente all'Assessore
Milanesio, togliamo 55 milioni per manifestazioni da una voce di
330 milioni che, con una oculata amministrazione, sono largamente
sufficienti a coprire tutte le manifestazioni utili e
necessarie.
Seconda questione: ribadisco ancora all'Assessore Mappelli: io
avevo guardato bene il bilancio dell'assistenza e avevo notato, per
esempio, per gli infermi di mente, 40 milioni in più, va bene,
dico, a favore dei coltivatori diretti sei milioni in più, per gli
artigiani 3 milioni in più, per le colonie estive 3 milioni in più,
per l'assistenza agli invalidi 20 milioni in più, perciò avevo dato
atto che, aumentando nell'assistenza specifica, si fossero ridotti
di 15 milioni, da 95 a 80 i contributi, sovvenzioni e sussidi a
enti privati e istituzioni e ho detto: possiamo ancora togliere di
lì e l'Assessore Mappelli si era opposto. Ma io, controllando
nell'allegato F, ho visto che non togliamo 15 milioni da questa
voce, ma per una legge, di 25 ne aggiungiamo altri 10; quindi, a
maggiore ragione, possiamo tranquillamente togliere questi 20
milioni e permettiamo che non si faccia una assistenza come non si
deve fare, che è quella che fa l'Assessore Mappelli.
Montesano (P.S.D.I.)
- Altri interventi? Allora, si passa
a 3 votazioni distinte.
Per il primo emendamento presentato dal Consigliere Germano che
riguarda il capitolo 87, con diminuzione di lire 18 milioni per un
totale di lire 10 milioni e aumento di lire 18 milioni all'articolo
653 per un totale di lire 38 milioni. La votazione viene fatta come
richiesta, a scrutinio segreto...
(voci) ...
Oramai i
Consiglieri sono così esperti nelle votazioni, pallina bianca,
approva - pallina nera, respinge. Risultato della votazione:
presenti 34, votanti 34, favorevoli 21, contrari 13.
Il Consiglio approva.
Allora, si passa alla votazione del secondo emendamento:
modifica dell'articolo 196, riduzione di lire 55 milioni, per un
totale di lire 275 milioni, pari al 5% anziché 6% e aumento
dell'articolo 653 di lire 55 milioni, per un totale di lire 93
milioni. Votazione a scrutinio segreto.
Risultato della votazione: presenti 34, votanti 34, favorevoli
17, contrari 17.
Il Consiglio non approva.
(voci)
Allora, si passa alla votazione palese articolo per articolo
della legge - Articolo 1 - chi approva alzi la mano. Contrari?
Astenuti? Io, scusi, adesso abbiamo... C'è una dichiarazione di
voto, mi pare, che voleva fare il Consigliere Pedrini. La fa alla
fine della... Va bene...
Presenti 34, votanti 32, favorevoli 18, contrari 14, astenuti
2.
Il Consiglio approva.
(tutte le votazioni con lo stesso risultato)
(si votano pure gli allegati: stesso risultato)
Prima di passare alla votazione a scrutinio segreto bisogna che
si sappia che il bilancio, gli allegati e il disegno di legge si
intendono approvati con le modificazioni derivanti dai due
emendamenti approvati, che gli uffici provvederanno ad aggiornare;
questi gli emendamenti che sono stati...
Allora passiamo alle dichiarazioni di voto. C'è prima il
Consigliere Pedrini che aveva chiesto la parola. Poi il Consigliere
Tonino.
Pedrini
(P.L.I.)
- Signor Presidente, forse le
sarà sembrato strano che, dopo le dichiarazioni di stamane, i due
Consiglieri del Partito Liberale si siano astenuti nella votazione
articolo per articolo e le sembrerà strana anche la dichiarazione
che dobbiamo fare, ma è appunto per essere coerenti con noi stessi
che ci siamo sentiti in dovere di astenerci, così come abbiamo
fatto la volta scorsa, venerdì scorso, nell'approvazione del
bilancio.
Vi sono però alcune considerazioni di ordine politico che,
evidentemente, non si possono trascurare e il fatto che noi
avessimo, la scorsa settimana, dato un voto di astensione, doveva
essere interpretato, lo abbiamo detto, in senso negativo ma, pur
tuttavia, con quell'aspettativa che noi liberali abbiamo sempre
dato alla Giunta di centro sinistra, da quando essa si è
costituita, ossia, la nostra libertà integrale di voto, volta a
volta, come si presentavano i problemi, nell'interesse della nostra
Regione.
Oggi, però, noi siamo costretti a dichiarare il nostro voto
contrario a questa Giunta, per quei motivi politichi cui poc'anzi
mi richiamavo. È evidente che, quando una Giunta non sente il
dovere di dimettersi, essendo stata biffata da un Consiglio
regionale, è evidente che i liberali non possono che essere
costretti da un atteggiamento morale della stessa Giunta, che a
dare voto contrario.
Tonino (P.S.I.U.P.)
- Prima di passare alla votazione,
per la seconda volta, di questo bilancio già bocciato nella seduta
del 13 marzo, anziché fare una dichiarazione di voto, penso che sia
compito mio, come socialista di Unità Proletaria, le cui mie
origini provengono dal vecchio e glorioso PSI di prima, di cui mi è
costato non poco il distacco nel momento in cui il PSI sceglieva la
strada dell'incontro con la Democrazia Cristiana, mi sento in
dovere, in questo momento in cui viene posto ai voti, con il
problema del bilancio 1970, ma che dietro a questo bilancio vi è da
votare la validità della politica di centro sinistra, ripeto, mi
sento in dovere di rivolgere un appello ai compagni, se così ancora
posso chiamarli, responsabili del PSI, presenti in quest'aula. Voi
socialisti sapete benissimo che alle vostre spalle, nella vostra
base, vi è un chiaro richiamo alla realtà, al fallimento di quella
che doveva essere la famosa stanza dei bottoni che, come magico
richiamo, doveva servire a spaccare i reni alla Democrazia
Cristiana. Queste erano le esatte parole del Sig. Pietro Nenni,
allorché scelse la strada dell'integrazione. Ora, voi socialisti
avete avuto una contrastata riunione nel vostro comitato direttivo
di Federazione sul problema di oggi sul tappeto, per cui i presenti
socialisti in questa Assemblea non è che si avvalgano di una forte
maggioranza che li possa investire per prendere una posizione a
favore, di riesumare un bilancio che è stato sonoramente
bocciato.
L'appello che io rivolgo ai compagni socialisti, all'infuori
delle polemiche che sono esistite fino a oggi, è quello di voler
dimostrare la coerenza con la classe operaia, che voi volete
rappresentare in quest'aula. Se è vero che il vostro compito è
quello di portare avanti i gravi problemi che sono presenti, in
analogia al contenuto del bilancio regionale del 1970, che è stato
in qualche modo da voi socialisti anche criticato, se volete essere
con i lavoratori, penso che questo sia il momento per dimostrarlo
e, da questo mio caldo appello a ex compagni che con me hanno
lottato per portare avanti una certa emancipazione, non mi resta
che, sinceramente, chiedervi di essere coerenti col movimento
operaio, con le nuove esigenze, con il popolo di lavoratori e
seguire quelle indicazioni che, giornalmente, vi provengono dai
vostri stessi militanti, dalle vostre federazioni, dalle sezioni,
dai nuclei centrali, dai compagni vostri stessi che, a gran voce,
vi dicono che è ora di cambiare. Abbiamo, come socialisti di Unità
Proletaria, valutato positivamente la vostra scissione avvenuta
ultimamente come un atto di richiamo alla realtà. Il vostro partito
ha lanciato diversi appelli al vostro comitato centrale per
richiamare quelli che sono i principi che possono ancora salvare il
tempo perso alla ricerca di sistemi politici dimostratisi
fallimentari e bocciati dal movimento operaio e contadino. E sembra
che questi appelli, almeno fino a oggi, non siano stati vani.
Volete voi valutare queste cose, volete voi rendervi coerenti con
la realtà che abbiamo davanti? Penso che questa sia l'ora della
vostra scelta. Lo sposalizio tra falce e martello con lo scudo
crociato è fallito in tutti i suoi punti, sia sui punti
programmatici, sia sul piano operativo. Le lotte di questo autunno
hanno dimostrato chiaramente come la scelta fatta dal Partito
Socialista Italiano, che è costato una penosa scissione nel 1963,
condannino una scelta volta espressamente di primo piano del
Partito Socialista Italiano. Quindi, compagni socialisti, occorre
chiarire questa grossa contraddizione che è emersa in seno al
vostro partito e voi socialisti, in questo momento, potete
dimostrare di essere coerenti.
Andrione
(U.V.)
- Nous voterons contre ce budget,
comme cela a été dit très clairement dans la séance précédente et
nous voudrions revendiquer ici notre rôle d'opposants à cette
formule politique, à cette Junte, rôle qui voudrait, si cela était
possible, en gardant la position d'opposition, être constructif,
c'est-à-dire que, puisque nous aimons notre Vallée nous sommes
ouverts à la discussion sur les problèmes concrets, mais que nous
nous refusons d'une façon formelle à entrer dans cette triste
diatribe de personnes et de partis, à laquelle nous assistons
aujourd'hui, parce que là il n'y a pour notre Vallée que de tristes
expériences, que la ruine est finalement la dépréciation totale de
l'institut même de l'autonomie.
Je voudrais, comme cela n'a pas été dit encore maintenant, je
voudrais rappeler que ceux qui voteront à faveur, devront mettre
blanc, et ce qui voteront, comme moi, contre, devront mettre noir,
afin que Monsieur Bordon ne vienne pas d'ici une semaine nous
parler de l'erreur possible de quelque jeune, excusez-moi
l'expression, imbécile, qui ne s'est pas rendu compte que de voter
noir c'était de voter contre le budget.
Nous, en pleine conscience et en sachant, se faisant, de faire
les intérêts de notre Vallée, nous voterons contre et nous avons
l'honneur de le dire à haute et claire voix.
Dolchi (P.C.I.)
- Il gruppo comunista voterà contro il
progetto di bilancio della Regione per il 1970 ripresentato oggi.
Alle considerazioni che hanno già fatto oggetto della dichiarazione
di voto contrario della precedente seduta, aggiungiamo: primo che
riteniamo irrituale la ripresentazione della legge a sette giorni
di distanza, di quella legge che certamente non era stata
approvata, avendo riportato 16 voti sui 18 necessari.
Secondo: perché la Giunta, non avendo sentito il dovere di
dimettersi, ha ripresentato la stessa legge solamente come
espediente per non trarre le uniche logiche conseguenze del voto
negativo di una settimana fa.
Terzo: che se il bilancio fosse nuovamente bocciato oggi,
riteniamo vi siano le possibilità di risolvere rapidamente la
crisi, con la costituzione di una Giunta efficiente e operativa,
orientata più a sinistra, capace di risolvere i problemi posti
dalla gente, una Giunta che sia in grado di cambiare i metodi di
amministrazione fin qui seguiti.
Milanesio
(P.S.I.)
- Questa mattina, quando sono
intervenuto, ho detto che era difficile nascondere un certo
imbarazzo; è sempre più difficile nasconderlo questo imbarazzo,
evidentemente, perché i risultati della votazione di questo
pomeriggio non sono certo incoraggianti e non lasciano presagire
niente di buono o di cattivo, a seconda dei punti di vista. Io
rivendico, al mio partito, una sua prerogativa, quella della
linearità. Questa mattina ho detto ufficialmente quello che pensava
la grandissima parte dei socialisti valdostani. Quindi, quando ho
detto che c'erano sintomi di degenerazione, quando ho detto che
c'erano delle preoccupazioni fondate sull'avvenire di questa
formula, è una convinzione che albergava in moltissimi di noi
socialisti; quanto ha detto Tonino è una avance, una profferta,
chiamiamola così, amorosa, che proviene da parte del PSIUP fatta
con delle caratteristiche e con dei toni che oserei definire un po'
maldestri. Noi non crediamo assolutamente di aver abbandonato la
difesa della classe lavoratrice e riteniamo, anzi, di aver
rafforzato questa nostra posizione di Sinistra Democratica in
Italia, in questi ultimi mesi, in questi ultimi tempi. Ne sono
prova evidente le posizioni che il partito va assumendo un po'
dappertutto. Non c'è stata nessuna contrastata riunione e il
partito è sostanzialmente unito nelle scelte che ha compiuto e io
mi auguro che sarà unito nelle scelte che dovrà compiere, scelte
molto gravi, se questo bilancio non passa, perché è chiaro che, se
questo bilancio non passa, questo voto assume un significato
politico rilevantissimo; se abbiamo ritenuto di non darglielo alla
votazione del bilancio della settimana scorsa, non l'abbiamo fatto
perché volevamo stare seduti qui.
Io prego, quindi, coloro i quali hanno usato questa espressione,
di credere che c'è della buona fede; lo abbiamo fatto semplicemente
perché volevamo che ognuno dei Consiglieri della maggioranza, non
quelli dell'opposizione, perché i Consiglieri dell'opposizione
fanno bene a votare contro, è il loro diritto ed è forse il loro
dovere, anzi, è il loro dovere probabilmente, però noi volevamo che
tutti i Consiglieri venissero messi di fronte alle loro
responsabilità. Questo era l'intendimento della Giunta che ha
ripresentato questo bilancio. Ripeto, non staremo seduti su questo
banco, almeno per quello che mi riguarda, un minuto di più, se non
per scrivere le dimissioni.
Evidentemente, voteremo a favore.
Pollicini (D.C.)
- Signor Presidente, Signori
Consiglieri, è evidente cosa si aspetta la popolazione da questa
riunione, se non altro un atto di chiarezza, se non altro, un atto
di chiarezza.
È fuori dubbio che sta aleggiando in quest'aula, perlomeno una
certa perplessità su quello che potrebbe essere l'esito di questa
votazione. Io, però, seriamente, non lo do ancora per scontato e,
prima di fasciarmi la testa, aspetto di essermela rotta. Per adesso
non è ancora rotta, come non era rotta otto giorni or sono...
(voce di Andrione: ...
perché è durissima"
) ...
Esatto,
perché è durissima e allora, Signori Consiglieri, noi, in questa
votazione, dobbiamo tenere presente un fatto estremamente
importante, alle conseguenze che potrebbe avere la crisi per i
nostri amministrati. Vi sono momenti in cui le crisi sono salutari,
vi sono momenti in cui le crisi potrebbero essere perlomeno
intempestive; mi rendo perfettamente conto che una maggioranza non
può andare avanti a suon di franchi tiratori e su questo mi pare
che è un discorso realistico; però io invito il gruppo consiliare
democristiano a valutare tutti i rischi che conseguono dal rigetto
di questo bilancio per il  1970; i rischi connessi a una
crisi, mi sia consentito di dire, al buio e noi vediamo in campo
nazionale quali grossi problemi sta creando una crisi al buio.
A me pare che una crisi creata in questo momento, senza vederne
chiaramente la soluzione di cambio, senza aver garanzie che possano
venire meno posizioni di insoddisfazioni personali, è una
gravissima responsabilità che tutti noi ci prendiamo. Pertanto, io
invito candidamente tutti i componenti il gruppo consiliare
democristiano a votare a favore del bilancio di previsione per il
1970, per un senso di responsabilità nei confronti
dell'elettorato.
Montesano (P.S.D.I.)
- Altri che chiedono la parola?
Allora, a nome del Partito Socialista Unitario, io dichiaro di
votare a favore del bilancio.
Allora, si passa alla votazione a scrutinio segreto.
(votazione a scrutinio segreto)
Risultato della votazione: presenti 34, votanti 34, favorevoli
15, contrari 19.
Il Consiglio respinge.
La parola al Presidente della Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK