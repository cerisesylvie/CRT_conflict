Consiglio Regionale della Valle d'Aosta - Oggetto del Consiglio n. 2863 del 25 ottobre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2863 del 25 ottobre 2023 - Resoconto
OBJET N° 2863/XVI - Communications du Président de la
Région.
Bertin (Presidente) -
Possiamo passare al punto n. 2
dell'ordine del giorno. La parola al presidente Testolin, ne ha
facoltà.
Testolin (UV) -
Sabato scorso, il 21 ottobre, nell'ambito
dell'evento "Giovani al lavoro, dialogo con il territorio"
organizzato al Castello reale di Sarre, unitamente a tutti i membri
della Giunta, ho incontrato il ministro del lavoro e delle
politiche sociali Marina Calderone. Durante il colloquio ci siamo
soffermati su alcuni temi di particolare interesse che coinvolgono
le materie di competenza del Ministro. Sono stati evidenziati
alcuni aspetti in esame relativi agli schemi di norme di attuazione
dello Statuto speciale della Valle d'Aosta in materia di
cooperazione previdenziale del Corpo forestale della Valle d'Aosta
con il personale delle Forze di Polizia a ordinamento civile in
materia di trattamento pensionistico e previdenziale del Corpo
valdostano dei vigili del fuoco.
È stata altresì portata all'attenzione del Ministro la questione
relativa agli enti sottoposti a direzione e coordinamento o
controllati da Amministrazioni pubbliche; nella fattispecie la
Regione ha il controllo di tre Fondazioni: la Fondazione Sapegno in
ambito culturale, la Fondazione Filliétroz in campo scientifico, la
Fondazione Ollignan nell'ambito della disabilità, con la qualifica
Onlus, che però allo stato non potranno iscriversi, come invece
richiesto, al cosiddetto "Registro unico nazionale del terzo
settore" in quanto, ai sensi del vigente Codice del terzo settore,
rientrano tra gli enti esclusi dalla perimetrazione soggettiva del
terzo settore stesso. Sul punto è stato richiesto un
approfondimento e un'interpretazione estensiva, oppure un
intervento legislativo che scongiuri il loro scioglimento con
l'obbligo di devoluzione del patrimonio.
È stata poi richiesta una particolare attenzione in merito alla
risoluzione delle criticità in essere presso gli uffici periferici
dipendenti dal Ministero e presso gli enti sottoposti alla sua
vigilanza, quali INPS e INAIL, che non dispongono di risorse di
personale sufficienti a garantire servizi alla nostra comunità. A
tal proposito è stato altresì richiesto di bandire delle procedure
concorsuali in Valle d'Aosta in ottemperanza a quanto previsto
dalla legge 196/1978 recante: "Norme di attuazione dello Statuto
speciale della Valle d'Aosta", che prevede che tali concorsi
debbano tenersi in Aosta con una prova per l'accertamento della
lingua francese. In merito a tali questioni, è stato consegnato al
Ministro un
dossier
contenente tutta la documentazione utile
all'esame.
Infine, nel corso dell'incontro, è stata evidenziata la
preoccupazione in merito all'intervenuta modifica della struttura
organizzativa dell'Istituto nazionale del lavoro, disposta con
decreto direttoriale 49 del 27 luglio scorso e approvato con atto
del Ministero del 18 settembre. Tale riorganizzazione interessa la
sede di Aosta dell'Ispettorato del lavoro, che, di fatto, viene
incorporata nell'Ispettorato dell'area metropolitana di Torino, non
tenendo conto delle specificità statutarie della nostra Regione,
che, peraltro, in nessun modo è stata coinvolta o resa partecipe.
Sul punto è stata richiesta un'urgente interlocuzione al fine di
poter avviare un percorso che possa rispondere ai bisogni della
nostra comunità, consentendo il mantenimento di un presidio
territoriale operativo dotato delle necessarie risorse. Sul punto è
stata inoltrata nei giorni successivi una missiva congiunta, mia e
dell'assessore Bertschy. Il ministro ha assicurato un'attenzione
sulle questioni da noi proposte.
Ieri, martedì 23 ottobre, nell'ambito della presentazione del
progetto "Purezza e energia" e dell'inaugurazione della serra delle
orchidee a Quart, presso il Centro agricolo Ollignan, abbiamo
invece avuto modo di incontrare il ministro per la disabilità,
Alessandra Locatelli, che ha partecipato a tale evento; abbiamo
potuto nuovamente illustrare la criticità già evidenziata alla
collega, ministro Calderone, il sabato precedente relativa alle
fondazioni controllate dalla Regione che, pur avendo la qualifica
Onlus, non possono iscriversi al Registro unico, considerando che
una di queste è proprio il sistema Ollignan di cui avevamo ospiti.
Il Ministro ha potuto apprezzare di persona tutto il lavoro svolto
per accogliere, sostenere e far crescere le persone con disabilità
che costituiscono il cuore pulsante di questa realtà locale. Anche
in questo caso abbiamo chiesto un'attenzione particolare e un
percorso che possa giungere a un intervento normativo
chiarificatore affinché il Centro Ollignan, così come gli altri
centri analoghi, possano proseguire nella loro attività, fiore
all'occhiello della nostra comunità, ed esempi di impegno,
solidarietà, sostegno e accoglienza. Su tale questione sarà
recapitato al Ministro un
dossier
puntuale sulla
questione.
Presidente -
Su questo punto si è prenotato il
consigliere Aggravi a cui passo la parola.
Aggravi (RV) -
Volevo intervenire su un punto delle
comunicazioni del Presidente, in particolare per quello che
riguarda le vicende sulle ex Onlus e su quello che il Presidente ci
ha detto e che ringrazio, tra l'altro, di aver informato il
Consiglio sulle interlocuzioni con il Ministro del lavoro.
Io volevo capire se, al netto di quello che ci è stato detto, è
stata anche occasione, proprio con il Ministro del lavoro e
politiche sociali, di poter comprendere quale fosse la posizione
del suo Ministero a fronte di quel parere che era stato rilasciato
a suo tempo proprio da quel Ministero relativamente a come poter
gestire l'evoluzione normativa del Codice del terzo settore, quindi
di realtà che interessano anche fondazioni che sono sostenute dalla
Regione, peraltro non sono state poche le iniziative che in questo
Consiglio abbiamo presentato sul punto e pongo all'attenzione
dell'Aula e valuteremo eventualmente ulteriori approfondimenti, se
possa essere anche il caso, nella Commissione competente, di
approfondire il tema anche magari con il coinvolgimento di chi ci
rappresenta a Roma, visto che, come sappiamo, ci sono anche stati
tentativi di presentazione di emendamenti, che poi, purtroppo, non
hanno sortito effetti. È un caso anche un po' particolare che
bisogna però comprendere, perché continua a essere rinviato, almeno
per adesso, dal punto di vista della sua applicazione, ma che può
avere degli effetti anche importanti su queste realtà.
Presidente -
Su questo punto all'ordine del giorno vi
sono altri che intendono intervenire? Non vedo altre richieste,
passo la parola al Presidente della Regione.
Testolin (UV) -
Solo per chiarire al collega Aggravi che
in seguito alla situazione, com'era probabilmente già stato
comunicato anche in quest'aula dall'ex presidente Lavevaz, a suo
tempo erano già state inviate delle missive per avere contezza in
merito a questa situazione che, se non è un
unicum
, è
comunque qualcosa di particolare. Recentemente abbiamo riportato la
tematica anche in ambito di Conferenza delle Regioni agganciandoci
alla problematica legata anche all'ANA come impossibilità di
iscriversi al RUNTS per motivi diversi da questi e per ampliare il
discorso su situazioni probabilmente marginali ma esistenti anche
in altre realtà, come quelle delle nostre tre Onlus. In merito a
questa situazione, la Ministra ha dimostrato attenzione al fatto di
poter riesaminare la normativa alla luce di quello che le abbiamo
scritto. Noi abbiamo fatto una consegna puntuale di tutte le
missive, di tutta la corrispondenza e della nostra situazione in
modo da poter chiarire, con eventuali approfondimenti, una
situazione per verificare se ci sia necessità di un cambiamento
normativo, che sarebbe comunque non semplice, piuttosto che
un'interpretazione a maglie un po' più larghe che possa invece
consentire il mantenimento in quanto fondazione, anche se non più
iscritta a un registro, alle Onlus, che non saranno più esistenti.
L'interlocuzione avrà, spero, esiti nei prossimi mesi in modo da
chiudere in tempo utile la questione. Su questo tema torneremo ad
aggiornare quando ci saranno degli sviluppi concreti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK