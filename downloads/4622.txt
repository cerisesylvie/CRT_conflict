Consiglio Regionale della Valle d'Aosta - Oggetto del Consiglio n. 320 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 320 del 10 giugno 1982 - Resoconto
OGGETTO N. 320/VII - VENDITA DI UNA PORZIONE DI FABBRICATO
RURALE IN COMUNE DI AOSTA, SITO NELLE VICINANZE DEL PONTE ROMANO.
INTROITO DI SOMMA.
PRESIDENTE
: Do lettura del testo della delibera:
Il Consiglio regionale
DELIBERA
1) di approvare la vendita alla Società S. I. L. T. s.r.l.
per il prezzo di lire 6.000.000 (seimilioni) della porzione di
fabbricato rurale distinta al C.T. del Comune di Aosta, F. 60
mappale n. 92, della superficie di mq. 93.
2)
di introitare la somma complessiva di lire
6.000.000 al capitolo 10200 del bilancio preventivo della Regione
per l'anno 1982 "Proventi vendite beni immobili".
3)
di conferire al Presidente della Giunta o, in caso
di delega all'Assessore che interverrà alla stipulazione dell'atto
di compravendita la facoltà di autorizzare l'inserzione nell'atto
stesso delle precisazioni rettifiche ed aggiunte che il Notaio
rogante riterrà necessarie per il trasferimento delle quote di
proprietà della Regione.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta di cedere ad una società per
permettere la ristrutturazione d'una porzione di fabbricato rurale
pervenuta alla Regione in quanto non vi erano altri eredi entro il
4° grado; la Regione di conseguenza è subentrata come
proprietaria.
La stima è abbastanza completa e 150.000 lire al mq. sono 6
milioni, ed il fabbricato in questione verrà ristrutturato.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin. ):
Vorrei fare una
domanda al Presidente della Giunta, cioè se questa Società intende
effettuare una ristrutturazione su una parte cospicua di questo
quartiere; in tal caso, se non era possibile vincolare la cessione
di questo fabbricato alla clausola per cui all'interno di questa
ristrutturazione si creasse, d'accordo con il Comune, almeno un
servizio pubblico per l'utilizzo degli abitanti del quartiere.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Non conosco questa Società e non so
qual è l'ampiezza della ristrutturazione che andrà fatta. Quello
che posso dire è che queste ristrutturazioni sono soggette alla
Sovrintendenza delle Antichità e Belle Arti, in quanto il
fabbricato è sito nella zona del Ponte Romano; chiederò comunque al
Comune di Aosta.
PRESIDENTE
: Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK