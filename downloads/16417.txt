Consiglio Regionale della Valle d'Aosta - Oggetto del Consiglio n. 2800 del 22 ottobre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CACCIA E PESCA
Precedente
Successivo
Resoconto integrale del dibattito dell'aula
Oggetto del Consiglio n. 2800 del 22 ottobre 1997 - Resoconto
SEDUTA ANTIMERIDIANA DEL 22 OTTOBRE 1997
OGGETTO N. 2800/X Approvazione della classificazione delle acque
dolci salmonicole e ciprinicole che necessitano di protezione o
miglioramento per essere idonee alla vita dei pesci, ai sensi del
Decreto Legislativo 25 gennaio 1992, n. 130 per l'attuazione della
Direttiva CEE 78/659.
Deliberazione Il Consiglio
Richiamata la propria deliberazione n. 689/X del 18 maggio 1994
relativa alla classificazione delle acque dolci salmonicole e
ciprinicole che necessitano di protezione o miglioramento per
essere idonee alla vita dei pesci, ai sensi del decreto legislativo
25 gennaio 1992, n. 130 per l'attuazione della direttiva CEE
78/659;
Tenuto presente che tale delibera approvava, in applicazione del
Decreto Legislativo 25 gennaio 1992, n. 130, la seguente
designazione delle acque dolci superficiali presenti nel territorio
regionale:
- acque dolci salmonicole: il torrente Savara, il torrente
Saint-Barthélemy e il torrente Chalamy;
- acque dolci ciprinicole: i laghi di Saint-Marcel, siti nel
Comune omonimo, ed il lago di Villa, sito in Comune di
Challand-Saint-Victor;
Atteso che, ai sensi del citato decreto legislativo, tali acque
sono state sottoposte, per un periodo di dodici mesi, ad un
monitoraggio qualitativo, al fine di accertare la conformità ai
parametri chimico-fisici previsti nell'allegato I al decreto e
procedere, successivamente, alla loro classificazione;
Considerato che tali controlli, effettuati in diversi punti dei
torrenti e dei laghi dall'Unità Operativa Chimico-Tossicologico e
Fisico-Ambientale dell'U.S.L, hanno evidenziato che tutte le acque
prese in considerazione sono risultate perfettamente idonee alle
relative destinazioni salmonicole o ciprinicole e che i dati
analitici rilevati sono conformi al disposto del Dlgs 130/92 e ai
limiti riportati nell'allegato I;
Richiamate le deliberazioni della Giunta regionale n. 6162 in
data 30 dicembre 1996, n. 317 del 3 febbraio 1997 e n. 2436 in data
7 luglio 1997, concernenti il bilancio di gestione della Regione
per l'anno 1997 e per il triennio 1997/1999, nonché la circolare
applicativa n. 7 del 6 febbraio 1997 (prot. n. 320/SGT);
Visto il parere favorevole di legittimità, rilasciato dal
Direttore dell'Ambiente, in vacanza del Capo Servizio Natura e
Ambiente dell'Assessorato dell'Ambiente, Urbanistica e Trasporti,
ai sensi dell'articolo 72 della legge regionale n. 3/1956 e
successive modificazioni, e del combinato disposto degli articoli
13 - comma 1 - lett. e) e 59 - comma 2 - della legge regionale n.
45/1995, sulla presente deliberazione;
Delibera
1) di approvare, in applicazione del Decreto Legislativo 25
gennaio 1992, n. 130, la seguente classificazione delle acque dolci
superficiali presenti nel territorio regionale che necessitano di
protezione o miglioramento per essere idonee alla vita dei
pesci:
- acque dolci salmonicole: il torrente Savara, il torrente
Saint-Barthélemy e il torrente Chalamy;
- acque dolci ciprinicole: i laghi di Saint-Marcel, siti nel
Comune omonimo, ed il lago di Villa, sito in Comune di
Challand-Saint-Victor.
2) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera b) del decreto legislativo 22
aprile 1994, n. 320.
Presidente Pongo in votazione la delibera in oggetto:
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK