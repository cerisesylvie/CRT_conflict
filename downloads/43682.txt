Consiglio Regionale della Valle d'Aosta - Oggetto del Consiglio n. 892 del 6 ottobre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 892 del 6 ottobre 2021 - Resoconto
OBJET N° 892/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Ha chiesto la parola il Presidente della Regione, ne ha
facoltà.
Lavevaz (UV) -
Dedico lo spazio delle mie comunicazioni
per condividere con voi due elementi che ritengo rilevanti nella
gestione ancora dell'emergenza pandemica: il primo riguarda il
sistema scolastico che nelle scorse settimane, come abbiamo
ricordato nell'ultimo Consiglio, ha affrontato un rientro
sicuramente complesso, ma che finalmente è in presenza grazie allo
sforzo di tanti soggetti coinvolti, in particolare le strutture
dell'Assessorato. L'obiettivo comune è quello di tutelare al
massimo la didattica in presenza com'è stato detto più volte per
tornare a garantire pienamente l'importanza sia educativa, sia
formativa della scuola.
I confronti tra le diverse strutture regionali, in particolare
la Sovrintendenza, l'Assessore Caveri i referenti sanitari,
l'Assessorato della sanità hanno permesso di arrivare a redigere un
nuovo protocollo sperimentale, che sarà oggetto, già nella giornata
di oggi, di un'ordinanza che andrò a firmare in giornata. Questa
nuova prassi permetterà di ridurre al minimo o di azzerare i
periodi di quarantena nelle scuole attraverso un monitoraggio
capillare e
screening
continui attraverso anche l'utilizzo
di tamponi salivari. Dobbiamo tenere conto allo stesso tempo della
maggiore contagiosità tra i ragazzi della variante Covid che
affrontiamo oggi. Per questo si tratta di misure in qualche modo
sperimentali e fanno parte di un rischio che insieme alla
componente sanitaria ci sentiamo di assumere in qualche modo per
dare massima attenzione al regolare svolgimento delle lezioni in
presenza. Sempre riguardo alle norme di lotta alla pandemia, in
queste settimane l'Amministrazione ha lavorato in maniera
trasversale per predisporre le misure necessarie per l'entrata in
vigore delle nuove norme sull'obbligo di certificazione verde per i
lavoratori. Le diverse strutture sono state messe a confronto,
coordinate dal Segretario generale, che ringrazio, per creare delle
procedure uniformi nonostante la grande eterogeneità delle sedi di
lavoro del personale regionale che è chiamato a collaborare
affinché questo passaggio avvenga senza ripercussioni sui servizi
che l'Amministrazione deve offrire con costanza.
Con l'occasione rivolgo un appello al senso di responsabilità di
tutti i dipendenti regionali ma lo amplierei a tutti i dipendenti
del comparto, dobbiamo tutti insieme essere consapevoli del ruolo
che abbiamo nell'essere parte dell'Amministrazione rispettando le
regole in modo attivo e mettendoci al servizio della comunità
valdostana, consci del nostro ruolo in un momento così delicato per
la ripartenza della nostra Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK