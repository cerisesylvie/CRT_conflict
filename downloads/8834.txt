Consiglio Regionale della Valle d'Aosta - Oggetto del Consiglio n. 3335 del 22 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3335 del 22 dicembre 1987 - Resoconto
OGGETTO N. 3335/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Signori Consiglieri, l'assemblea dei
dirigenti, riunitasi ieri, nel confermare lo sciopero del 22
dicembre e nel proclamare lo sciopero per i giorni 28-29 e 30
dicembre, ha deciso di autorizzare il personale dell'Assessorato
alle Finanze a prestare servizio per con sentire l'erogazione delle
retribuzioni delle tredicesime mensilità. Ha altresì deliberato di
autorizzare il personale strettamente necessario della Presidenza
del Consiglio ad essere presente in servizio per garantire il
funzionamento del Consiglio regionale.
Do comunicazione al Consiglio dell'attività svolta dalla
Presidenza del Consiglio e dagli organi consiliari dopo l'ultima
adunanza:
Disegni di legge presentati:
D.L. n. 480, presentato dalla Giunta regionale in data 10
dicembre 1987, concernente: "Modifiche ed integrazioni alla legge
regionale 21 maggio 1985, n. 35 sull'ordinamento dei servizi
regionali e sullo stato giuridico del personale e 15 luglio 1982,
n. 32, sulla disciplina del settore dei trasporti" (1^ e 3^
Commissione).
D.L. n. 481, presentato dalla Giunta regionale in data 10
dicembre 1987, concernente: "Modifiche ed integrazioni alla legge
regionale 21 maggio 1985, n. 35, concernente: "Ordinamento dei
servizi regionali e stato giuridico del personale - Disciplina
dell'archivio storico regionale" (1- Commissione).
D.L. n. 482, presentato dalla Giunta regionale in data 10
dicembre 1987, concernente: "Disposizioni concernenti il personale
direttivo e amministrativo addetto ai corsi di addestramento
alberghiero" (l^ Commissione).
D.L. n. 483, presentato dalla Giunta regionale in data 10
dicembre 1987, concernente: "Modificazioni alla legge regionale 8
ottobre 1973, n. 33, concernente la costituzione di fondi di
rotazione per la promozione di iniziative economiche in Valle
d'Aosta e successive modificazioni" (2^ Commissione)
Proposta di Regolamento n. 13, presentato dalla Giunta regionale
in data 10 dicembre 1987, concernente: "Modificazioni al
Regolamento regionale recante norme per l'applicazione della legge
3 agosto 1949, n. 623 e successive modificazioni, concernente a
immissione al consumo in Valle d'Aosta di determinati contingenti
annui di generi e merci in esenzione fiscale" (3^ Commissione).
Proposta di revisione dello Statuto n. 1, presentata dal
Consigliere Sandri in data 9 dicembre 1987, concernente: "Modifiche
alla legge costituzionale 26 febbraio 1948, n. 4: Statuto speciale
per la Valle d'Aosta" (1^ Commissione).
Disegni di legge vistati:
D.L. n. 450, concernente: "Applicazione nella Valle d'Aosta del
Regolamento CEE n. 1401 del Consiglio del 6 maggio 1986 che
costituisce un'azione comune per il miglioramento dell'agricoltura
in alcune zone svantaggiate".
D.L. n. 451, concernente: "Rifinanziamento per l'anno 1987 della
legge regionale 24 agosto 1982, n. 43, concernente l'adesione della
Regione al Consorzio garanzia fidi tra gli agricoltori della Valle
d'Aosta".
D.L. n. 452, concernente: "Rifinanziamento della legge regionale
16 giugno 1978, n. 23, concernente l'adesione della Regione al
Consorzio garanzia fidi fra gli artigiani della Valle d'Aosta".
D.L. n. 453, concernente: "Rifinanziamento della legge regionale
16 giugno 1978, n. 25 concernente l'adesione della Regione al
Consorzio garanzia fidi fra i commercianti della Valle
d'Aosta".
D.L. n. 454, concernente: "Rifinanziamento della legge regionale
11 agosto 1976, n. 32, concernente l'adesione della Regione al
Consorzio garanzia fidi fra gli industriali della Valle d'Aosta e
successive modificazioni".
D.L. n. 440, concernente: "Norme per il recupero dei materiali
inerti naturali ai fini delle opere pubbliche e per il riassetto
delle escavazioni abbandonate". - Approvazione di ordine del
giorno.
D.L. n. 456, concernente: "Interventi nel settore degli impianti
di risalita. - Rifinanziamento della spesa per l'applicazione della
legge regionale 3 agosto 1971, n. 10 e 15 luglio 1985, n. 46".
D.L. n. 457, concernente: "Destinazione dei fondi assegnati
dallo Stato ai sensi della legge 17 maggio 1983, n. 217: Legge
quadro per il turismo".
D.L. n. 458, concernente: "Autorizzazione di maggiore spesa per
l'applicazione dell'articolo 2, lettere B) e C) della legge
regionale 7 agosto 1986, n. 45, concernente interventi per la
realizzazione di infrastrutture ricreativo sportive".
D.L. n. 459, concernente: "Autorizzazione di maggiore spesa per
l'applicazione della legge regionale 10 gennaio 1961, n. 2 e
successive modificazioni ed integrazioni, concernente la
concessione di provvidenze per l'incremento del patrimonio
alpinistico".
D.L. n. 467, concernente: "Aumento dell'ammontare degli assegni
a favore delle guide, aspiranti guide e loro superstiti ai sensi
della legge regionale 11 agosto 1975, n. 39 e successive
modificazioni ed integrazioni".
D.L. n. 461, concernente: "Modifiche ed integrazioni alla legge
regionale 11 agosto 1986, n. 51 e integrazione del programma
triennale 1987/89 (FRIO)".
Disegni di legge non vistati:
D.L. n. 449, concernente: "Applicazione nella Regione Valle
d'Aosta degli interventi di cui alla lettera C) del 2° comma
dell'art. 4 della legge 8 novembre 1986, n. 752, concernente
l'attuazione di interventi programmati in agricoltura".
Deliberazioni vistate: n. 50.
Deliberazioni non vistate:
Con lettera in data 17 dicembre 1987, il Presidente della
Commissione di Coordinamento ha richiesto chiarimenti in merito
alla deliberazione n. 3256/VIII in data 25 novembre 1987
concernente: "Sdemanializzazione di terreni gravati da uso civico
siti nei Comuni di Brissogne e Pollein finalizzata alla
realizzazione dell'impianto per la raccolta differenziata dei
rifiuti e del depuratore intercomunale, nonchè alla realizzazione
del sistema tangenziale sud di Aosta".
Riunioni:
Ufficio di Presidenza: 1
Conferenza Capigruppo e Ufficio di Presidenza: 1
2^ Commissione: 4
3^ Commissione: 2
4^ Commissione: 2
1^ e 5^ Commissione in riunione congiunta: 1
1^ e 3^ Commissione in riunione congiunta: 1
Gruppo di lavoro per il regolamento assunzione personale SITAV:
1
La Conferenza dei Capigruppo in data 14 dicembre ha ricevuto una
delegazione dei dirigenti e vice dirigenti, che ha illustrato a
posizione della categoria in ordine agli scioperi in atto per il
problema del trattamento economico e normativo del personale
regionale delle qualifiche dirigenziali.
Signori Consiglieri,
l'anno 1987, che è stato travagliato da guerre che hanno
insanguinato il mondo, dal Medio Oriente all'America Latina, da
grandi disastri aerei, navali, come l'ultimo di due giorni or sono,
nonchè da atti di terrorismo che ancora insanguinano diverse sfere
dei nostri paesi, ha visto tuttavia in un anno che è forse più da
dimenticare che da ricordare, un fatto di eccezionale importanza,
di portata storica, che credo debba essere ricordato nell'occasione
della riunione del nostro Consiglio. Mi riferisco allo storico
incontro avvenuto l'8 dicembre a Washington fra il Presidente degli
Stati Uniti, Ronald Reagan, e il Primo Segretario del Partito
Comunista dell'Unione Sovietica, Mikhail Gorbaciov, i quali hanno
firmato un accordo in base al quale devono venire eliminati 2700
missili a medio e corto raggio.
È pur vero che la grande speranza accesa da questo atto attende
di essere ratificata dal Senato degli Stati Uniti e dal Soviet
Supremo dell'Unione Sovietica, ma ritengo che vi siano fondate
speranze perchè questa ratifica avvenga senza particolari
problemi.
La cosa fondamentale in questa svolta storica del mondo, che ha
visto le due superpotenze trovare finalmente un accordo, è
costituito dal fatto che non si parla più di ridurre la produzione
di armi, ma si è dato la prima prova, il primo atto concreto per la
distruzione degli arsenali esistenti. Credo che debba essere
rimarcato questo fatto, perchè al di là di tutto quanto è avvenuto
di negativo, dagli scandali ai disastri, il 1987 possa essere
ricordato come l'inizio, vero, concreto di un nuovo modo di
pensare, nuovo modo di ricercare quel la pace che è richiesta da
tutti i popoli.
Fra alcune fotografie apparse sui giornali recentemente, che
riguardavano questo storico incontro, ce n'è una che mi ha
particolarmente colpito, ed è quel la che mostra dei bambini degli
Stati Uniti che sventolano bandiere rosse con la falce e il
martello, volendo significare finalmente la possibilità di un
aperto colloquio, la possibilità di comprendersi al di là delle
posizioni dei capi che alle volte non corrispondono a quelle della
volontà popolare. La pace non può scendere dai santi del cielo, ma
scaturisce dalle viscere dei popoli. Questo è l'augurio che
facciamo.
Ha chiesto di parlare il Consigliere Torrione sulle
comunicazioni del Presidente del Consiglio, ne ha facoltà.
TORRIONE (P.S.I.):
Vorrei esprimere l'adesione del Gruppo
socialista alle nobili espressioni del Presidente del Consiglio per
quanto riguarda l'incontro Reagan-Gorbaciov. Purtroppo devo
riscontrare con rammarico che non è avvenuto un altro incontro, che
avrebbe dovuto porre fine ad uno stato di agitazione e di sciopero
all'interno dell'Amministrazione regionale, e cioè l'incontro fra i
dirigenti dell'Amministrazione regionale e la Giunta regionale. La
presa di posizione dei dirigenti è forse uno degli atti più duri di
contestazione a cui abbia assistito in questi ultimi trenta anni.
Era estremamente raro che il personale dell'Amministrazione
regionale scendesse in sciopero ed è ancora più raro che una
categoria abbia preso un atteggiamento del genere.
Credo però che in questo momento ci voglia uno sforzo di
comprensione e uno sforzo anche di adesione a quelle che sono le
esigenze di una categoria, che vive all'interno
dell'Amministrazione regionale in una particolare posizione, che è
una posizione di minoranza rispetto alla globalità del personale, e
come tutte le minoranze soffre a volte di una certa situazione di
isolamento. È questo il caso dei dirigenti, come era, e come è
stato, il caso del personale della Casa da Gioco di Saint-Vincent:
i controllori regionali per anni sono stati guardati dal personale
regionale con un occhio particolare, perchè godevano di determinate
previdenze che era difficile estendere al rimanente personale
regionale. Questo ha determinato degli inconvenienti, di cui
abbiamo avuto occasione fra l'altro di parlare per lungo tempo in
questa stessa aula.
Ritengo che un atteggiamento di questo tipo vada assolutamente
rimosso da parte dell'Amministrazione regionale. Mi rendo conto
delle difficoltà del Presidente della Giunta a mantenere una
trattativa su un certo livello, perchè se da una parte vuole
concedere qualcosa al personale dirigente, si trova, dall'altra,
una presa di posizione del rimanente personale. Non è indubbiamente
una posizione facile e noi lo riconosciamo.
Dobbiamo peraltro anche smentire, e lo diciamo a voce alta, una
certa forma di appiattimento, che è stata estremamente nociva negli
anni scorsi e che ha caratterizzato per lungo tempo anche l'azione
del sindacato; in omaggio al detto che "la bistecca è uguale per
tutti", è stata fatta una sorta di omogeneizzazione, per cui tutti
dovevano essere retribuiti allo stesso modo. Sappiamo a quali
conseguenze "letali", specie nella pubblica amministrazione, ha
portato un atteggiamento di questo tipo.
Il trattare di materia di personale non è facile, perchè si va a
toccare interessi che riguardano direttamente la sfera del singolo
e la sfera degli interessi del singolo, quindi mi rendo conto che
questa problematica rischia di degenerare a tal punto da portare
alle conseguenze a cui abbiamo assistito in questi giorni.
D'altronde, la richiesta formulata dai dirigenti, di una sorta di
agganciamento automatico alla dirigenza dello Stato, è una
richiesta che riteniamo legittima; lo diciamo a voce alta così da
evitare fraintendimenti. È legittima perché la categoria
dirigenziale va trattata in modo diverso dal rimanente personale,
in quanto ha responsabilità, compiti, mansioni e funzioni che altri
dipendenti non hanno.
Con questo non diciamo che debba esserci una sorta di casta di
privilegiati; riteniamo che questa forma di collegamento con quanto
avviene nello Stato è un atto dovuto, visto che nel mondo sindacale
che riguarda gli impiegati civili dello Stato questa clausola è
operante da anni.
Si potrà discutere se in quella legge regionale questo
meccanismo è già presente o meno; credo che con un leggero
correttivo, che può essere individuato come un automatismo che poi
passa anche al vaglio del Consiglio regionale, questa opportunità
al personale dirigente vada pur offerta. Non serve a nessuno,
tantomeno ad una gestione corretta della macchina burocratica
regionale, che una categoria così importante per il funzionamento
dei servizi della Regione assuma atteggiamenti di questo
genere.
Non sono qui per dire che tutta la ragione sta da una parte e
tutto il torto sta dall'altra; in questo caso si deve, trattandosi
di personale, avere una grande capacità di mediazione. Certo è che
a richiesta dei dirigenti, formulata nei termini in cui è stata
formulata e ci è stata esposta anche in sede di riunione dei
Capigruppo, è una richiesta che riteniamo di poter sostenere, se
arriverà all'esame del Consiglio regionale.
Ci auguriamo che questa presa di posizione finisca in termini
temporali molto ravvicinati, perchè il danno che
all'Amministrazione regionale, specie in un periodo delicato come
quello di fine anno, può apportare, è notevolissimo. Si rischia di
non poter neppure pagare le tredicesime al personale docente della
scuola, e credo che l'atto che i dirigenti hanno fatto di
consentire, seppure in sciopero, la corresponsione delle
tredicesime, merita di essere debitamente sottolineato.
Non possiamo più tornare indietro: su questo occorre essere
molto chiari e decisi; quella filosofia sindacale, che cercava per
certi versi di portare ad una sorta di appiattimento generale, è
una filosofia che i tempi e la storia hanno ormai sconfitto.
I dirigenti hanno funzioni particolari, svolgono dei compiti per
cui a volte devono rispondere, non solo all'autorità regionale, ma,
proprio perchè firmano, rispondono anche in proprio. Sono una
categoria che, seppure ridotta del numero, ha, sul piano della
rilevanza all'interno del funzionamento della macchina burocratica,
una valenza particolare, quindi ne dobbiamo tenere conto.
È con questo spirito che auspichiamo che al più presto
riprendano le trattative; una trattativa che richiederà anche
qualche sforzo da parte della Giunta regionale, che richiederà
anche uno sforzo di mediazione nei confronti delle organizzazioni
sindacali, però è una trattativa che vale la pena di essere
affrontata in termini solleciti, perchè questa situazione che si è
determinata all'interno dell'Amministrazione regionale va
assolutamente rimossa.
PRESIDENTE
: Ha chiesto di parlare il Consigliere Tonino,
ne ha facoltà.
TONINO (P.C.I.):
Voglio brevemente manifestare il nostro
apprezzamento per le parole del Vice Presidente del Consiglio, De
Grandis, relativamente all'incontro fra Reagan e Gorbaciov, un
evento che ha il rilievo che tutti conosciamo. Non mi dilungo
oltre, perchè come Gruppo abbiamo sull'argomento anche una mozione
con a quale proponiamo che il Consiglio regionale si esprima con un
voto di plauso rispetto al significato di quella iniziativa.
Voglio invece non evitare di esprimere anche come Gruppo
comunista a necessità che si riprenda costruttivamente il dialogo
fra la Giunta regionale e i dirigenti e i Vice dirigenti, che sono
scesi in sciopero; crediamo che sia assolutamente necessario
affrontare le questioni che i dirigenti in sciopero hanno posto
all'attenzione del Consiglio e delle forze politiche.
Per esprimere qui in linea generale qual è la posizione del
nostro Gruppo, riteniamo che la questione della equiparazione
rispetto ai livelli retributivi dei dirigenti dello Stato debba
essere affrontata, nell'ambito di una visione unitaria del
contratto dei dipendenti di questa Regione, affrontando allo stesso
tempo anche la funzione che svolgono i dirigenti e i vice dirigenti
in questa Regione.
Voglio qui sollecitare una richiesta che abbiamo fatto anche in
altre occasioni, affinchè anche i compiti e la distribuzione delle
responsabilità siano affrontati in modo unitario. Del resto, mi
pare che la stessa conferenza dei dirigenti della Regione abbia
posto questa esigenza come una questione di grande rilievo.
Questo volevo dire, perchè, fin da adesso, senza entrare nel
merito dei particolari, si conosca qual è la posizione del nostro
Gruppo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK