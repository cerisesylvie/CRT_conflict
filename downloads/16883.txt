Consiglio Regionale della Valle d'Aosta - Oggetto del Consiglio n. 195 del 11 novembre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 195 del 11 novembre 1998 - Resoconto
SÉANCE DU 11 NOVEMBRE 1998 (APRÈS-MIDI)
OGGETTO N. 195/XI Ipotesi di soppressione della Consulta
regionale per l'economia e il lavoro, alla luce della esigua
attività svolta. (Interpellanza)
Interpellanza Premesso
che nel 1994 è stata istituita la Consulta regionale per
l'economia e il lavoro (CREL), che avrebbe dovuto essere una "sede
permanente di confronto e di collaborazione tra la Regione e gli
enti e le forze economiche e sociali interessate ai processi di
sviluppo dell'economia regionale";
che non risulta agli interpellanti che tale organismo abbia
svolto in questi anni una particolare attività consultiva e che,
anzi, sia piuttosto da annoverare nella categoria - purtroppo
sempre più numerosa - dei cosiddetti enti inutili;
che, al di là, di una "sintetica" relazione di accompagnamento
al documento di bilancio preventivo della Regione, non sembrano
promanare - da codesto organismo - iniziative degne di nota;
tutto ciò premesso i sottoscritti Consiglieri regionali
Interpellano
la Giunta regionale per conoscere se, alla luce dell'esigua e
inifluente attività svolta, non sia ipotizzabile la soppressione
della CREL.
F.to: Tibaldi - Frassy - Lattanzi
Président La parole au Conseiller Tibaldi.
Tibaldi (FI) A distanza di 4 anni da quando è stata varata
questa legge dalla Regione e conseguentemente istituita questa
consulta, mi pare che le perplessità che erano state espresse
allora non solo dal sottoscritto, ma anche da una cospicua parte di
questo Consiglio, o meglio del Consiglio precedente in quel caso,
si siano puntualmente verificate.
Mi riferisco alla Consulta regionale per l'economia e il lavoro,
che l'Assessore competente conosce molto bene perché è stato
compartecipe di questo disegno istitutivo. Consulta regionale per
l'economia e il lavoro che avrebbe dovuto essere, secondo le
indicazioni normative contenute nella legge n. 70, una sede
permanente di confronto e di collaborazione fra la Regione, gli
enti e le forze economiche e sociali interessate ai processi di
sviluppo dell'economia regionale. Allora, più che sede permanente,
chiamarla "occasionale" forse vuol dire essere ancora troppo
generosi: è stata una sede estemporanea di confronto che ogni tanto
ci ha fatto pervenire il frutto del suo lavoro, se così possiamo
definirlo, il suo lavoro.
In particolare, noi Consiglieri siamo stati gratificati dalla
produzione consultiva di questo organismo ogni qualvolta si
arrivava in sede di esame e di approvazione del bilancio regionale
e a fronte di 1000 pagine circa di capitoli di spesa o di entrata
con la relazione introduttiva politica e tecnica dell'Assessore, ci
arrivava la paginetta della Consulta regionale per l'economia e il
lavoro con tanto di firma autorevole, e nella paginetta era
contenuto il parere di quest'organismo naturalmente favorevole su
quelli che erano gli indirizzi di bilancio adottati dalla
Regione.
Comunque, questa la legge nel 1994. Successivamente lo Statuto,
la nomina copiosa di componenti all'interno di quest'organismo, c'è
stata poi la dote finanziaria, naturalmente: 100 milioni il primo
anno, poi 250 milioni gli anni successivi, però poi l'attività è
rimasta fantasma, e penso che l'Assessore abbia la piena
consapevolezza di questo fatto.
In particolare, la Consulta avrebbe dovuto - uso il condizionale
perché non mi risulta a me personalmente, o a noi politicamente
come gruppo - contribuire all'elaborazione della legislazione
regionale in materia socio-economica e di lavoro, sia formulando
suggerimenti e osservazioni, sia producendo studi, rapporti,
indagini su richiesta dei competenti organi regionali. Ecco un
altro punto importante di questa legge è che la Consulta
funzionava, o meglio funziona solo su input e su richiesta della
Giunta; ogni qualvolta la Giunta lo richiede si attiva, se la
Giunta non lo richiede rimane un ente allo stadio potenziale.
Poi avrebbe dovuto essere attiva nell'ambito della propria
autonomia gestionale e finanziaria e proporre iniziative di analisi
di studio, di ricerca sulla realtà socio-economica, sull'impatto
della legislazione, sulle prospettive concernenti l'evoluzione
della società e dell'economia regionale.
Questi sono i due punti fondamentali degli obiettivi strategici
che l'allora Assessore alle finanze si era prefissato. Questo anche
perché voleva, o meglio la Giunta voleva istituzionalizzare un
organismo che superasse tutte quelle fasi di trattative se vogliamo
scomode e anche innaturali, per cui ogni settore economico, ogni
comparto, ogni categoria o ogni singolo gruppo di imprenditori
andava o va a trattare direttamente con l'Assessorato competente e
con la Giunta conducendo una trattativa specifica o, se vogliamo,
un'analisi specifica e non di largo raggio su quella che è invece
tutta la materia socio-economica valdostana.
Questi gli intenti. I fatti però sono tutt'altra cosa. Non c'è
alcuna testimonianza tangibile, ripeto - se non quel foglietto
scarno che arrivava a latere delle 1000 pagine di bilancio una
volta all'anno -, che comprovi l'efficacia, l'efficienza, la
funzionalità e soprattutto l'utilità di quest'organismo.
Orbene il mancato funzionamento, vuoi per il mancato input della
Giunta, vuoi per difficoltà di carattere organizzativo, ricordiamo
che manca addirittura una sede istituzionale per quest'organismo, e
che c'è stato un periodo in cui il Presidente coincideva con il
Senatore, il quale essendo impegnato a Roma non poteva badare a
quelle che avrebbero dovuto essere le competenze di questa
Consulta. Ma sostanzialmente il mancato funzionamento si è tradotto
anche in una mortificazione delle professionalità e delle
competenze di alcune persone o di tutte le persone che compongono
la stessa Consulta, perché di fatto non sono mai state convocate,
mi sembra che sia circa un anno che quest'organo non viene
riconvocato (e più o meno coincide con la data dell'ultimo bilancio
preventivo del 1998, esattamente un anno fa).
Nell'interpellanza il quesito è provocatorio: se alla luce
dell'esigua attività svolta non sia opportuno sopprimerla. Aggiungo
un quesito che non è provocatorio: se non si vuole mantenerla in
questo stato vegetativo, cosa pensa di fare la Giunta? Mantenerla
così, sopprimerla, oppure darle dignità, autorevolezza e
funzionalità, com'era d'altronde nei suoi propositi di 4 anni
fa?
Président La parole à l'Assesseur au budget, aux finances et à
la programmation, Agnesod.
Agnesod (UV) La Conférence régionale de l'économie et de
l'emploi a été instituée par loi régionale n° 70/94 dans le but de
créer un centre permanente de rencontre, de concertation et de
collaboration entre l'Administration régionale, les collectivités
et les forces économiques et sociales pour tous les problèmes liés
à l'essor économique de notre région.
L'institution de cette conférence aurait dû combler ce vide dans
la concertation générale avec les agents socio-économiques, qui
remplissent ailleurs - même si partiellement - les Chambres de
commerce, les organismes de liaison entre ces dernières et les
catégories économiques productives, par exemple le CNEL. C'est
pourquoi la loi qui porte création de la CREL indique qu'elle doit
être composée des représentants désignés par le Conseil régional,
par les organisations syndicales et des travailleurs, par les
Associations régionales des industriels, des artisans, des
commerçants, des hôteliers, des exploitants agricoles, des
coopératives, des Associations des syndics et des Présidents des
communautés de montagne, ainsi que des organismes de crédit et des
établissements financiers locaux.
Il est certain que la mise en route de la conférence a été
plutôt lente, ce qui est dû pour une part à la nouveauté de
l'instrument en lui-même, et pour l'autre part au fait que les
différentes catégories ont parfois préféré continuer à gérer leurs
intérêts respectifs de manière plus directe avec l'Administration
régionale. Ceci dit, la CREL a toutefois rempli sa fonction
institutionnelle à commencer par l'approbation de ses propres
statuts et, comme elle le devait, a donné son avis sur les projets
de loi régionaux, en matière de politique et de programmation dans
le domaine de l'économie, de la finance et de l'emploi, notamment
sur les projets de loi financière et sur les budgets de la
Région.
Si la CREL est un organisme doté de la personnalité juridique de
droit public qui jouit d'une autonomie de gestion et de
financement, il n'en est point moins vrai qu'elle n'est pas
parvenue à s'imposer comme unique structure d'action, ayant un
certain poids dans ses rapports avec l'Administration, ni à
concrétiser pleinement le potentiel qui lui avait été conféré par
la loi qui l'instituait. Je fais allusion en particulier aux
activités que la loi régionale n° 70 attribuait à la conférence, la
participation à l'élaboration de la législation régionale en
matière socio-économique et d'emploi, par la formulation de
suggestions et d'observations, ainsi que par la proposition
d'études, des rapports et d'enquêtes, et la réalisation de ses
propres activités d'analyse et de recherche quant aux retombées de
la législation sur la réalité socio-économique régionale et sur les
perspectives d'évolution de la société et de l'économie
valdôtaine.
D'autre part, ces considérations n'entachent pas l'actualité des
motivations qui ont porté à la création de la CREL, même si elle
engendre des réflexions sur la pleine validité de l'instrument
conférence, telle qu'elle a été conçue par la loi de 1994. Des
réflexions qui toutefois sont bien loin de concorder avec
l'évaluation exprimée dans le préambule de l'interpellation en
question quant à l'inutilité de cet organisme. Si nous voulons que
le système Vallée d'Aoste soit toujours plus compétitif et fondé
sur la valorisation des ressources locales, il est nécessaire que
les forces économiques et sociales soient en mesure de soutenir et
de promouvoir leurs intérêts respectifs par le biais d'un
instrument adéquat qui les représente d'une manière autonome.
Une éventuelle révision de la CREL ne peut donc être envisagée,
ne serait-ce que pour éviter un vide de représentativité des
catégories concernées, que dans le cadre d'une réflexion plus
générale sur l'institution d'une nouvelle table de négociations
entre les associations des différentes catégories professionnelles,
l'Administration régionale et les collectivités locales et donc
parallèlement à la solution des problèmes liés à l'institution dans
notre Vallée d'une chambre de commerce ou d'un organisme
équivalent.
Président La parole au Conseiller Tibaldi.
Tibaldi (FI) Sono soddisfatto nella parte in cui l'Assessore ha
riconosciuto in maniera esplicita l'invalidità o la non piena
validità e l'inutilità - se ho capito bene dalle sue parole - di
quest'organismo così come è stato concepito e soprattutto come è
stato messo in funzione. L'Assessore ha ammesso pubblicamente 4
anni di mancata attività e quindi d'inutilità della CREL. Ha usato
il condizionale passato, come ho usato anche io prima per il
semplice fatto che le attività avrebbero potuto o avrebbero dovuto
essere poste in essere, mentre in realtà non sono state poste in
essere.
Di fatto è stato anche confermato che le categorie produttive
preferiscono una tipologia di concertazione che è diversa da quella
della collegialità che è prevista nella Consulta stessa,
preferiscono quindi trattare delle loro problematiche o di singole
prospettive relative al loro comparto o al loro settore economico
in via diretta con l'Assessore competente o con la stessa
Giunta.
Alla luce di queste constatazioni che sono state fatte ad alta
voce dallo stesso Assessore, qual è la risposta che dà in termini
prospettici? Qui invece sono insoddisfatto, perché non c'è una
risposta in termini prospettici di carattere politico che sia in
grado di superare questo momento di stasi. Attendiamo la Camera di
commercio, sulla quale c'è stato un ampio dibattito nell'ultimo
scorcio di legislatura, ma sulla quale mi pare di capire, anche
rispetto a un'interpellanza che è stata proposta recentemente, ci
sia ancora attendismo.
Quindi mi pare di capire che non c'è una risposta politica
chiara al quesito che è stato posto. Di fatto è un ente che non
funziona, di fatto è un ente che la Giunta non vuole che funzioni.
Non riesco a capire, traendo le conclusioni della risposta fornita,
cosa si vuole fare di questo ente. Se si vuole continuare a
mortificare, ripeto, le competenze e le professionalità dei suoi
componenti, visto che le singole categorie produttive preferiscono
altri strumenti e altri metodi di concertazione.
A questo punto la proposta provocatoria che si faceva in
quest'interpellanza riprende tutta la sua validità: per tenerla in
piedi in queste condizioni sopprimiamola, si risparmiano dei soldi
da una parte, si riesce magari ad attivare o a potenziare altri
enti o altri organismi - ce ne sono un'infinità presenti che sono
stati istituiti con leggi precedenti - dando loro competenze e
attribuzioni specifiche, e in questo modo si ottimizza quella
concertazione fra mondo politico, mondo amministrativo e mondo
produttivo che in Valle d'Aosta ancora lascia sotto molti aspetti a
desiderare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK