Consiglio Regionale della Valle d'Aosta - Oggetto del Consiglio n. 2649 del 17 aprile 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2649 del 17 aprile 2007 - Resoconto
OGGETTO N. 2649/XII - Interesse dell'Amministrazione
regionale per l'acquisto di una struttura immobiliare nelle
vicinanze dell'Ospedale regionale. (Interrogazione)
Interrogazione
Premesso che:
- dalle audizioni effettuate in V^ Commissione
sull'ampliamento dell'Ospedale regionale sui sedimi circostanti i
tecnici del Comune di Aosta hanno evidenziato perplessità in merito
alle densità volumetriche derivanti;
- nelle adiacenze dell'Ospedale esiste una struttura privata
denominata "Residence Mont-Blanc" per la quale vi sarebbe - secondo
alcune voci - un interesse da parte dell'Amministrazione regionale
all'acquisto;
i sottoscritti Consiglieri regionali
Interrogano
il Presidente della Regione e l'Assessore competente per
sapere se corrisponde a verità l'interessamento
dell'Amministrazione regionale a tale acquisizione e se - in caso
affermativo - si inserisca nel contesto di una diversa
distribuzione dei volumi del prospettato ampliamento ad est
dell'Ospedale regionale.
F.to: Frassy - Lattanzi
Président
- La parole à l'Assesseur au budget, aux
finances, à la programmation et aux participations régionales,
Marguerettaz.
Marguerettaz (UV)
- Rispetto a questa interrogazione, mi
si chiede se corrisponde a verità l'interessamento
dell'Amministrazione regionale all'acquisizione dell'immobile
denominato "Residence Mont Blanc", ma la richiesta viene fatta in
virtù di un'eventuale nuova distribuzione volumetrica per quanto
attiene l'ampliamento ad est dell'Ospedale regionale. Ai miei
uffici sono giunte delle richieste per fare degli approfondimenti
dal punto di vista della stima esclusivamente da parte del
Presidente della Regione, ma con una motivazione diversa, ovvero
una possibile destinazione a studentato universitario ai sensi e
per gli effetti della legge regionale n. 25/2001. Vi è quindi una
richiesta per fare un approfondimento datata 11 aprile 2006, legata
ad una valutazione contestuale all'analisi dello sviluppo
dell'acquisizione della Caserma "Testafochi", pertanto allora fu
fatto questo tipo di richiesta...
(interruzione del Consigliere Frassy, fuori
microfono)
... rispetto all'acquisizione della Caserma "Testafochi", ai
fini di uno sviluppo universitario, vi era la richiesta di poter
valutare l'acquisizione anche del "Residence Mont Blanc" per una
destinazione abitativa, mentre, per quanto attiene la "Testafochi",
vi è tale progetto di sviluppare l'aspetto universitario... però
ribadisco che, rispetto a questo, c'era una richiesta che è
semplicemente prodromica a qualsiasi altra valutazione, tanto che
non lo abbiamo inserito nel piano acquisti.
Per quanto riguarda la destinazione ospedaliera, ho consultato
il collega Fosson, che mi ha evidenziato che, rispetto a questo,
lui non ha avviato alcun tipo di richiesta, né di "dossier" per
richiedere l'acquisizione. In merito al Piano regionale per la
salute 2006-2008, approvato con legge n. 13/2006, anche lì non vi è
alcun elemento che contempli l'acquisizione di cui all'oggetto.
Allo stato attuale, quindi, questo discorso non è confermato e,
rispetto alle eventuali ipotesi future, sia io, sia il collega
Fosson siamo disponibili a qualsiasi tipo di ragionamento, ma ad
oggi non siamo nella condizione di confermare quell'interessamento
che avete indicato. Per adesso il "dossier" sulla "Testafochi" non
ha ancora una definizione, quindi anche lì non abbiamo alcun
elemento che ci porti ad inserire al momento l'immobile nel piano
acquisti.
Presidente
- La parola al Consigliere Frassy.
Frassy (CdL)
- Non possiamo che prendere atto della sua
risposta, Assessore, anche perché l'interrogazione aveva solo il
senso non tanto di dare un suggerimento, quanto di capire le
intenzioni della Giunta rispetto a questo problema, che era il
problema dell'ampliamento ad est, anche perché voci erano circolate
recentemente sull'interessamento non meglio definito da parte
dell'Amministrazione regionale e noi, per la contiguità delle aree,
avevamo ipotizzato che potesse essere questo il motivo
dell'interessamento. Rimaniamo sorpresi, questo pur esulando
dall'interrogazione, ma come commento alla sua risposta,
dall'interessamento legato al discorso universitario, perché
pensavamo che con la "Testafochi" finalmente si desse una risposta
sostanziale e soddisfacente alla problematica universitaria non
solo come aule, ma come "campus" universitario. Mi sembrava di aver
capito che avevate espresso come Giunta, non più tardi di qualche
settimana fa, l'intendimento di non assumere iniziative onerose in
attesa di quella soluzione, tanto che avevamo raccomandato di fare
attenzione perché quella soluzione poteva rivelarsi una soluzione
remota nel tempo. A questo punto però credo valga la pena
riconsiderare con una diversa destinazione d'uso quell'ipotetico
interessamento a quelle aree. Forse l'Assessore Fosson potrebbe
essere interessato a fare un approfondimento su delle soluzioni che
andrebbero a sgonfiare nel senso materiale del termine
preoccupazioni o perplessità su densità volumetriche, ma
soprattutto problematiche di tipo urbanistico e viabilistico,
perché un differente riposizionamento dei volumi su una superficie
più ampia, magari con dei sottopassi considerando i diversi
livelli, potrebbe accontentare tutti salvo quelli che vogliono ciò
che deve essere sempre nuovo e di conseguenza costoro rimarrebbero
meno soddisfatti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK