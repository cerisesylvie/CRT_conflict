Consiglio Regionale della Valle d'Aosta - Oggetto del Consiglio n. 1642 del 5 dicembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1642 del 5 dicembre 2005 - Resoconto
OGGETTO N. 1642/XII - Impegni per la predisposizione del
"PREFIN" per gli anni 2007-2009. (Approvazione di risoluzione)
Presidente - Pongo in votazione l'iscrizione della
risoluzione:
Consiglieri presenti, votanti e favorevoli: 35
Il Consiglio approva all'unanimità.
Presidente - Do lettura della risoluzione testè iscritta:
Risoluzione
Vista la legge regionale 20 luglio 2004, n. 13, ed in
particolare l'articolo 2 in cui:
- si prevede che la Regione formuli ogni anno il Piano
regionale economico-finanziario (PREFIN), al fine di evidenziare le
linee della pianificazione strategica e di definire la manovra
finanziaria regionale per il periodo compreso nel bilancio
pluriennale della Regione;
- si dettano i tempi della predisposizione del documento da
parte della Giunta, entro il 30 giugno, e dell'esame in Consiglio,
entro il 30 settembre, al fine di garantire un congruo numero di
giorni per la predisposizione del bilancio, alla luce delle
indicazioni emerse e approvate nel PREFIN;
Preso atto che il Piano regionale Economico e Finanziario
2006-2008 è stato approvato dalla Giunta il 9 settembre u.s. ed è
stato iscritto all'ordine del giorno del Consiglio del 23 e 24
novembre, e rinviato alla discussione del Consiglio del 5
dicembre;
Considerato che, nel frattempo, la Giunta regionale ha
provveduto a predisporre il bilancio annuale e pluriennale della
Regione, documento che sarà esaminato nell'attuale seduta del
Consiglio, in concomitanza col PREFIN;
Preso atto del ritardo con cui il PREFIN è arrivato in aula e
che ha sovrapposto negativamente il PREFIN alla
Finanziaria;
Nel ribadire:
- l'importanza del PREFIN quale strumento di programmazione
economica che può consentire un momento di dibattito politico delle
scelte da tradurre poi nel bilancio regionale;
- la necessità che tale documento contenga significativi dati
dettagliati sulla situazione socio-economica della Regione, da cui
solo possono scaturire tendenze da potenziare ed elementi di
criticità da correggere, indicazioni chiare ed esplicite delle
priorità da perseguire e delle relative risorse da assegnare nei
vari ambiti dell'attività amministrativa;
Il Consiglio regionale
Impegna
La Giunta regionale, nella predisposizione del PREFIN
2007-2009:
- a rispettare i tempi indicati in legge;
- ad arricchire il documento di ulteriori dati descrittivi
della realtà socio-economica;
- e a declinare in termini dettagliati le priorità del
Governo regionale.
F.to: Riccarand - Salzone - Cesal - Viérin Marco - Frassy -
Sandri
Se non vi sono interventi, pongo in votazione la
risoluzione:
Consiglieri presenti, votanti e favorevoli: 35
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK