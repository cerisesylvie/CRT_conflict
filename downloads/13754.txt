Consiglio Regionale della Valle d'Aosta - Oggetto del Consiglio n. 243 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 243 del 27 ottobre 1993 - Resoconto
OGGETTO N. 243/X - Piani e linee per il rilancio dell'attività
termale. (Ritiro di mozione)
Mozione - A conoscenza degli impegni a suo
tempo assunti
in Consiglio regionale da parte di molte forze politiche che
compongono l'attuale maggioranza in merito al rilancio delle
terme;
preso atto delle richieste che in tal senso da tempo pervengono
dai comuni interessati di Pré-St-Didier e di St.Vincent;
vista la necessità di aprire nuovi sbocchi anche occupazionali
nonché nuovi supporti all'attività turistica della Valle
d'Aosta
il Consiglio regionale impegna la Giunta regionale a presentare
al Consiglio stesso entro 30 giorni i piani e le linee che intende
seguire per realizzare la ricostruzione delle terme di
Pré-St-Di­dier e la ristrutturazione delle Terme di St.Vincent,
onde giun­gere al rilancio delle stesse nell'interesse turistico,
economico e sociale della Regione.
F.to Rini - Lanièce.
Presidente -
La parola al Consigliere Rini.
Rini (DC) -
La ripresa di una politica termale si
trascina da anni, periodi­camente se ne parla dopo la presentazione
di interrogazioni, interpellanze o mozioni da parte delle
opposizioni. Esistono im­pegni da parte delle maggioranze che si
sono succedute in questi anni: è doloroso constatare che tutti sono
stati disattesi nonostante le sollecitazioni dei comuni
interessati, nonostante l'importanza che le terme rivestono ai fini
del rilancio della Regione. Le amministrazioni comunali di
Pré-St.Didier e St.Vincent da sempre hanno chiesto di poter
risolvere il pro­blema. Vorrei sapere se sussiste una volontà
dell'attuale Giunta di affrontare una politica termale, credo che i
rinvii e le promesse siano superati e che occorra rispondere ai due
comu­ni. A Pré-St-Didier vi è da costruire un complesso nuovo,
men­tre a St.Vincent basta una ristrutturazione dell'esistente.
Nel giugno scorso St.Vincent si è nuovamente posto il proble­ma,
anche perché il bilancio si è chiuso con una notevole perdi­ta; per
le terme di Pré-St.Didier esiste già un progetto anche se deve
essere adeguato al settore alberghiero collegato. A St.Vincent
esiste già un progetto del comune. Credo che l'am­ministrazione
debba decidersi e presentare a questo Consiglio le linee che
intende seguire. Può darsi che 30 giorni siano pochi e concordiamo
per un periodo anche più lungo, ma in questo tempo la Giunta deve
dare una risposta definitiva. Se si voterà contro prenderemo atto
che non c'è volontà politica in tale sen­so e decideremo il da
farsi con la gente di Pré-St.Didier e St.Vincent.
Presidente -
La parola all'Assessore del turismo,
sport e beni culturali Voyat.
Voyat (UV) -
Credo che la mozione sia
semplicistica perché c'è la volontà di affrontare il problema. Per
Pré-St.Didier vi è un progetto a cui manca ancora uno studio
socio-economico per decidere se la struttura così come presentata è
adeguata, lo studio è stato dato da fare al Touring Club che
dovrebbe presentarci la rela­zione per fine novembre. Ora, sulla
base di queste indicazioni, è evidente che si analizzerà il
progetto e ritengo che non sia logi­co che la Regione spenda 20
miliardi e poi si cerchi un gestore. Penso che sia meglio formare
una società mista per la costru­zione e la gestione perché i tempi
sono ridotti e vi è una corre­sponsabilità successiva se qualche
cosa non andasse.
In più sembra sia stato risolto il problema del fabbricato
rurale vicino alle terme, quindi l'acquisizione è quasi fatta. Per
St.Vincent era stata votata in Consiglio una convenzione da fa­re
con il comune, ma a settembre di quest'anno il sindaco di
St.Vincent mi ha chiesto di rinviare la convenzione perché ave­vano
delle proposte del Centro Culturale di St.Vincent che of­friva lo
studio sul futuro delle terme gratuitamente. Pertanto il 13
settembre ho redatto una lettera dove si dice che si sopras­siede
alla stipula della convenzione. Ma per Pré-St.Didier, non c'è, al
contrario di St.Vincent, il riconoscimento delle acque da parte del
Ministero perché la richiesta era errata e i tempi per ottenere il
riconoscimento sono di circa 8 mesi. Quindi è diffici­le per la
Giunta impegnarsi, perché, io non conosco ancora il ri­sultato
dello studio del Touring e lo studio di St.Vincent non dipende da
noi.
Quindi chiedo ai presentatori di accettare l'impegno da parte
della Giunta per la trasmissione alla Commissione e ai due
firmatari della mozione di tutti gli atti del Touring e di
aspet­tare lo studio di St.Vincent.
Presidente -
La parola al Consigliere Rini.
Rini (DC) -
Prendo atto dell'impegno
dell'Assessore e ritiro la mozione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK