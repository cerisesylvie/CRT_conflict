Consiglio Regionale della Valle d'Aosta - Oggetto del Consiglio n. 1798 del 24 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1798 del 24 febbraio 2016 - Resoconto
OGGETTO N. 1798/XIV - Interrogazione a risposta immediata:
"Situazione del servizio di accoglienza e assistenza rivolto a
persone con disturbi dello spettro autistico".
Viérin M. (Presidente)
-
Punto 3.02 dell'ordine
del giorno. La parola al Consigliere Bertschy.
Bertschy (UVP) -
Grazie Presidente.
Abbiamo ricevuto nei scorsi giorni due comunicazioni, che sono
pervenute anche ai Capigruppo, riguardo alla situazione legata ai
soggetti autistici: la prima è da parte dell'Associazione
valdostana autismo e la seconda da parte di alcuni genitori che
segnalano e propongono una serie di correttivi, fanno delle
proposte per il nuovo appalto che si sta facendo per il Centro
diurno. Noi abbiamo voluto portare oggi in discussione questo
argomento più che altro perché forse non c'è ancora stata
l'occasione di confrontarsi in Consiglio regionale, e soprattutto
ci piacerebbe poterlo fare in V Commissione, magari audendo i
rappresentanti dell'Associazione valdostana autismo. Mi pare che i
problemi siano di due ordini: uno, un'idea di prospettiva e di
politiche legate in particolare alla legge n. 134 e alle
possibilità che, a completamento di tutta una serie di normative,
questa propone come metodologia di lavoro ma anche come obiettivo
politico e sociale; l'altro, invece, una comunicazione più puntuale
di preoccupazione per la deroga che è stata data al precedente
appalto con una proroga al 31 marzo, nell'attesa dell'espletamento
di un nuovo appalto. Qui attendo la sua risposta anche per alcune
piccole precisazioni. La preoccupazione è che non si rispetti
questa data, ma immagino che saprà dirmi qualcosa al riguardo.
Presidente
-
La parola all'Assessore Fosson.
Fosson (UV) -
Anch'io ho ricevuto le richieste a cui lei
faceva riferimento attraverso un percorso di confronto che era
aperto da tempo già con i precedenti responsabili dell'Associazione
autistica, che ha voluto estendere anche le sue preoccupazioni, che
sono anche di tutto il Consiglio regionale.
Dicevo che le attenzioni ai disturbi persuasivi dello sviluppo,
in particolare dei disturbi dello spettro autistico, sono alla
nostra attenzione da diverso tempo. In passato addirittura avevamo
attivato una consulenza con il Centro dell'autismo di Vicenza che
allora era diretto dalla dottoressa Cristofori; questo lo dico
proprio perché era iniziato allora un rapporto che poi ha portato
sia a percorsi scolastici particolari, sia a percorsi di centro
semiresidenziale.
Io sono convinto - l'ho detto diverse volte - che l'autismo sia
una disabilità particolare, che abbia bisogno di percorsi
particolari, e anche se sono state attivate buone prassi in questi
anni, ora bisogna pensare a qualche cosa di più, anche perché la
realtà è in aumento, ma soprattutto perché i bambini autistici sono
diventati grandi e quindi si presentano alla società con i loro
problemi. Quello che abbiamo definito con le famiglie in primis è
sicuramente il mantenimento dell'esistente, prorogando il servizio.
Il bando è stato preparato con la Centrale unica di committenza, e,
comunque il servizio non avrà discontinuità, e nel preparare questo
abbiamo sicuramente seguito le invocazioni dell'associazione.
Questo è soprattutto l'impegno di un percorso specifico.
È stato anche un anno un po' particolare, mi si permetta. Il
neuropsichiatra, responsabile della struttura di neuropsichiatria
infantile, è andato in pensione, e il concorso è stato fatto e
dalla settimana scorsa c'è il nuovo responsabile. Soprattutto nel
percorso della psichiatria - che è senza primario, ma il cui
concorso verrà espletato nel giro di 20 giorni - noi pensiamo di
aprire in tale ambito un ambulatorio dell'autismo adulto che si
potrà chiamare ambulatorio o centro, l'importante è che ci sia un
punto qualificato per cui questi adulti autistici siano recepiti.
Con il coordinamento tra psichiatria e neuropsichiatria si penserà
di avere un'unica visione, cioè questo centro accoglierà sia il
bambino che l'adulto con un'attenzione e un percorso particolari.
Per quanto riguarda la struttura, presenteremo in Giunta la
prossima settimana una delibera sulla riqualificazione delle varie
strutture. Io penso che il "durante e dopo di noi" sia una vecchia
preoccupazione, per le famiglie a prescindere dai numeri di utenti,
ma prima vogliamo vedere il nuovo percorso specialistico del centro
autistico che dovrà essere previsto, aspettando i LEA nazionali;
abbiamo infatti notizie che l'autismo non avrà solo un fondo, ma
rientrerà in quelli nazionali. Questo è il programma, questo è
l'impegno verso i nuovi problemi della disabilità che sono
l'autismo e le dipendenze. È certo che questo deve essere fatto in
armonia con quanto stiamo già facendo; abbiamo parlato di
ippoterapia, abbiamo parlato l'altra volta di soggiorni estivi,
quindi in armonia con tutto questo. Sono d'accordissimo a venirne a
parlare in V Commissione visto che l'associazione ha chiesto un
incontro, e mi fa molto piacere parteciparvi.
Presidente
-
La parola al Consigliere
Bertschy.
Bertschy (UVP) -
Grazie Assessore. Non possiamo che
compiacerci dei grandi progetti che ci sono alle spalle di un
argomento che riguarda poche persone, poche famiglie, ma
evidentemente ha avuto fino ad ora la giusta attenzione. Peccato
che ci si dimentichi un po' tra tutti di non lavorare insieme su
questi argomenti, perché a pari informazioni è più facile anche
rendere il nostro servizio politico sul territorio.
Ha sottolineato bene il fatto che oggi sono riconosciuti 79
soggetti autistici e che 24 di questi nel prossimo periodo
usciranno dal percorso scolastico. Tra l'altro il collega Viérin,
allora Assessore, si era occupato di una normativa importante
all'interno della scuola che aveva sicuramente dato una possibilità
migliore di occuparsi di questo che deve diventare un problema per
tutti e, nello stesso tempo, un motivo di lavoro e di sostegno alle
famiglie. Ribadiamo quindi l'importanza dell'interesse e di portare
l'argomento in commissione, di poter dare un nostro contributo e di
essere utili per queste famiglie. Ci fa anche piacere la conferma
che l'appalto verrà espletato nei tempi corretti, come previsto dal
deliberato. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK