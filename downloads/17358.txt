Consiglio Regionale della Valle d'Aosta - Oggetto del Consiglio n. 712 del 24 giugno 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 712 del 24 giugno 1999 - Resoconto
SÉANCE DU 24 JUIN 1999 (MATIN)
OGGETTO N. 712/XI Ordine dei lavori.
Président La parole au Conseiller Curtaz pour motion
d'ordre?
Curtaz (PVA-cU) Sì, Presidente, chiedo scusa ai colleghi se farò
perdere qualche minuto perché voglio tornare un momentino su quella
vicenda invero secondaria del voto…
Presidente Chiedo scusa, Consigliere Curtaz, il modo di
introdurre questo argomento mi pare alquanto irrituale, la
pregherei di sottoporre la questione alla Conferenza dei Capigruppo
o alla Commissione del Regolamento, perché se si tratta di una
mozione d'ordine le do volentieri la parola, se si tratta di
questioni relative ad atti che abbiamo deliberato nella giornata di
ieri, credo che dovremmo farne oggetto di preventivo accordo con i
Capigruppo.
Curtaz (PVA-cU) Presidente, veda lei. A me sembrava che potesse
rientrare nella mozione d'ordine perché chiederò che venga
modificato il verbale di ieri, in quanto c'è stato quanto meno un
equivoco sulla mia posizione, un equivoco che come ieri immaginavo
quando ho parlato, ha trovato subito un'antipatica presa di
posizione da parte del servizio pubblico televisivo, che ha subito
implicitamente sottolineato, cosa non vera, che il gruppo
dell'Ulivo ieri si è differenziato su questa votazione.
Già me l'immaginavo questa cosa, è puntualmente avvenuta e
questa cosa mi ha imbestialito!
Presidente Prendo atto delle sue rimostranze, Consigliere
Curtaz, la questione verrà esaminata nei prossimi giorni e prima di
procedere alla redazione del verbale relativo a quella seduta,
credo che sarà utile verificarne con lei il contenuto e, se del
caso, di sottoporre la questione anche alla Commissione del
Regolamento per avere un chiarimento definitivo in ordine alle
distinte posizioni fra chi dichiara un'astensione e chi non prende
parte alla votazione.
Curtaz (PVA-cU) Posso solo chiarire quello che è avvenuto
effettivamente ieri? Perché ieri nella distrazione generale, e
proprio dalle sue parole ritengo che vada chiarito, ieri è successo
che io, come gli altri miei due colleghi del gruppo, non ho preso
la scheda, non ho partecipato alla votazione.
Poi non so perché il Segretario ha interpretato diversamente il
mio atteggiamento da quello dei miei colleghi; credo sia
determinato dal fatto che mentre i miei colleghi hanno fatto un
cenno per dire che non partecipavano al voto, io credo di aver
detto che mi astenevo dal voto o qualcosa del genere, ma la
sostanza era la stessa, cioè io non ho partecipato al voto perché
non ho preso la scheda quando mi è stata offerta.
Ma questa cosa non l'avrei assolutamente sollevata, perché mi
rendo conto anch'io che dal punto di vista sostanziale non cambia
niente, è una cosa meramente formale, se - come purtroppo
immaginavo - non fosse stata subito utilizzata per dare
un'informazione sbagliata, anche perché ieri era stato segnalato
all'Ufficio stampa del Consiglio che la posizione nostra era
identica, mentre questa mattina alle 7,20 è stato detto che nel
gruppo dell'Ulivo due hanno votato così e io ho votato cosà. Queste
sono cose che non mi piacciono!
Presidente Non corriamo dietro, Consigliere Curtaz, alle
posizioni che assume anche la radio, la televisione sulle nostre
vicende, questo rischia a volte di portarci un po' lontano.
Comunque il problema è serio, lo avevamo già evidenziato
recentemente in occasione di un'analoga situazione; quanto prima la
Commissione del Regolamento definirà in modo chiaro e senza ombra
di equivoco come si deve interpretare la posizione dei colleghi
Consiglieri che sono in aula ma che non prendono parte alla
votazione o che dichiarano di astenersi. Quindi mi faccio carico di
questa precisazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK