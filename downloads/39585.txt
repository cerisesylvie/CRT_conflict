Consiglio Regionale della Valle d'Aosta - Oggetto del Consiglio n. 2715 del 9 maggio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Sistema informativo
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2715 del 9 maggio 2017 - Resoconto
OGGETTO N. 2715/XIV - Interrogazione a risposta immediata:
"Problematiche relative al funzionamento del nuovo portale di
gestione dei fondi europei denominato SISPREG".
Rosset (Presidente) -
Punto 3.02 all'ordine del giorno.
Ha chiesto la parola il consigliere Rollandin, ne ha facoltà.
Rollandin (UV) -
La richiesta di chiarimento su questo
tema, che sembra tecnico ma ha dei risvolti molto sostanziali e
sostanziosi per quanto riguarda i riflessi sul Fondo sociale
europeo, sono legati all'utilizzo del sistema SISPREG adottato in
precedenza, ma che è stato poi in qualche modo abbandonato, con
conseguenti difficoltà di pagamenti e il rischio di perdere questi
fondi europei. Volevamo capire e chiedere come mai questo è
avvenuto e come si pensa di riparare, soprattutto in riferimento ai
tempi persi in questo ultimo periodo, per recuperare la possibilità
di pagare quei fondi che devono essere in qualche modo destinati
alle operazioni già previste.
Presidente -
Ha chiesto la parola il Presidente della
Regione, ne ha facoltà.
Marquis (SA) -
In riferimento al quesito sottoposto, che
nelle premesse fa riferimento alle dichiarazioni rese dal collega
Roscio, credo che vada fatto un chiarimento. Le dichiarazioni erano
sulla situazione generale del Fondo sociale europeo e quindi il
collega aveva fatto una fotografia della situazione ereditata,
esprimendo le difficoltà che si trovava a dover affrontare. Sono
difficoltà che occorre distinguere su due livelli: in gran parte
sono dovute alla progettazione delle iniziative e in parte alle
modalità di gestione del sistema SISPREG.
Per quanto concerne il sistema e la piattaforma di gestione
SISPREG, vorrei riferire che l'utilizzo dei precedenti sistemi
informativi SISPOR e SISPREG, impiegati nella passata
programmazione 2007/13, non sarebbe più stato possibile, perché
incompatibili con i nuovi requisiti richiesti dalla programmazione
2014/2020, dai regolamenti correlati e dall'Ispettorato generale
per i rapporti finanziari con l'Unione europea. Sarebbero stati
pertanto necessari degli importanti interventi di adeguamento, che
avrebbero comportato delle spese ingenti per la Regione. È vero che
la definizione di questa piattaforma ha portato tutta una serie di
difficoltà applicative che non erano state preventivate al momento
della sua progettazione. Il completamento della piattaforma è
previsto per il mese di settembre e questo darà poi la possibilità
di procedere alla certificazione. Quindi credo che sia importante
distinguere i due livelli: quello della certificazione, necessaria
e importante per non perdere le risorse europee, ma in particolare
quello che riferiva il collega Roscio credo che sia dovuto alle
difficoltà della progettazione e quindi della non attivazione di
diverse iniziative calendarizzate nell'annualità precedente.
Presidente -
Ha chiesto la parola il consigliere
Rollandin, ne ha facoltà.
Rollandin (UV) -
Per quanto riguarda la parte formativa,
la parte dei programmi, credo che sotto questo aspetto non ci siano
mai state problematiche e difficoltà nell'attivarle nei tempi
giusti. Effettivamente il problema è relativo al sistema usato
SISPREG che, come è stato detto, poteva tranquillamente essere
adeguato. Non è la prima volta che è successo e questo avrebbe
permesso la certificazione in tempi rapidi, con la possibilità di
dare soluzione ai pagamenti e soprattutto all'utilizzo dei fondi
che, se slitteranno a settembre, saranno al limite rispetto alla
possibilità di utilizzarli, quindi oggettivamente con il rischio di
perderli. Questa è la preoccupazione e la ragione per cui si è
chiesto questo chiarimento. Speriamo che si acceleri sotto questo
profilo l'adeguamento, che è indispensabile per la soluzione del
problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK