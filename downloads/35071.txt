Consiglio Regionale della Valle d'Aosta - Oggetto del Consiglio n. 2652 del 24 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DIRITTO ALLO STUDIO
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2652 del 24 ottobre 2012 - Resoconto
OGGETTO N. 2652/XIII - Interpellanza: "Rimborsi agli studenti
delle spese di viaggio per le sedi universitarie francesi".
Interpellanza
Visto l'annuncio fatto nei giorni scorsi dell'Assessore ai
Trasporti circa il via libera ai rimborsi dei viaggi per le sedi
universitarie francesi in car sharing;
i sottoscritti Consiglieri regionali
Interpellano
l'Assessore competente per sapere:
1) quanti sono gli studenti valdostani che studiano nelle
sedi di Annecy, Chambéry, Grenoble e Lione oggetto delle
disposizioni di rimborso;
2) se esistono liste accessibili dei nominativi e recapiti
degli studenti stessi e in che modo essi possono entrare in
contatto fra loro se non si conoscono;
3) quanti di essi dispongono di una (presunta) seconda o
terza vettura familiare di cui disporre per tutto il periodo del
soggiorno in Francia e sono muniti di patente;
4) se l'Assessore intende contribuire con fondi
dell'Amministrazione o con elargizioni private, eventualmente
proprie, per sostenere la spesa per l'acquisto di veicoli agli
studenti che non ne hanno a disposizione.
F.to: Louvin - Patrizia Morelli
Presidente
- La parola al Consigliere Louvin.
Louvin (ALPE)
- Grazie Presidente.
Ho già scomodato l'Assessore sulla questione dei trasporti per
gli studenti valdostani impegnati nelle sedi di università
francesi, che da settembre non hanno più a disposizione il
trasporto pubblico che in precedenza garantiva i trasferimenti. In
quella sede l'Assessore aveva anticipato di avere allo studio delle
iniziative in proposito e queste iniziative si sono tradotte in una
deliberazione, dove si è introdotto in Valle d'Aosta l'iniziativa
del
car sharing
, della condivisione di spese nel trasporto
in autovettura. Ho già manifestato in precedenza e manifesto ancora
una forte perplessità su questo tipo di soluzione, ma svolgerò,
all'esito delle risposte che saranno date, alcune
considerazioni.
Chiedo in particolare di avere la radiografia del numero degli
studenti impegnati in questo momento nelle sedi di Annecy,
Chambéry, Grenoble e Lione che sono oggetto di disposizioni di
rimborso; se ci siano condizioni di reciproca conoscenza degli
studenti interessati e poi con le ultime due domande chiedo: se c'è
un'idea precisa sulle disponibilità di autovetture da poter
affidare ai propri figli che studiano all'università, che la
tengano tutta la settimana - in una famiglia tipo questo
presupporrebbe la disponibilità di almeno tre autovetture in
famiglia, e presumo che l'Assessore abbia fatto fare delle indagini
su tale punto - e ancora se, in caso di non disponibilità di queste
autovetture, ci sia la disponibilità a sostenere l'acquisto del
mezzo, sorvoliamo sulla titolarità di patenti che non è così
generalizzata a quanto mi consta.
Questo è il quadro della situazione in una regione che, in
difetto di trasporti pubblici, si affida a tale genere di soluzioni
per venire incontro ai collegamenti degli studenti universitari.
Grazie.
Presidente
- La parola all'Assessore al turismo, sport,
commercio e trasporti, Marguerettaz.
Marguerettaz (UV)
- Grazie Presidente.
La prima domanda, ossia
"quanti sono gli studenti valdostani
che studiano nelle sedi di Annecy, Chambéry, Grenoble e Lione
oggetto delle disposizioni di rimborso",
ci consente di
perimetrare il problema. Gli iscritti al servizio di agevolazione
tariffaria per l'anno accademico 2012-2013 che frequentano le
Università di Annecy, Chambéry, Grenoble e Lione sono attualmente
10, dei quali 2 iscritti all'Università della Valle d'Aosta con
frequenza a Chambéry, potenzialmente da un'analisi complessiva gli
studenti coinvolti potrebbero salire a 31. Ora, tanto per capire se
quest'anno i 10 sono un numero anomalo, basta guardare quanti sono
stati quelli che hanno utilizzato l'autobus Valle d'Aosta-Chambéry
in esercizio per l'anno scolastico 2011-2012, e i beneficiari
dell'agevolazione sono stati 10, mentre per l'anno accademico
2010-2011 erano 15. Da questi dati è verosimile che gli attuali 10
iscritti per l'anno accademico 2012-2013 non dovrebbero crescere di
molto, è quindi verosimile che tutti gli altri ragazzi (i due
terzi) già l'anno scorso utilizzavano dei percorsi alternativi.
Seconda domanda:
"se esistono liste accessibili dei
nominativi e recapiti degli studenti stessi e in che modo essi
possono entrare in contatto fra loro se non si conoscono"
,
l'ufficio regionale competente non ha banche dati di utenti
iscritti che siano consultabili al pubblico. La vigente normativa
in materia di privacy peraltro pone forti limitazioni alla
divulgazione di dati fuori dal perimetro stabilito dallo
svolgimento dello specifico procedimento amministrativo. Da quanto
affermato dall'Università della Valle d'Aosta, che abbiamo sentito
per questa risposta, per gli studenti loro iscritti che frequentano
l'anno a Chambéry non vi è alcun problema a garantire un contatto
fra gli studenti coinvolti. Peraltro le modalità che consentono ai
giovani la reciproca conoscenza (tecnologia e
social
network
) sono così sviluppate da rendere la rete fra di loro
molto efficace, a prescindere dagli elenchi pubblici.
"Quanti di essi dispongono di una (presunta) seconda o terza
vettura familiare di cui disporre per tutto il periodo del
soggiorno in Francia e sono muniti di patente"
: sono
informazioni che non sono in possesso di questa
Amministrazione.
"Se l'Assessore intende contribuire con fondi
dell'Amministrazione o con elargizioni private, eventualmente
proprie, per sostenere la spesa per l'acquisto di veicoli agli
studenti che non ne hanno a disposizione"
: questi interventi
non sono previsti.
Presidente
- La parola al Consigliere Louvin.
Louvin (ALPE)
- Grazie Presidente.
Assessore, evidentemente la lettura che diamo del fenomeno è
leggermente diversa, capisco che sia interesse e necessità del suo
Assessorato di minimizzare le difficoltà e di fare economia non
solo di denaro, ma anche di lavoro, ma mi consenta di segnalarle
che ci sono circa 130 studenti che nello spazio di tre anni
frequenteranno Chambéry come sede collegata per l'acquisizione di
un titolo di studio universitario, correlato con l'Università della
Valle d'Aosta. Forse ne è a conoscenza l'Assessore Laurent Viérin,
ma è una questione che prevede un forte incremento di frequenza, un
incremento che per metà quasi non potrà accedere a questo tipo di
finanziamento perché non residente in Valle d'Aosta. Noi cioè li
incoraggiamo a venire a studiare in Valle d'Aosta, poi li mandiamo
a Chambéry per frequentare un anno, siamo contenti e
all'inaugurazione dell'anno accademico ci facciamo belli
dell'internazionalizzazione della Valle d'Aosta, ma poi gli
diciamo: "ci andate con la macchina vostra". Nella soluzione che
siano dei valdostani, hanno diritto ad un rimborso secondo le
modalità di
car sharing,
per quanto riguarda chi viene da
fuori, sono fatti suoi e ci va a sue spese. In termini di politica
universitaria e di diritto allo studio universitario non è il
massimo che possa consentire questa Regione.
L'Assessore comunque dice:
"non so come siano ripartiti i
dieci studenti nelle sedi di Annecy, Chambéry, Grenoble e Lione, se
li divido per quattro, mi dà un numero insufficiente a fare una
macchina"
, perché lei ha scritto nella delibera che devono
essere in tre per avere il contributo della Regione. Devono quindi
mettersi insieme, ammesso che si ritrovino, perché non hanno
neanche dei collegamenti, in quanto i collegamenti informativi a
cui lei ha fatto riferimento sono per Chambéry, non per Annecy,
Grenoble e Lione. Ammesso che si trovino in tre - perché, non
potendo dividere uno studente a metà, da qualche parte saranno in
tre o quattro -, intanto dovranno andare con gli stessi orari, se
uno non studia una settimana, lo dovranno portare di forza per
avere un rimborso spese sul trasporto automobilistico. Essendo
dieci poi, grandissimo lavoro sarebbe stato contattarli, avete i
loro numeri telefonici dalle pratiche di rimborso, chiedete:
"scusi, ma lei ce l'ha un'autovettura o una patente?". Io le dico
già per esperienza diretta che uno di questi non solo non ha
l'autovettura, ma non ha neanche la patente.
Saranno cose assolutamente irrilevanti per lei, ma lei si fa
bello con un'iniziativa di tipo contributivo che è destinata ad
essere ininfluente, servirà al massimo a qualche ragazzo molto
benestante, che già ci sarebbe andato comunque in auto. Nella
migliore delle ipotesi lei ha lasciato con il sedere per terra
tutti gli altri, che avevano a disposizione prima un trasporto
adeguato verso quella sede. Continuo a pensare che su questa
vicenda ci sia da parte della Giunta un'assoluta indifferenza. Già
sono stati creati grossi problemi agli studenti che studiano a
Torino con la soppressione del pullman che li riguarda, e questo è
un problema maggiore di quello degli studenti in Francia, ma, in un
momento in cui esponenti autorevoli di questa Giunta richiedono
l'indipendenza, almeno avere un collegamento con i vicini francesi
sul piano dei collegamenti pubblici non sarebbe così sbagliato!
Quando promuoviamo una frequentazione universitaria integrata con
il sistema francese, dire: "vi rimborsiamo un tot se vi mettete in
tre e ci andate in auto", Assessore - ma la questione coinvolge
l'intera Giunta -, è un non farsi carico dei problemi, un
continuare a pensare che è sufficiente andare al
Sommet de la
francophonie
o in giro per il mondo nella
francophonie
parlementaire
a dire:
"mais vous voyez chez nous aussi on
parle français
", mais comme par hasard il s'agit d'aller faire
des études en France, alors là tant pis, qu'ils prennent leur
voiture et qu'ils se débrouillent eux-mêmes. Ecco questo è il
nostro punto di vista sulla questione. Naturalmente comprendo che
non ci siano fondi dell'Amministrazione regionale a disposizione,
avevo fatto appello alla sua generosità personale per contribuire
all'acquisto di qualche mezzo, ma forse anche in un momento di
crisi questo è chiedere troppo. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK