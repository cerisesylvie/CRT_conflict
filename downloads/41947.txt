Consiglio Regionale della Valle d'Aosta - Oggetto del Consiglio n. 957 del 19 settembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 957 del 19 settembre 2019 - Resoconto
OGGETTO N. 957/XV - Approvazione del bilancio consolidato
della Regione autonoma Valle d'Aosta/Vallée d'Aoste per l'esercizio
finanziario 2018, ai sensi del D.Lgs. 118/2011.
Rini (Presidente)
- Punto 62.01 all'ordine del giorno,
per l'illustrazione la parola all'assessore Testolin.
Testolin
(UV)
-. Una breve illustrazione. Intanto
ringrazio il collega Aggravi per avere richiesto la copia cartacea.
Solo una breve illustrazione di questo provvedimento, che è un
provvedimento obbligatorio che ha un fine assolutamente
conoscitivo.
Il bilancio consolidato è un documento contabile a carattere
consuntivo che rappresenta il risultato economico patrimoniale
finanziario del gruppo Amministrazione pubblica e che raggruppa,
sostanzialmente fa la somma dei bilanci della Regione, a sua volta
consolidato con il Consiglio, e delle società partecipate, una
serie di società partecipate di cui una parte fa capo a Finaosta
direttamente, quindi CVA, VDA Structure, NUV e CUP, e di cui una
parte invece sono direttamente in house, che sono INVA, società di
servizi Valle d'Aosta e Società previdenziali. Da quest'anno,
rispetto al consolidato dello scorso anno, non fa parte di questo
bilancio consolidato la società Casinò, perché si trova in una
situazione di procedura concordataria in continuità e quindi non fa
parte di questa fotografia complessiva; una fotografia complessiva
che evidenzia la potenza di fuoco dell'Amministrazione regionale
nel suo complesso e che vede uno stato patrimoniale consolidato che
si aggira sui 5 miliardi e 400 milioni di euro e che vede tra le
sue voci più significative, all'interno dell'attivo patrimoniale,
le immobilizzazioni patrimoniali per circa 258 milioni, le
immobilizzazioni materiali per circa 1 miliardo 380 milioni, le
immobilizzazioni finanziarie per poco meno di 1 miliardo e 8 e un
attivo circolante di poco meno di un miliardo e mezzo. Quello che è
interessante capire da questo documento è che l'Amministrazione
regionale nel suo complesso è solida e ha un patrimonio netto
consolidato che è pari a circa 3 miliardi e 300 milioni di euro, in
aumento rispetto allo scorso anno. Mentre, per quanto riguarda le
voci del passivo, per fare una veloce carrellata, si evidenziano i
fondi accantonati che sono pari a circa 140 milioni di euro, i
debiti da finanziamento che ammontano a un miliardo e 376 milioni e
altri debiti, pari a circa 338 milioni di euro.
Per il resto credo che, al di là delle situazioni di utile
generato, questa situazione evidenzi una capacità nel tempo di
produrre effetti positivi sull'andamento delle iniziative messe a
disposizione del territorio e che fanno parte di quel percorso che
un'amministrazione deve cercare di sviluppare e di mantenere,
utilizzando le sue risorse e il suo patrimonio per dare le risposte
che, attraverso i vari bilanci, possono essere riversate sullo
stesso.
Presidente
- È aperta la discussione generale. Ci sono
richieste d'intervento? Possiamo chiudere la discussione generale.
Repliche? Dichiarazioni di voto? Possiamo mettere in votazione
l'atto con l'allegato. La votazione è aperta. La votazione è
chiusa.
Presenti: 34
Votanti           
: 19
Favorevoli: 19
Astenuti: 15 (Aggravi, Cognetta, Distort, Gerandin, Luboz,
Lucianaz, Manfrin, Mossa, Nasso, Pulz, Restano, Russo, Sammaritani,
Spelgatti e Vesan)
Il Consiglio approva.
Presidente
- Vista l'ora, colleghi, concludiamo i lavori,
prima di concluderli, però vi chiedo se siete d'accordo
semplicemente di rinviare in commissione le leggi sulla mobilità
sostenibile.
Quindi, il punto 63 e 65 che sono quindi rinviati all'esame
delle commissioni. Tutti gli altri vengono rinviati alla prossima
seduta, tranne la mozione 68, che decade, poiché è stata approvata
la norma.
---
La seduta termina alle ore 20:03.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK