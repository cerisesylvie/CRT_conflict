Consiglio Regionale della Valle d'Aosta - Oggetto del Consiglio n. 743 del 9 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
PARTECIPAZIONE E INIZIATIVA POPOLARE
Diritto di accesso
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 743 del 9 ottobre 2014 - Resoconto
OGGETTO N. 743/XIV - Interrogazione a risposta immediata:
"Confronto con la competente Commissione consiliare in merito
all'applicazione della legge n. 114/2014 in materia di
semplificazione e trasparenza amministrativa".
Presidente
- Ha chiesto la parola il Presidente della
Regione, Rollandin; ne ha facoltà.
Rollandin (UV)
- ...ah, chiedo scusa...
Presidente
- Per delle delucidazioni, chiede la parola il
Consigliere Donzel; ne ha facoltà.
Donzel (PD-SIN.VDA)
- Grazie Presidente.
Devo riconoscere che ho avuto una certa sorpresa nel leggere la
sua lettera, Presidente, in risposta alle organizzazioni sindacali,
in merito appunto all'applicazione del decreto legge, non in quanto
da un punto di vista tecnico-burocratico (mi pare che alcune
argomentazioni siano ineccepibili, quindi non era tanto in quella
direzione), quanto nel fatto che, rispetto a questa delicata
materia delle ricadute che i provvedimenti nazionali hanno sul
nostro territorio...ecco, noi, oggi, abbiamo fatto tutta una
premessa all'inizio del Consiglio, quindi non vengo qui a ripetere
cose dette, ma sarebbe importante che queste ricadute che i
provvedimenti nazionali hanno sul nostro territorio fossero almeno
partecipate e condivise, perché tutti ne abbiano piena
consapevolezza. Nella lettera io ho trovato un piglio un po' troppo
burocratico; lei la trasmette per conoscenza anche all'Avvocatura
della Regione, che naturalmente le avrà pure fornito un parere
tecnico sull'applicabilità o meno della norma. Nella fattispecie,
in Trentino, nella Provincia di Trento, anche su applicazioni di
norme di questo tipo, stanno facendo delle riflessioni...perché?
Perché non si tratta solo di togliere di mezzo qualche sindacalista
di troppo, che può darsi anche che nel contesto nazionale ci sia,
ma per le implicazioni che hanno sui nostri territori a Statuto
speciale, dove abbiamo delle contrattazioni di primo livello, dove
abbiamo comunque creato dei sistemi sui quali dobbiamo riflettere
insieme come andiamo a ridisegnare l'architettura e la
partecipazione dei nostri cittadini ai sistemi democratici. Lei si
ricorderà che un bel giorno il Governo Berlusconi disse: "al
Consiglio regionale della Valle d'Aosta 20 Consiglieri regionali",
cioè se noi recepiamo senza colpo ferire le norme perché la
premessa è appunto che si tratta di razionalizzare la spesa
pubblica, ma non facciamo una riflessione nostra sulle ricadute che
questo ha...eh, rischiamo di non aggiustare poi il
funzionamento...diciamo del nostro sistema regionale autonomo,
ecco.
Presidente
- Grazie. Per la risposta, ha chiesto la
parola il Presidente della Regione; ne ha facoltà.
Rollandin (UV)
- Grazie. Chiedo scusa al collega, ma non
volevo...
Su questo tema le riflessioni fatte sono state diverse, abbiamo
fatto delle riunioni. Ora, quando ci sono temi di questa natura, mi
trovo spesso confrontato con delle ufficializzazioni di note di
dire: "si deve fare". Ora, io condivido molto il discorso
dell'applicabilità o no, è stato il primo punto che è stato
presentato, e la risposta è stata...la faccio breve, nel senso che
lei conosce il decreto 90 convertito nella "114" che ha introdotto
disposizioni di vario contenuto, tra cui quella riferita
all'oggetto di questa questione, con decorrenza 1° settembre 2014,
1° settembre, che è stato applicato a tutti i sindacati a livello
nazionale. A livello regionale mi risulta che ci siano
alcuni...solo due credo stiano riflettendo, gli altri l'hanno
applicato. Però, al di là di questo, io non sono per vedere se ci
sono delle possibilità, ma quello che mi è stato posto come
problema è l'applicabilità immediata: 1° settembre 2014. Per tale
previsione, purtroppo, io devo anche tener conto che le notazioni
che vengono fatte hanno conseguenze economiche, se uno non le
applica hanno anche delle ricadute sotto altri profili, come lei
ben sa, per cui io ho dovuto tener conto che questo si applica
espressamente a tutte le pubbliche amministrazioni, comprese le
Regioni a Statuto speciale, le Province autonome, e pertanto
l'Amministrazione regionale deve applicarle (questo è quanto mi è
stato detto).
Noi abbiamo fatto due confronti anche con le organizzazioni
sindacali, che hanno sollevato il problema che lei ha detto, ma
malauguratamente, come dico:
"Detta disposizione trova un
particolare sostegno in una recente sentenza della Corte
costituzionale citata nella nota di risposta che ha ulteriormente
ribadito l'immediata cogenza delle disposizioni come quelle in
argomento, dirette al contenimento della spesa, in quanto
riconducibili alla competenza statale in materia di coordinamento
di finanza pubblica, nonché nelle circolari ministeriali che
chiariscono e affermano in via definitiva l'applicabilità di questa
norma a tutte le pubbliche amministrazioni"
. Ora, io mi fermo
qui, perché se ci sono degli strumenti...io sono disponibile a fare
qualsiasi confronto, se c'è la possibilità, però con qualcuno che
mi scriva come si può perorare, perché il problema sono le
conseguenze di questo. Tutto lì, quindi io sono disponibile a
tutto, basta che ci sia chi si prende la responsabilità di dire che
non è applicabile.
Presidente
- Grazie Presidente. Per la replica, ha
chiesto la parola Donzel; ne ha facoltà.
Donzel (PD-SIN.VDA)
- Presidente, quello che noi dobbiamo
cercare di fare è quello di fare preventivamente questi confronti,
perché quello che sarebbe potuto emergere nella commissione
competente è che, al di là dell'applicabilità...io sono stato molto
corretto nel dire che lei ha dato una risposta ineccepibile dal
punto di vista formale, ma esiste un problema che qui c'è una
Regione dove noi abbiamo creato per esempio un comparto
regionale...allora o praticamente andiamo a far sì che la
trattativa la Regione la fa con sé stessa, cioè il datore di lavoro
non ha una controparte...io ho già sempre contestato, storicamente,
che quando mi sono trovato io, al tavolo, ho sempre avuto l'umiltà
di dire che abbiamo una certa difficoltà anche sul fronte sindacale
ad affrontare alcune questioni che, a livello nazionale, sono
affrontate da delegazioni che hanno avvocati, consulenti del
lavoro, commercialisti. Allora, o noi vogliamo mantenere alto il
livello di qualità anche della democrazia valdostana, quindi questo
significa che possiamo anche scrivere delle note al Governo se non
vogliamo fare una norma di applicazione specifica regionale che
cerchi di recepire questa...adesso non è questa la sede per
discutere...quello che volevo io, era una disponibilità sua a
risentire i sindacati e a rivederci in commissione perché si prenda
coscienza della gravità che certe norme nazionali applicate con
questo spirito del "risparmio della cosa pubblica" hanno sulla
nostra Regione in termini anche di funzionamento...perché il
sindacato ha dei difetti enormi, ma alle volte contribuisce anche
al funzionamento del nostro sistema democratico, quindi se c'è
un'apertura di questo tipo, eviteremo di fare...magari lei scrive
una nota ai sindacati...eviteremo di fare ulteriori interpellanze
in questa direzione.
Presidente
- Grazie collega Donzel. Punto 4.03.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK