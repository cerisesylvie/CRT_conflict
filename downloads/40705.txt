Consiglio Regionale della Valle d'Aosta - Oggetto del Consiglio n. 38 del 25 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 38 del 25 luglio 2018 - Resoconto
OGGETTO N. 38/XV - Interrogazione a risposta immediata:
"Modalità di svolgimento del torneo di poker sportivo presso la
sala Evolution della Casa da gioco".
Fosson (Presidente) -
Punto n. 3.02 all'ordine del
giorno. La parola al consigliere Bianchi per l'illustrazione.
Bianchi (UV) -
È un'interrogazione a risposta immediata
ed è anche un problema semplice sotto quell'aspetto, dall'altra
sicuramente semplice lo è la domanda, ma poi si valuterà la
risposta e, nello stesso tempo, si vedrà anche il disciplinare.
Questa interrogazione pone un quesito, visti i continui
comunicati da parte delle organizzazioni sindacali e da parte della
casa da gioco, le varie risposte da parte della casa da gioco e
della società De Vere. È già un fatto anomalo che una terza
azienda, un'azienda che lavora all'interno della casa da gioco per
la casa da gioco stessa, si metta a rispondere con dei comunicati
alle organizzazioni sindacali del casinò. Già questa è una cosa
anomala.
Oggi abbiamo anche le organizzazioni sindacali che sono qui a
presenziare il Consiglio, proprio perché da più settimane chiedono
un incontro con l'Assessore che ha la delega per la casa da gioco e
con la Presidente della Regione. Oltre a questo, alcune perplessità
già in passato le avevamo manifestate su questo accordo con la De
Vere, perché è la società che ha vinto l'aggiudicazione per
l'organizzazione dei tornei di
poker
all'interno della casa
da gioco nella sala Evolution. Nell'interrogazione chiediamo al
Governo regionale di sapere se corrisponde al vero che durante
l'evento organizzato dalla De Vere, svoltosi nelle giornate del 14
e 15 luglio, il
poker cash
, quindi non il poker a torneo,
bensì il poker giocato con i gettoni di valore, si sia svolto nella
sala dei giochi tradizionali - e fin qui nulla di strano - ma sotto
la supervisione di dipendenti della società De Vere e che gli
stessi abbiano anche presenziato al conteggio della
cagnotte
, vale a dire dell'incasso della Casinò S.p.A.
Presidente -
La parola all'assessore Aggravi per la
risposta.
Aggravi (LEGA VDA) -
In merito all'interrogazione
confermo che, in occasione del torneo di
poker
organizzato
dalla De Vere Concept, il
poker cash
si è svolto nella sala
giochi tradizionali e alla presenza di rappresentanti della citata
società. Appresa ufficialmente questa informazione, il competente
ufficio dell'Assessorato che presiedo ha provveduto a segnalare
tale irregolarità alla Casinò, richiamando altresì la società al
rispetto del contratto siglato a febbraio scorso. Sono peraltro in
corso ulteriori accertamenti sulla regolarità dello svolgimento del
torneo nel suo complesso. Ciò non solo per il passato, ma anche per
evitare problemi per il futuro.
Il personale regionale ci ha comunicato che i rappresentanti di
De Vere non hanno presenziato al conteggio della
cagnotte
.
Riguardo all'altro punto che citava nella presentazione
dell'interrogazione, sicuramente avrò occasione di fare chiarezza
nel punto successivo.
Presidente -
La parola al consigliere Bianchi per la
replica.
Bianchi (UV) -
Ringrazio l'Assessore per avere detto che
la cosa è successa. L'interrogazione è scaturita perché la Casinò
ai tempi ha scritto una lettera ai sindacati in cui - leggo
testualmente la lettera - "in ottemperanza a quanto stabilito dal
contratto in occasione dei tornei, i tavoli di
poker cash
saranno aperti in Sala Evolution - e non è stato fatto - e solo su
tali tavoli varrà l'accordo economico che prevede alla De Vere
Concept il riconoscimento di una quota di incasso, mentre gli altri
tavoli del medesimo gioco saranno aperti in sala giochi
tradizionali". Quindi cosa ci facevano quelli della De Vere? E
dall'altra, questo era un contratto a costo zero per l'azienda.
Avremo modo di parlarne ancora, come ha detto l'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK