Consiglio Regionale della Valle d'Aosta - Oggetto del Consiglio n. 2033 del 10 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula
Oggetto del Consiglio n. 2033 del 10 luglio 1996 - Resoconto
SEDUTA ANTIMERIDIANA DEL 10 LUGLIO 1996
OGGETTO N. 2033/X Liquidazione ad enti locali diversi dei saldi
dei fondi regionali per la gestione, durante gli anni 1994 e 1995,
di servizi a favore delle persone anziane ed inabili, ai sensi
della legge regionale 15 dicembre 1982, n. 93. Finanziamento di
spesa.
Deliberazione Il Consiglio
Richiamata la legge regionale 15 dicembre 1982, n. 93 "Testo
unico delle norme regionali in materia di promozione di servizi a
favore delle persone anziane ed inabili";
Richiamata la deliberazione del Consiglio regionale n. 439/X in
data 12 gennaio 1994 concernente l'approvazione del piano di
riparto dei fondi da assegnare agli enti gestori, per l'anno 1994,
in applicazione della legge regionale soprarichiamata;
Richiamata la deliberazione del Consiglio regionale n. 1098/X in
data 21 dicembre 1994 concernente l'approvazione del piano di
riparto dei fondi da assegnare agli enti gestori, per l'anno 1995,
in applicazione della sopracitata legge regionale;
Richiamati, in particolare, i punti 6) e 7) delle deliberazioni
che demandano alla Giunta regionale l'esame delle richieste degli
enti gestori per eventuali assunzioni di personale oltre
all'organico assegnato in caso di assenze che possano pregiudicare
lo svolgimento dei servizi o nei casi particolari in cui gli ospiti
delle micro-comunità, per le loro condizioni di non
autosufficienza, necessitano di maggiore assistenza;
Considerato che tali eventualità si sono verificate con
riferimento ad alcuni enti comportando un aumento di spesa rispetto
al finanziamento assegnato;
Richiamato inoltre il punto 9) della deliberazione n. 1098/X il
quale prevede di sottoporre all'approvazione del Consiglio
regionale la concessione di maggiori finanziamenti agli enti
gestori per la gestione dei servizi per anziani ed inabili;
Preso atto che dal controllo dei rendiconti presentati per
l'anno 1995 risulta che gli enti che hanno sostenuto spese
eccedenti il finanziamento assegnato, per assunzioni di personale
oltre all'organico assegnato o per sostituzioni di personale
assente per malattia e/o gravidanza, sono quelli indicati nel
sottoriportato schema:
Ente Finanziamento Spesa Acconti già
assegnato sostenuta liquidati
Arvier 58.300.000 87.180.870 -----------------
Aymavilles 70.644.000 83.786.735 -----------------
Cons. Envers 1.397.980.000 1.530.220.100 1.358.300.000
Cons. Hône 1.205.921.000 1.399.797.260 1.092.700.000
Cons. Pontey 861.100.000 922.775.135 776.300.000
Emarèse 40.880.000 54.136.715 -----------------
La Thuile 577.509.000 657.373.920 496.200.000
Pont-Boset 49.723.000 68.534.425 -----------------
Quart 143.063.000 187.780.355 -----------------
Roisan 314.029.000 329.942.250 180.000.000
Saint-Nicolas 74.247.000 87.598.430 60.000.000
Saint-Pierre 1.182.050.000 1.306.880.940 1.038.600.000
Ritenuto necessario assicurare agli enti gestori il rimborso
delle spese sostenute per le situazioni sopra descritte;
Visto il parere favorevole rilasciato dal Dirigente del Servizio
Affari Generali, Assistenza e Servizi Sociali dell'Assessorato alla
Sanità ed Assistenza Sociale, ai sensi dell'articolo 72 della legge
regionale n. 3/1956 e successive modificazioni e del combinato
disposto degli articoli 13 - comma 1 - lett. e) e 59 - comma 2
della legge regionale n. 45/1995, in ordine alla legittimità della
presente deliberazione;
Visto il parere della V Commissione consiliare permanente;
Delibera
1) di approvare la concessione a favore dei sottoelencati enti
delle somme a fianco di ognuno indicate a saldo dei fondi regionali
per le spese di gestione, relative agli anni 1994 e 1995, dei
servizi a favore delle persone anziane ed inabili:
Ente Spese 1995 Residuo 1994
Arvier 87.180.870 -------------
Aymavilles 77.201.460 6.585.275
Cons. Envers 124.155.500 47.764.600
Cons. Hône 219.066.930 88.030.330
Cons. Pontey 146.475.135 -------------
Emarese 53.509.475 627.240
La Thuile 153.475.155 7.698.765
Pont-Boset 67.293.560 1.240.865
Quart 180.780.355 7.222.320
Roisan 149.942.250 -------------
Saint-Nicolas 22.720.235 4.878.195
Saint-Pierre 225.113.910 43.167.030
2) di imputare la spesa complessiva di lire 1.714.129.455 come
segue:
- quanto a lire 1.506.914.835
(unmiliardocinquecentoseimilioninovecentoquattordicimilaottocentotrentacinque)
al Residuo Passivo 58400 del bilancio di previsione della Regione
per l'anno 1996 "Contributi agli Enti locali nelle spese di
gestione di servizi a favore delle persone anziane ed inabili"
(Fondo di lire 9.391.170.360 impegnato con deliberazione della
Giunta regionale n. 10574 in data 22 dicembre 1995) che presenta la
necessaria disponibilità;
- quanto a lire 207.214.620
(duecentosettemilioniduecentoquattordicimilaseicentoventi) al
Residuo Passivo 58400 del bilancio di previsione della Regione per
l'anno 1995 "Contributi agli Enti locali nelle spese di gestione di
servizi a favore delle persone anziane ed inabili" (Fondo di lire
11.539.000.000 impegnato con deliberazione della Giunta regionale
n. 10641 in data 23 dicembre 1994) che presenta la necessaria
disponibilità;
3) di stabilire che alla liquidazione della spesa si provveda ai
sensi dell'articolo 58 della legge regionale 27 dicembre 1989, n.
90;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente É aperta la discussione generale. Qualcuno chiede la
parola?
Se nessuno chiede la parola, pongo in votazione il punto 20
all'ordine del giorno:
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK