Consiglio Regionale della Valle d'Aosta - Oggetto del Consiglio n. 2852 del 28 maggio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2852 del 28 maggio 1987 - Resoconto
OGGETTO N. 2852/VIII - INQUINAMENTO DELLA DORA BALTEA E DEI
TORRENTI VALDOSTANI. (Interrogazione).
PRESIDENTE
: Do lettura dell'interrogazione presentata dal
Consigliere Sandri:
INTERROGAZIONE
VENUTO A CONOSCENZA di un appello sottoscritto da venticinque
cittadini valdostani che richiama l'attenzione dell'autorità
giudiziaria, delle forze politiche e sindacali sul grave degrado
dei torrenti valdostani a causa di viscide patine fangose,
maleodoranti e mollicce, prodotte dalla deposizione di liquami
illecitamente scaricati nei torrenti stessi da allevatori
incoscienti;
PREOCCUPATO dallo stato di particolare polluzione dei torrenti
Buthier e Artanavaz, nonchè di alcuni tratti della Dora Baltea, che
presentano una notevole riduzione della microfauna e della flora
fluviale;
RICORDATO i compiti istituzionali del servizio n. 1 dell'Unità
Sanitaria Locale della Valle d'Aosta e del Corpo Forestale
Valdostano;
SI INTERROGA
l'Esecutivo per conoscere:
- quali controlli e con quali risultati siano stati effettuati
sulle acque dei torrenti valdostani e del fiume Dora Baltea del
citato servizio dell'U. S. L. negli anni 1986 e 1987;
- quante ispezioni su tali corsi d'acqua vengono fatte dal Corpo
Forestale Valdostano, routinariamente e quante siano state fatte su
segnalazione nel 1986/1987, e con quali risultati;
- se siano state effettuate ispezioni alle stalle poste in
prossimità di corsi d'acqua per verificare il sistema di gestione
dei liquami;
- se siano state fatte alla Magistratura delle denunce da parte
dell'Amministrazione regionale.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat; ne ha facoltà.
VOYAT - (U.V.):
Rispondo per la parte che mi concerne. I
controlli e le analisi fatte dall'Unità Operativa Chimica del
Servizio di Igiene Pubblica con l'Unità Operativa
Medico-micrografica sono svolti, da una parte, con programmi fissi
annuali che sono i seguenti: quattro campagne fisse annuali di
controllo dei torrenti principali e della Dora su 84 punti, con
circa 336 prelievi; una campagna annua di controllo dei laghi
alpini su una media di 28 laghi, per un totale di circa 65
prelievi; una campagna annua di controllo dei principali canali
irrigui su nove canali, con altrettanti prelievi; un costante
controllo dei principali scarichi produttivi ed impianti di
depurazione civile e industriale, con circa 60 prelievi annuali. Ci
sono poi numerosi interventi di controllo non programmati, fatti su
segnalazione di carabinieri e corpo forestale, consorzio pesca
etc., con circa 30 prelievi annuali; questi, evidentemente, non
programmati. Quando poi ci sono questi controlli e vengono rilevate
infrazioni, viene inoltrata subito la denuncia al responsabile del
servizio n. 1.
Circa lo "sversamento" del letame, di cui chiede il Consigliere
Sandri, trovato nei torrenti Artanavaz e Buthier, si sono fatti i
controlli e sono state inoltrate le denunce contro ignoti, perchè
non si è mai trovato il responsabile, in quanto, quando viene il
controllo, lo "sversamento", è già effettuato e non è riconducibile
direttamente alla stalla. Per gli scarichi abusivi e non
regolamentari in acque superficiali, sono state inoltrate dal 1982
a tutt'oggi 72 denunce.
PRESIDENTE
: Ha chiesto di parlare l'Assessore
all'Agricoltura, Foreste ed Ambiente Naturale Perrin; ne ha
facoltà.
PERRIN - (U.V.):
Uniquement pour ce qui concerne le Corps
Forestier, qui effectue des contrôles sur les torrents et sur la
Doire; ces contrôles sont effectués surtout pendant le printemps et
pendant la période de pêche. Tant pour porter un exemple, la maison
forestière d'Arvier a fait, au cours de 1986, n° 98 contrôles et,
au cours de ces premiers mois de 1987, n° 53 contrôles sur les
torrents et la Doire, concernés par la Juridiction forestière
d'Arvier.
En cas de signalisation de pollution, le Corps Forestier informe
du fait le Service compétent de l'Unité Sanitaire Locale et agit en
collaboration avec ce service même Il y a eu, au cours de
1985-86-87, des cas positifs et dans ces cas le Corps Forestier a
rédigées verbaux d'amende et a transmis le tout à la Magistrature,
pour a partie dont elle était concerné. Il y a eu, précisément, six
cas en Valgrisenche, pour une décharge abusive de hydrocarbures, à
Villeneuve, à Doues et à Gressoney-Saint-Jean, qui ont été
transmis.
Pour ce qui concerne le problème du déversement dans les eaux du
purin, l'Assessorat régional est en train de promouvoir une action
pour éviter cela. Une lettre circulaire du 18 mai de cette année,
envoyée aux agriculteurs et à tous les services qui peuvent être
intéressés, donne des indications sur l'importance agronomique d'un
emploi correct du fumier et du purin et avertit les agriculteurs
que, s'ils n'adoptent pas cet emploi correct dans une conduction de
l'entreprise, qui soit rationnelle, et dans le cas que ces mêmes
agriculteurs déversent le purin dans les cours d'eau, l'Assessorat
ne contribuira plus, à travers les autres formules d'intervention
prévues par la loi n° 30, pour ce qui concerne par exemple l'achat
d'engrais chimique pour les mayens et pour les alpages.
Sur le numero 6 de "L'informateur agricole" il y aura un article
de sensibilisation des agriculteurs sur une gestion rationnelle des
étables, donc utilisation soit du purin, soit du fumier. Donc, je
crois que c'est aussi à travers cette oeuvre de sensibilisation et
d'éducation de l'agriculteur que l'on peut arriver à éviter
certains dégâts.
PRESIDENTE
: Ha chiesto di parlare per la replica il
Consigliere Sandri; ne ha facoltà.
SANDRI - (N.S.):
Sinceramente, sono stupito e deluso
delle dichiarazioni degli Assessori, perchè il quadro che delineavo
con molta genericità nell'interrogazione e che mi era stato
sottoposto in particolare da un appello sottoscritto da 25
cittadini, risulta essere, dai dati forniti dagli Assessorati alla
Sanità e all'Agricoltura e Foreste, molto più grave, molto più
diffuso, molto più radicato e che non ha mai fatto venire in mente
a nessuno dell'esecutivo di prendere delle iniziative serie in
questo campo. Quando si dice che abbiamo trasmesso alla
Magistratura 78 denunce nel giro di pochi mesi, significa che ci
troviamo di fronte a un fenomeno grave ed è piacevole, come
Consigliere regionale di Nuova Sinistra, fare un'interrogazione e
tre giorni dopo vedere che finalmente qualcosa si muove. Credo però
che sia tardi, che sia grave sottovalutare questo fatto, e cioè che
questo comportamento è penalmente perseguibile, non perchè la legge
italiana si è divertita ad essere pesante da questo punto di vista,
non perchè l'On. Merli aveva deciso che ce l'aveva con gli
inquinatori delle acque più che con quelli dell'aria o con quelli
della terra, ma perchè si provocano dei danni gravi, spesso
riparabili nel corso di decine di anni, ai nostri torrenti, per cui
esiste un'urgenza che non ho sentito nelle parole degli
Assessori.
Alcuni di questi corsi d'acqua hanno dei valori di vita, di
ossigenazione, praticamente nulli, perchè, se voi andate a vederli,
sono completamente ostruiti nel fondo da una fanghiglia spessa,
maleodorante, su cui non nasce assolutamente niente e in cui hanno
grosse difficoltà a vivere anche degli animali, proprio perchè è
tutto l'ecosistema che è saltato.
Chiederei, se possibile, all'Assessore alla Sanità di portare in
Consiglio o in Commissione regionale i responsabili del Servizio n.
1, che ci diano l'immagine di questo problema, perchè se tutte
queste segnalazioni, tutti questi dati irregolari sono arrivati al
dott. Mazzoli, responsabile del Servizio n. 1, credo che lui sia la
persona maggiormente in grado di darci un'idea della
situazione.
Il numero stesso, abbastanza ampio, di prelievi, che viene fatto
sul territorio, appare insufficiente, perchè su tutti i torrenti
della valle d'Aosta 336 prelievi sono pochi; ma non solo: qui non è
più il problema di vedere l'inquinamento acuto, noi non abbiamo
nessun dato di quella che è la salute di questi torrenti, di che
cosa bisogna fare per riportarli alla vita.
Considerando che la Giunta regionale si era caratterizzata nel
1986 con un grosso lavoro di approfondimento culturale a
Saint-Vincent, proprio su questi problemi, credo che si possa e si
debba non solo fare i discorsi in teoria, non solo approfondire le
metodiche, ma poi anche applicarle sul campo. Inviterei anche gli
Assessori, la Giunta, il Presidente della Giunta, a verificare con
la Magistratura dove sono andate a finire queste denunce, perchè
credo sia giunto il momento non solo di disincentivare alcune
brutte abitudini, penalmente perseguibili, con il togliere i
finanziamenti, ma bisogna anche che a questo punto qualcuno
capisca, in un'aula di tribunale, che certe cose sono un danno ad
un bene prezioso della collettività, dello Stato, della Regione,
che è l'ambiente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK