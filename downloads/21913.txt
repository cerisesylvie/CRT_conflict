Consiglio Regionale della Valle d'Aosta - Oggetto del Consiglio n. 1624 del 24 novembre 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1624 del 24 novembre 2005 - Resoconto
OGGETTO N. 1624/XII - Ordine dei lavori. Rinvio oggetti.
Presidente - Chiedo lumi sulla prosecuzione dei lavori...
stamani avevamo stabilito che attorno alle ore 20,30 avremmo
sospeso la trattazione degli oggetti...
(interruzione del Consigliere Frassy, fuori
microfono)
... si era detto che per le 21 diversi gruppi politici erano
assenti, quindi credo che possa essere ragionevole sospendere ora e
rinviare tutti gli altri argomenti al prossimo Consiglio.
Presidente - La parola al Consigliere Frassy.
Frassy (CdL) - Non so se l'esigenza del "PREFIN" sia reale o sia
riconducibile al "teatrino della maggioranza" di questo Consiglio,
però la convocazione di queste 2 giornate di Consiglio è prevista
in seduta notturna; l'accordo di ieri era quello di fare 2 sedute
alle 21, dopodiché se la maggioranza ha esigenze diverse... che
quanto meno le comunichi! Uno scioglimento di un Consiglio
convocato in maniera semiclandestina mi sembra di cattivo
gusto!
Presidente - Consigliere Frassy, mi pare di interpretare un
accordo che c'era stato stamani in sede di Conferenza dei
Capigruppo. Vi invito tutti a un po' di ragionevolezza, per il
"PREFIN" dobbiamo stare qui fino a mezzanotte.
La parola al Consigliere Cesal.
Cesal (UV) - Posso capire la proposta provocatoria del collega
Frassy, comunque stamani c'era un impegno da parte della Conferenza
dei Capigruppo circa la conclusione dei lavori intorno alle ore 20,
in considerazione del fatto che avevamo una riunione importante.
Ieri abbiamo aderito alla richiesta di un altro gruppo di
minoranza, che ci aveva chiesto di chiudere i lavori alle 21,
proprio perché era impegnato in una riunione politica. Riteniamo in
questo caso, anche noi, di poter godere dello stesso trattamento,
per cui se vogliamo polemizzare e portare questo problema a livello
di polemica politica, lo possiamo anche fare, però non mi sembra
corretto, perché gli impegni che abbiamo preso ieri mattina e
ribaditi stamani, li abbiamo mantenuti, per cui chiediamo agli
altri di mantenere loro. Poi se si ritiene necessario, per quel che
mi riguarda non ho alcun tipo di problema, però gli impegni erano
questi, tenendo conto che a questo punto ognuno di noi, d'ora in
avanti, si sentirà autorizzato a disattendere agli impegni presi in
Conferenza dei Capigruppo, qualora le condizioni lo richiedessero,
perché se questo è il metodo, siamo capaci ad utilizzarlo anche
noi!
Non siamo disposti ad accettare delle provocazioni di questo
genere; è stato un impegno: abbiamo mantenuto ieri, andandocene
alle 21... oggi avevamo chiesto noi di poter chiudere entro le
20... se volete, bene, però da questo momento in avanti - se questo
è l'atteggiamento - siamo disposti anche noi a giocare la stessa
partita, alle stesse condizioni e alle stesse regole.
Presidente - La parola al Consigliere Lattanzi.
Lattanzi (CdL) - Non stiamo tremando, Cesal, non ci hai
spaventato!
Stamattina se c'era un accordo di andare alle 21, il problema
non è quello di rispettare, noi, l'accordo... qui, il problema, è
un altro! C'è un "PREFIN" che è al vaglio del Consiglio regionale,
se voi confondete il "Conseil" con il Consiglio, è un problema
vostro, se voi ritenete che il "Conseil fédéral" dell'"Union" sia
più importante del Consiglio regionale della Valle d'Aosta, è un
problema vostro! Non attaccatevi agli impegni degli orari, perché
se alle 21 si va a casa, siete voi che state decidendo che il
"Conseil" dell'"Union" è più importante del Consiglio regionale
della Valle d'Aosta!
Non è una sorpresa, perché l'"Union" da un po' di anni, nella
sua arroganza, confonde le istituzioni con il partito, sia nei
Comuni con le proprie sezioni, sia qui dentro con il "Conseil
fédéral"! A noi non stupisce, però noi siamo disposti a stare qui
fino alle nove, a mezzanotte, all'una o alle due, non abbiamo la
maggioranza per decidere, altrimenti andremmo avanti; dopodiché il
"PREFIN" lo avete portato in ritardo voi, forse per voi non è
urgente... a noi va bene, ci sediamo e aspettiamo le vostre
decisioni, ma non diteci che non siamo disponibili!
Presidente - La parola al Consigliere Sandri.
Sandri (GV-DS-PSE) - Sono veramente sconvolto, perché mi viene
di fare un intervento di ragionevolezza, credo che questo sia il
massimo a cui questo Consiglio possa assistere! Penso che sia anche
il segnale - lo dico in termini medici - che l'ora è tarda, abbiamo
già tutti la testa da altre parti, la tensione, un dibattito
importante..., credo che sia bene mettere qua la parola "fine",
lasciando a ognuno le sue perplessità, però prendendo atto che
questo Consiglio ha dimostrato che, al di là di questo piccolissimo
"finalino", i lavori sono stati portati avanti correttamente per un
rispetto reciproco che ho trovato finora inappuntabile fra
minoranza e maggioranza.
Diamo alla minoranza il fatto di comportarsi correttamente;
penso che anche noi abbiamo dato il nostro contributo e penso che
si possa, con una cortesia reciproca, accettare la proposta del
Presidente del Consiglio, che mi sembra molto più ragionevole di
me.
Presidente - La parola al Consigliere La Torre.
La Torre (FA) - Mi consenta una battuta il collega Lattanzi...
ma se non avessimo perso 2 ore a discutere dei comportamenti del
figlio segreto di Don Sturzo, per non citare con il suo riferimento
all'"Innominabile"... io dico, c'è un accordo, lo abbiamo preso
stamattina, manteniamo qualche accordo, ma io lo dico come
minoranza, perché molte volte come minoranza beneficio anch'io
degli accordi con loro; quindi non rovinate questa ipotesi di
lavoro, che abbiamo trovato, ve lo chiedo per favore, da collega
della minoranza.
Presidente - Posso ritenere questa proposta condivisa da tutto
il Consiglio?
Colleghi, gli oggetti di cui ai punti nn. 6, 13, 20, 21, 22, 23,
27, 28, 36, 37, 39, 41, 42, 42.1 dell'ordine del giorno sono
rinviati alla prossima adunanza consiliare.
Il Consiglio prende atto.
Presidente - La seduta è tolta.
---
La réunion se termine à 20 heures 15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK