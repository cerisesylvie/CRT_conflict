Consiglio Regionale della Valle d'Aosta - Oggetto del Consiglio n. 393 del 6 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Incarichi di consulenza e speciali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 393 del 6 febbraio 2019 - Resoconto
OGGETTO N. 393/XV - Interpellanza: "Verifiche sugli incarichi
conferiti dall'Amministrazione regionale".
Rini (Presidente)
- Punto n. 43 all'ordine del giorno.
Per l'illustrazione, la parola al collega Sammaritani.
Sammaritani (LEGA VDA)
- Questa interpellanza, che
abbiamo proposto nei termini di rito, si ricollega un pochino alla
discussione scaturita a seguito delle comunicazioni del Presidente
di ieri, e naturalmente si ricollega -come dice l'interpellanza
stessa - all'ordinanza del GIP di Torino sull'operazione Geenna e
non solo, a questo punto ci sono anche degli elementi nuovi perché
abbiamo visto che tra ieri e oggi ci sono notizie di giornale che
un pochino vanno a tangere questa nostra interpellanza.
Noi interpelliamo quindi il Presidente della Regione per
conoscere se sia intenzione dell'amministrazione regionale avviare
delle verifiche sul caso di specie appunto, di cui discutiamo, con
specifica attenzione però, agli incarichi di particolare
delicatezza e rilievo all'interno dell'amministrazione.
Presidente
- Per la risposta la parola al Presidente
Fosson.
Fosson (GM)
- Grazie, è un po' difficile rispondere in
modo... intanto lei parla di ordinanza del GIP, noi non ce
l'abbiamo ancora. Ci sono delle notizie giornalistiche, penso che
non possiamo assolutamente rifarci a delle notizie.
(interruzione di un Consigliere, fuori microfono)
...lei dice di sì? Lo firmi lei un atto di sospensione in base a
delle notizie giornalistiche, io non ho le sue capacità giuridiche
però. Però la ringrazio di questa interpellanza perché non so se
parliamo della stessa persona, però è vero quello che dice lei: è
necessario procedere a una revisione e analisi di tutto quanto e
degli incarichi, ma lo faremo quando avremo un'ordinanza precisa,
perché al momento, come ho detto, non risulta che vi siano
dipendenti dell'amministrazione regionale con incarichi di
particolare rilievo indagati nell'ambito dell'indagine della
Direzione distrettuale antimafia di Torino. Verifiche che faremo
appena arriverà questa ordinanza.
Rispetto alle notizie giornalistiche, la ringrazio per quello
che mi chiede, perché indipendentemente da tutto quello che succede
e che succederà e alle verifiche che faremo o non faremo, in questo
momento di riorganizzazione di tutta l'amministrazione ci siamo
accorti che non esisteva un incarico affidato per la sicurezza,
Security Manager, all'interno dell'amministrazione regionale.
Questa è una segnalazione già fatta da tempo, dall'ufficio
personale, dal responsabile del servizio informatico che sta
lavorando a tutto un rinnovo dell'ambiente, ed è nostra intenzione
a questo punto, proprio per l'importanza di questo servizio di
sicurezza, nominare un addetto. Un addetto che abbia un profilo di
un certo tipo, in tutte le grandi aziende, in tutte le industrie
c'è un responsabile della sicurezza; qui non c'era, c'era qualcuno
che lo faceva forse per dedizione sua, per indicazione e per
capacità sue, ecco, ma noi in questo momento vogliamo nominare un
esperto di sicurezza che sia con un curriculum particolare, un
esterno che non abbia connessioni politiche, per rivedere questo
settore che è di estrema importanza.
Tutto il resto lo faremo quando avremmo l'ordinanza del GIP;
quindi prima di far partire questo bando per affidare questo
incarico, abbiamo informato chi finora se ne è occupato - senza
nomina precisa, lo faceva di sua volontà per un incarico che sapeva
svolgere, e lui si era anche prestato, con notevole dedizione - che
avremmo proceduto alla nomina di un responsabile ufficiale della
sicurezza di questo palazzo.
Non abbiamo rimosso nessuno, vogliamo colmare una casella che
per noi è estremamente importante.
Presidente
- Per la replica la parola al collega
Sammaritani.
Sammaritani (LEGA VDA)
- Naturalmente non siamo
soddisfatti della risposta, ma soprattutto, come già abbiamo
espresso ieri, non ci siamo proprio. A parte il fatto della
richiesta dell'ordinanza io le rammento che lei ha delle funzioni
prefettizie che le consentono di ottenere delle informazioni che
naturalmente secondo i canali ordinari non si possono avere, ma
questo lo dice anche l'Articolo 143 del Testo Unico sugli enti
locali, ma avremo modo di parlarne tra poco in modo più
approfondito. Non ci siamo per niente, perché abbiamo fatto una
interpellanza proprio per capire se alla luce di queste notizie che
non sono solo delle notizie, l'ordinanza ce l'abbiamo tutti,
l'abbiamo letta tutti, sono 920 pagine...
(interruzione di un Consigliere, fuori microfono)
...Presidente, non sarà ufficiale, non penso che ci siano dei
falsi che girano. Una volta tanto le
fake news
non ci
interessano. Ecco quindi, ci possono voler mesi per avere
quell'ordinanza con quel canale lì, quindi mi sa che diventa un po'
lunga.
(nuova interruzione di un Consigliere, fuori
microfono)
...no, no il problema è che avete reagito in modo del tutto
scomposto. Proprio non si fa così. Nel senso che per prima cosa -
facciamo un'interpellanza di questo genere - ci dice almeno che
volevate rimuovere l'addetto alla sicurezza, ne ha parlato lei, io
non ne avrei parlato, ma a questo punto... forse lo avete pensato
perché comunque la notizia è uscita sulla stampa. Ieri era già
revocato questo incarico, oggi si parla di "giallo" sul giornale.
Quindi una brutta immagine, veramente non è così che si fa.
Vi state veramente scomponendo, questa vicenda capisco che
evidentemente dà molto fastidio a questo governo, vi ha rotto le
uova nel paniere, e adesso per rimanere sempre in tema "avicolo"
state camminando sulle uova, e quindi non sapete più bene cosa
fare, che pesci prendere. È comprensibilissimo dal punto di vista
politico, però bisogna stare un pochino più attenti, insomma,
perché se c'era un'azione da non fare in questo momento era pensare
anche soltanto di rimuovere quella persona, che oltretutto ha dei
coinvolgimenti anche politici, insomma è stato purtroppo anche
molto menzionato in quell'ordinanza. Direi veramente, un segnale
ulteriore... - ma probabilmente ne parleremo anche dopo, tra due
punti all'ordine del giorno - un segnale che questo governo sta
traballando veramente, e si sta scomponendo troppo nelle sue
condotte, e non è l'atteggiamento giusto per un governo di una
regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK