Consiglio Regionale della Valle d'Aosta - Oggetto del Consiglio n. 2139 del 25 settembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PARTECIPAZIONE E INIZIATIVA POPOLARE
Referendum e iniziativa popolare
Precedente
Successivo
Resoconto integrale del dibattito dell'aula
Oggetto del Consiglio n. 2139 del 25 settembre 1996 - Resoconto
SEDUTA POMERIDIANA DEL 26 SETTEMBRE 1996
OGGETTO N. 2139/X Discussione sulle 12 richieste di indizione di
referendum abrogativo. (Approvazione di ordine del giorno)
Presidente Ha chiesto la parola il Presidente della Giunta,
Viérin Dino.
Viérin D. (UV) Aux termes du premier alinéa de l'article 75 de
la Constitution, 5 conseils régionaux peuvent demander qu'il soit
procédé à des référendums populaires pour décider de l'abrogation
totale ou partielle d'une loi ou d'un acte ayant valeur de loi.
La loi n° 352/70, portant "Définition des modalités
d'organisation du référendum" a précisé, par ailleurs, que la
délibération des requêtes de référendum doit être approuvée au
moins par 5 conseils régionaux et à la majorité des conseillers
attribués à la région, et doit indiquer la loi ou la disposition
dont l'abrogation est proposée. Aux termes de l'article 32 de cette
même loi, les requêtes de référendum doivent être, par ailleurs,
déposées du 1er janvier au 30 septembre. A partir de cette même
date une procédure de contrôle de la légalité et de l'admissibilité
du référendum est mise en route d'abord par-devant le Bureau
central pour les référendums auprès de la Cour de cassation et
ensuite par-devant la Cour constitutionnelle. La décision
d'admissibilité de la Cour constitutionnelle doit être rendue avant
le 10 février de l'année suivante et les référendums, fixés par un
décret du Président de la République, doivent avoir lieu un
dimanche dans la période comprise entre le 15 avril et le 15
juin.
Les référendums que nous soumettons donc à votre attention,
auxquels adhérera - nous l'espérons - le plus grand nombre possible
de régions, et qui se rattachent aux initiatives référendaires
régionales de 1992 et 1993, ont une portée éminemment
institutionnelle et dans leur signification politique s'orientent
vers la création d'une organisation fédérale de l'Etat.
Tous les référendums proposés sont respectueux de la
jurisprudence de la Cour constitutionnelle et en suivent les
indications dans le cas où un référendum, qui a déjà été déclaré
inadmissible, serait à nouveau présenté.
Pour éviter que le référendum, à cause de son extension
excessive, risque de devenir une arme inoffensive et oblige la Cour
à une redéfinition radicalement restrictive de cet institut, seuls
quelques référendums particulièrement significatifs sur le rapport
Etat-région sont proposés et ce, dans l'attente des décisions que
la commission bilatérale voudra bien adopter en vue de cette
transformation fédérale de l'Etat, sur la base des règles
constitutionnelles actuelles.
Ces référendums, par ailleurs, en vue du programme des réformes
que le Parlement de la 13ème législature s'attache à mettre au
point, veulent solliciter le passage finalement, des déclarations
de principe à des actes concrets, et par exemple que l'on approuve,
dans les délais les plus brefs, le projet de loi proposé par le
ministre Bassanini, qui en partie reprend des sujets qui sont
proposés par ces mêmes référendums.
Les deux premiers référendums, qui confirment la requête
d'abrogation du Ministère des ressources agricoles, alimentaires et
forestières, et du Département du tourisme, entendent exiger le
respect des décisions populaires du 18 avril 1993 sur l'abrogation
de ces ministères. La disposition de ces référendums était très
claire: suppression des structures de l'Etat dans les matières dont
la compétence des régions est exclusive et passage des compétences
aux régions; elle doit être respectée intégralement. Il ne devrait
pas y avoir des problèmes particuliers d'admissibilité, vu que la
Cour constitutionnelle a déjà jugé admissibles les demandes
d'abrogation de 1993; à l'époque la Cour a affirmé que l'abrogation
du Ministère de l'agriculture ne constitue pas une violation des
obligations découlant des traités internationaux, les traités
C.E.E. en effet, impose à l'Etat membre d'adopter les mesures
générales et spécifiques en matière d'agriculture et prévoient une
coordination des politiques agricoles, mais n'indiquent pas les
organes auxquels l'Etat membre doit confier les tâches et les
fonctions y afférentes. Par ailleurs, l'on faisait référence au
caractère non essentiel à la structure et au fonctionnement du
Gouvernement, du Ministère du tourisme et du spectacle.
Cette évaluation de l'admissibilité des deux référendums est
donc un principe valable, toutefois elle pourra être infirmée, si
la Cour voulait pour des raisons systématiques mettre le point
final entre législateur, parlementaires et référendums, en bloquant
le circuit d'abrogation référendaire des lois d'application des
référendums précédents.
Les autres requêtes d'abrogation, qui sont reproposées,
concernent le Ministère de la santé et de l'industrie, du commerce
et de l'artisanat, qui ont déjà été présentées par les régions avec
les référendums de 92 et de 93, référendums que cette Assemblée a
déjà votés et que la Cour constitutionnelle a déclarés
inadmissibles à l'époque, pour des raisons essentiellement
formelles. Il s'agit, d'une part, de confirmer les principes
énoncés par les régions dans le document qu'elles ont rédigé à
Caprarola, d'après lequel il ne doit exister aucune structure
centrale de l'Etat pour ce qui est des matières qui sont attribuées
à la compétence des régions; d'autre part, d'encourager la tendance
à transférer aux régions toutes les compétences en matière
d'activité et de production.
Afin de ne pas susciter des problèmes d'admissibilité, il sera
nécessaire de suivre les indications des sentences de la Cour
constitutionnelle, sans préjudice du principe selon lequel il est
possible d'intervenir par le biais d'un référendum abrogatif sur
les structures de gouvernement, principe qui a déjà fait l'objet
d'un débat, mais qui pourrait sous-entendre ne serait-ce
qu'implicitement les arrêts susmentionnés.
L'ensemble des rapports Etat-région est réglementé dans le cadre
du titre 5 de la Constitution par les lois-cadres des matières
visées à l'article 117 de la Constitution et par le décret du
Président de la République n° 616/77, qui a sanctionné le passage
des fonctions administratives de l'Etat aux régions à statut
ordinaire. Cependant ce passage, qui a confirmé la fonction
d'orientation et de coordination de l'Etat et maintenu en son
pouvoir les rapports internationaux et communautaires, a aussi
réservé à l'Etat une vaste série des fonctions. Etant donné qu'il
s'est avéré difficile, du point de vue technique, d'éliminer l'une
après l'autre les compétences de l'Etat dans les matières
transférées - l'arrêté de 93 a déjà déclaré inadmissible un
référendum conçu dans cette optique - la réduction des compétences
de l'Etat peut-être poursuivie par un ou deux référendums qui
attaquent un article, l'article 4 de ce décret 616, de manière à ne
laisser à l'Etat dans les matières du décret que les fonctions
concernant la défense nationale et la sûreté publique, et à
éliminer aussi bien les fonctions d'orientation et de coordination
que la réserve des rapports internationaux et communautaires.
Quelques problèmes d'admissibilité pourraient surgir surtout si
la Cour devait juger la fonction d'orientation et de coordination
un moyen indispensable et dont le contenu est constitutionnellement
obligatoire pour les rapports Etat-région.
Les référendums abrogatifs ne peuvent atteindre, par ailleurs,
ni l'organisation - visée à la Constitution - des rapports entre
les lois de l'Etat et les lois régionales, ni le régime des
contrôles gouvernementaux sur ces dernières; en revanche, les
modalités du régime des contrôles administratifs, prévus par
l'article 125 de la Constitution, n'étant pas fixées par la Charte
constitutionnelle, le contenu des lois y afférentes n'est donc pas
constitutionnellement établi et ces dernières peuvent être soumises
à référendum. Voilà pourquoi il a été décidé de proposer le
référendum abrogatif du décret n° 40/93 relatif aux actes
administratifs de la région qui sont soumis au contrôle et à la
composition de l'organe de contrôle. Il convient de rappeler, sur
ce point spécifique, que l'article 4 du projet de loi présenté par
le ministre Bassanini, portant mesures en matière d'assouplissement
immédiat de l'activité administrative et des procédures de décision
et de contrôle, va dans cette même direction.
De plus, il a été prévu de proposer l'abrogation de l'article 52
et d'une partie de l'article 53 de la loi n° 142/90, relatifs aux
secrétaires de mairie et de province, afin de permettre
l'introduction des dispositions destinées à responsabiliser
davantage les collectivités locales et à rattacher aux syndics le
personnel appelé à exercer des fonctions de direction et de
contrôle de légalité sur l'administration, en supprimant ainsi le
statut actuel du secrétaire de mairie, fonctionnaire du ministère
de l'intérieur. Dans ce cas aussi, l'article 8 du projet de loi
présenté par le ministre Bassanini offre des suggestions
intéressantes.
L'un des principaux motifs de lenteur des procédures des
concours pour le recrutement des personnels destinés aux
administrations publiques et, partant, de lenteur de toute l'action
administrative, réside dans l'obligation, prévue par la loi, de
procéder à des concours uniques qui se déroulent à l'échelon
national pour une grande partie des administrations publiques. Pour
obvier à cette lenteur et, partant, pouvoir procéder à des concours
à l'échelon régional, les régions entendent prendre l'initiative du
référendum abrogatif des articles 38 et 39 du décret n° 29/93.
En conclusion, il s'agit d'un acte qui a une signification et
une valeur éminemment politiques; par l'approbation de ces
référendums nous voulons réaffirmer la volonté de la communauté
valdôtaine de participer d'une façon active au processus en cours
de réforme de l'Etat sur la base des principes fédéralistes, qui
représentent un patrimoine historique de la Vallée d'Aoste.
Presidente Nell'aprire la discussione generale, poiché esistono
dei testi di commissione che devono essere votati, credo che si
possano mettere in discussione - se non ci sono problemi - tutti i
referendum proposti.
Ci sono alcuni problemi tecnici, bisogna designare un
consigliere effettivo e uno supplente, sono due persone che devono
ritrovarsi per la firma delle richieste di referendum domenica 29
alle ore 21 presso la sede della Regione Lombardia, munite del
documento di riconoscimento personale e di due copie autentiche, e
devono recarsi il giorno 30, lunedì, alle 8,45 all'Ufficio centrale
della Corte di Cassazione. C'è da aggiungere che a Roma si potrebbe
aprire una discussione se ad esempio la Regione Lombardia diventa
capofila di uno, due, tre referendum, la Regione Piemonte di altri,
o può essere che magari alcune delle regioni possano decidere di
richiedere di diventare capofila, nel senso di seguire più
direttamente quello o quei referendum che ritengono essere più
validi ed interessanti. Per la proposta avevano manifestato la loro
disponibilità il Vicepresidente Aloisi, il Vicepresidente Viérin...
no? il Consigliere Bavastro... allora il Consigliere Bavastro
effettivo, e il Consigliere Piccolo supplente.
Si passa alla discussione. Ha chiesto la parola il Consigliere
Perrin Joseph César.
Perrin G.C. (UV) J'ai pris la parole pour annoncer le vote
favorable du groupe de l'Union Valdôtaine sur tous ces référendums.
D'ailleurs le Peuple valdôtain, comme tous les Italiens, s'est déjà
prononcé sur certains de ces référendums, voire l'abolition du
Ministère de l'agriculture ou du tourisme, et donc ce n'est qu'une
répétition d'une volonté populaire que l'Etat italien a bafouée,
parce que même si le résultat avait été surprenant, plus de 80 pour
cent des électeurs s'étaient exprimés favorablement à la
suppression de ce ministère, ensuite l'Etat en a reconstitué
d'autres similaires.
Ce même Conseil aussi s'est déjà prononcé à travers des
résolutions qui vont dans le sens exprimé par certaines de ces
requêtes de référendum. Donc nous sommes aujourd'hui appelés à
continuer une ligne déjà tracée par ce Conseil même.
Ce que je voudrais faire remarquer, toutefois, c'est que si nous
donnons un avis favorable à ces référendums, ce n'est que comme un
moment provisoire, c'est-à-dire pour une décentralisation de l'Etat
italien "a costituzione vigente", mais nous sommes toujours dans la
ligne du document qui avait été présenté par la Conférence des
Présidents soit du Gouvernement soit du Conseil au Président
Scalfaro à Caprarola, qui prévoyait une action immédiate possible,
sans modifications de la Constitution, et une action par contre
pour une transformation radicale à travers une nouvelle
constitution de l'Etat italien en état fédéral. Donc si nous
acceptons, c'est dans le sens de la première hypothèse - celle
d'une plus grande décentralisation - mais notre but est celui d'une
transformation radicale de cet Etat. Donc nous retenons que ces
référendums soient un moment important, mais non fondamental et
nous refusons ce que certains organes de presse ont dit à l'égard
de ces référendums mêmes, en les appelant référendums fédéralistes
ou bien en disant qu'à travers ces référendums on n'ouvre le chemin
vers une Constitution fédéraliste, et cetera. Nous retenons que ce
soit un moment important, mais uniquement de décentralisation. Nous
maintenons notre projet fédéraliste, d'ailleurs nous avons présenté
à cet égard un projet de révision de la Constitution en sens
fédéraliste, qui reste notre but principal.
C'est un pas quand même important, parce qu'à travers cela les
régions et les collectivités locales vont acquérir plus de pouvoir
et de nouvelles compétences.
Nous tenons cependant à remarquer que certains de ces
référendums ne visent pas directement les régions à statut spécial,
c'est donc un appui que nous donnons aux régions à statut
ordinaire, mais c'est clair que ce que nous demandons à travers cet
appui pour les régions à statut ordinaire, à plus forte raison, il
doit valoir pour les régions autonomes, c'est-à-dire l'abolition
des contrôles sur les actes administratifs, le problème de la
coordination dictée par les lois de l'Etat.
Presidente Ha chiesto la parola il Consigliere Chiarello.
Chiarello (RC) Questo Consiglio è una cosa un po' strana nello
scenario nazionale, probabilmente sarò il solo a dire qualcosa
contro questi referendum, voglio però prima fare un po' la storia
di questi referendum, perché forse qualcuno di voi non la
conosce.
Bisognerebbe iniziare da lontano, come fa ogni tanto Mostacchi,
che inizia dal Pentagono... Mi limito a dire che ci sono stati 40
anni di governi democristiani e non si è mai spinto l'acceleratore
sul federalismo come da un anno o due, da quando ci sono governi di
Centro-Sinistra. E spingono anche quelle forze che prima erano in
quei governi democristiani che non hanno mai fatto niente.
Prendiamone atto.
Prendendo però a riferimento un tempo più vicino a noi, una
settimana fa, nell'ultimo incontro organizzato a Roma dall'Ulivo
con Rifondazione e con i suoi alleati - con D'Alema che richiama
all'ordine Bertinotti perché voti in un certo modo -, ci eravamo
accordati su quattro referendum, che condividevamo magari a denti
stretti perché abbiamo appena votato una Bicamerale, abbiamo un
ministro, Bassanini, che dovrebbe presentare delle riforme sullo
Stato e che ha garantito che entro fine anno sarebbe cambiato
qualcosa; per queste ragioni non capivo questa urgenza, ma la
capivo da parte del Polo. Il Polo sta facendo il suo lavoro,
Formigoni vuole isolare la Lega in Lombardia e lo ha dichiarato
pubblicamente, infatti la Lega in Lombardia non li vota e non li ha
votati neanche in Piemonte, naturalmente ognuno è libero di agire
come crede, però lasciatemelo almeno dire!
Che lo faccia Formigoni, che sapete bene tutti era contrario
alla Bicamerale ma era per la Costituente, mi sta anche bene; mi
sta anche bene che faccia saltare questa Bicamerale. Però che lo
faccia il PDS contro i suoi alleati, in questo caso mi alleo con
Mostacchi e chiedo di dirmi da che parte state. Però devono dirlo
anche ai pensionati e a quelli che vanno negli ospedali, perché
questi referendum costeranno 400 miliardi allo Stato italiano, che
li farà pagare per l'1 percento ai pensionati o ai baby pensionati,
come è scritto sul giornale, oppure li prenderà dalla sanità.
Vorrei che il PDS ci spiegasse, visto che domani c'è la
presentazione della manovra finanziaria, da dove escono questi 400
miliardi, perché nella finanziaria deve esserci un capitolo dove
sono iscritti i soldi per fare questi referendum.
Si è detto che verranno passati tutti, ma non è mica detto che
la Corte costituzionale li accetti; giustamente come dice
Mostacchi, sono convinto che il Polo, che non voleva la Bicamerale,
voterà questi referendum e vorrà portarli avanti, ma non ho capito
questo voltafaccia del PDS contro il PPI, perché contro
Rifondazione ormai si sa, Rifondazione sono quelli brutti e cattivi
che ogni tanto "rompono i coglioni" ma poi votano come vogliono gli
altri...
(... ilarità dell'assemblea...)
... ma contro il PPI, contro i Verdi...
In Valle d'Aosta quando ci si dice fuori che il PDS non ha una
linea chiara si può anche dire, ma mi sembra che un'affermazione
più valida in questo momento non possiamo trovarla. L'unica cosa
che sottolineo è che mi spiace che non ci sono i giornalisti,
perché poi non scriveranno quasi niente del Consiglio...
Presidente ... guarda che ci sono...
Chiarello (RC) ... mi scuso con quelli che ci sono... mi rivolgo
ai giornalisti per dire che queste sono cose importanti per i
pensionati e per gli ospedali, perché questi 400 miliardi dovranno
uscire dalla finanziaria. E poi ci spiegano che dobbiamo andare in
Europa, che dobbiamo pagare, e noi paghiamo questi miliardi per i
referendum in presenza di una Bicamerale; continuo a dire: non
dimentichiamo che c'è una bicamerale eletta per fare queste
riforme!
Presidente Ha chiesto la parola il Consigliere Ferraris.
Ferraris (GV-PDS-SV) Dopo questo convegno sul PDS, cerco di dare
una spiegazione anche a Chiarello. L'oggetto dei referendum lo ha
spiegato in modo chiaro il Presidente della Giunta, alcuni di
questi sono stati già oggetto di voto e forse anche lo stesso
Chiarello avrà fatto parte di quell'80 percento che in Valle
d'Aosta ha votato in modo affermativo per alcuni di questi
referendum, che oggi vengono riproposti. Ma credo che siano questi
uno strumento di stimolo perché si vada veramente nella direzione
di uno Stato federale.
Credo che qui si debba avere la capacità di distinguere fra i
contenuti e chi li propone, e non solo, ma nel ricostruire la
storia di non fermarsi al passato remoto, come rischia di fare
Rifondazione che sogna ancora un ritorno al Comunismo. Per fermarsi
alla storia presente, quella dei referendum, questi hanno subito
una profonda trasformazione dal momento in cui Formigoni li ha
proposti in Lombardia, proponendo anche un referendum consultivo
sulla secessione, che poi è scomparso dal dibattito politico, e gli
stessi testi dei referendum, come avete potuto vedere, sono
profondamente emendati e quindi c'è stato un cambiamento rispetto
alle stesse domande referendarie.
Ma credo che quello che conta sia innanzitutto distinguere chi
propone dalle cose che propone: nel momento in cui dobbiamo
affrontare questa questione, noi siamo consiglieri del consiglio
regionale della Valle d'Aosta, non siamo né pro-consoli di
Bassanini né di D'Alema, né di Bertinotti in questa sede, ma
dobbiamo tenere conto di quella che deve essere una dialettica fra
le regioni, che vogliamo costituite in uno Stato federale, e il
Governo.
Starà anche nella capacità del Governo fare in modo che questo
stimolo dei referendum, qualora vengano accolti, vada nella
direzione d'incentivare e rafforzare iniziative che stanno venendo
avanti, così come quella di Bassanini che ricordava il Presidente
della Giunta, che vanno in questo momento ad una modifica del
decentramento dei poteri in favore delle regioni, ovviamente a
costituzione invariata.
Non possiamo fermarci alla costituzione invariata, però se
riteniamo che gli strumenti della democrazia, e il referendum è uno
di questi, e la Sinistra molte volte nel passato è ricorsa ai
referendum, non è mai stato fatto il discorso dei referendum che
costano... come sul divorzio dov'eri? Sull'aborto dov'eri?
(... intervento del Consigliere Bich, fuori microfono...)
... comunque fatti un ripasso anche da quel punto di vista!
Detto questo, direi che se arriviamo a dire che il costo delle
consultazioni democratiche incide nelle tasche dei cittadini, aveva
ragione qualcuno che prima suggeriva: ma anche le elezioni costano,
non facciamole più!
Ora la cosa non mi stupisce perché se chi ha come modello la
restaurazione del Comunismo, è chiaro che nei paesi in cui c'è
stato il Comunismo le elezioni, se c'erano, erano una farsa o
comunque non si facevano, per cui capisco le motivazioni di
Chiarello; mi permetto però di dissentire da questo uso strumentale
della democrazia.
Detto questo, vorrei solo aggiungere un'ultima cosa: i
referendum hanno la caratteristica di cancellare delle norme,
sicuramente non propongono, per cui credo che valga la pena - al
limite potremmo fare una brevissima pausa - fare una risoluzione
che definisca alcune cose: che, come ricordava Perrin, questi sono
referendum che eminentemente riguardano le regioni a statuto
ordinario, mentre si tratta di ricordare che problemi analoghi
esistono anche per le regioni a statuto speciale; che si riconfermi
la scelta federale; che ci sia un impegno non solo ad un intervento
di tipo a costituzione invariata, come discenderebbe dal voto,
sempre che sia positivo, ai referendum, ma che ci sia anche un
impegno preciso della Bicamerale perché si vada ad una modifica
della seconda parte della Costituzione, quindi si vada ad una
riforma profonda secondo indicazioni che da più parti che sono
state suggerite, che comunque vada nella direzione di una modifica
della Costituzione stessa. Credo sia importante fare questo, per
ridefinire queste questioni e per dare un preciso significato al
voto dei referendum che abbiamo affrontato adesso.
Presidente Intende presentare un ordine del giorno il
Consigliere Ferraris.
Ferraris (GV-PDS-SV) Siccome c'è una traccia, chiedo una breve
pausa, se non ci sono altri che vogliono intervenire, per vedere di
concordare una posizione unitaria.
Presidente Ha chiesto la parola il Consigliere Florio.
Florio (VA) In questa grande onda che sembra avanzare, e talora
rifluire, e che chiede la riforma dell'ordinamento di questo Paese,
credo che debba essere presente, oltre all'azione che si è
ripromessa di portare avanti la maggioranza che ha vinto le
elezioni politiche recentemente, la volontà dei cittadini, che tale
volontà debba essere manifestata.
Certamente non si deve fare confusione fra coloro che
propongono, e i motivi per i quali propongono, e il contenuto della
proposta stessa; la presenza sul tavolo degli organismi che devono
approvare o no il prosieguo dell'iter referendario di questi
referendum non potrà non significare per il Governo, per i ministri
in particolare che si sono impegnati a fare delle specifiche e
precise proposte, una sollecitazione ad andare avanti, se
possibile, meglio di quanto non stiano pensando di fare, e se
possibile ancora, molto più in fretta di quanto sembra di capire
siano purtroppo in grado di fare.
Non credo che sia scontato e facile mettere ordine in questo
Paese dal punto di vista istituzionale e riconoscere quegli aspetti
di decentramento e di autonomia che a parole sembrano essere
patrimonio di tutti; e questo perché credo che all'interno del
Paese, all'interno di chi gestisce il potere - ma chi gestisce oggi
il potere in questo nostro Paese? - ci siano fasce e gruppi
consistenti che non hanno alcun interesse a che si riorganizzi ad
esempio in modo federale l'Italia su base regionale o su base anche
diversa da quella regionale. E allora credo che la pressione che
potrebbe essere costituita dalla presenza di queste domande di
referendum potrebbe servire di aiuto a quelli che, rivestendo anche
responsabilità di governo, si sono impegnati a far sì che questa
prospettiva diventi realtà.
C'è da dire, come è già stato detto, che i cittadini valdostani
già hanno votato per alcuni di questi referendum nella stragrande
maggioranza a favore della domanda che veniva posta e che in
sostanza è identica a quella che viene posta oggi; devo qui
ricordare però, per dovere di cronaca, che ci fu un altro
referendum nel confronto del quale i cittadini valdostani si sono
espressi a larghissima maggioranza, ed è il referendum per
l'elezione maggioritaria, che sembra non essere entrata nella testa
di tutti coloro che siedono in quest'aula. Sembra, cioè, che anche
qui ci siano motivi i più diversi, che ostacolano l'attuazione di
un preciso volere a larghissima maggioranza sancito dal voto della
popolazione valdostana.
É in questo senso che votiamo favorevolmente nei confronti di
questi referendum e ci sembra un po' sciocca la polemica sulla
primogenitura, sul fatto che votando questo si affossa l'azione di
chi sta al Governo, sul fatto che questo costa tanto e che le somme
necessarie per fare i referendum dovrebbero essere sottratte a
questo o a quest'altro indispensabile servizio da fornire ai
cittadini nel loro insieme. Mi sembra strumentale, mi sembra anche
demagogico! Credo che invece sarebbe molto più opportuno che
attorno a questi temi si lavorasse, e non è possibile ritenere che
il pronunciamento richiesto ai cittadini possa costituire una
perdita di risorse: sarebbe questa una logica altrettanto
economicista, simile a quella di chi, definito padrone, misura
tutto in termini di profitto.
Presidente Ha chiesto la parola il Consigliere Linty.
Linty (LNPIAP) Approfitto di questo spazio per annunciare già
fin d'ora voto favorevole a questi 12 referendum, perché credo che
rappresentino un passo avanti rispetto all'attuale stato delle
cose. Sono sicuro che gli effetti di questi referendum saranno
minimi, poiché abbiamo visto quanta considerazione viene data ai
referendum in Italia: più colleghi hanno ricordato il fatto che
alcuni di questi ministeri avevano già ricevuto la cassazione da
parte dei cittadini, eppure lo Stato se n'è altamente infischiato
e, cambiandogli nome, li ha ricostituiti alla grande.
La motivazione principale che mi spinge a votare a favore di
questi referendum è che rappresentano, seppure in maniera lieve,
un'azione anti-Stato, e questa è al momento la cosa più importante
per chi, come sapete, ha presentato alcuni documenti tesi
all'indipendenza di una parte del Paese. Sollevo i miei dubbi sul
fatto che, quando la Corte di Cassazione li avrà vistati, se non
tutti, in parte, e quando si saranno indette le elezioni, ho
qualche dubbio che avremo ancora a fare con lo Stato italiano.
Presidente Altri consiglieri chiedono la parola? Voglio
ricordare ai colleghi che qui è necessario avere la
maggioranza.
C'è la richiesta di sospensione da parte di Ferraris, pertanto i
lavori sono sospesi per cinque minuti per vedere se è possibile
concordare un testo.
Si dà atto che la seduta è sospesa dalle ore 19,35 alle ore
20,14.
Presidente Riprendono i lavori dopo la sospensione.
É stato consegnato un ordine del giorno a firma di Ferraris,
Perrin Giuseppe Cesare e Dujany, che ora verrà distribuito ai
consiglieri. Ne do lettura:
Ordine del giorno Il Consiglio regionale della Valle d'Aosta
Ritenuto
che una profonda riforma dello Stato e delle istituzioni in
senso federalista è assolutamente necessario per riconoscere le
diversità economiche e socio-culturali presenti nel Paese e per
favorirne la modernizzazione e far si che esso possa partecipare a
pieno titolo alla prossima fase della integrazione europea secondo
le determinazioni del Trattato di Maastricht;
Considerata
la necessità di imprimere una forte accelerazione al processo di
riforma federale dello Stato anche al fine di conseguire un
profondo snellimento delle strutture della Pubblica Amministrazione
per renderla adeguata alla sfida della globalizzazione in cui la
nostra Regione è impegnata;
Ribadito
che nella riforma federale dello Stato deve essere confermato e
innovato il ruolo peculiare delle Regioni e delle Province ad
autonomia speciale;
Visti
il programma del Governo e le proposte in discussione al
Parlamento e quelle presentate dalle Regioni;
Condivide
l'iniziativa referendaria promossa da alcune Regioni quale
strumento teso a ottenere livelli di maggiore autonomia diretti a
garantire l'autogoverno responsabile del territorio nell'attesa di
una reale riforma federale dello Stato;
Chiede
che ogni sforzo venga compiuto affinché la istituenda
Commissione Bicamerale proceda in tempi strettissimi alla
definizione di un progetto di riforma della seconda parte della
Costituzione atta a istituire il riordino in senso federale della
Repubblica.
Presidente Ha chiesto la parola il Consigliere Chiarello.
Chiarello (RC) Vorrei capire se questa è una risoluzione
ulteriore? É una risoluzione. Allora andiamo avanti ad oltranza, è
collegato anche ai miei, è collegato alle cose di stamani...
Presidente Questo è un ordine del giorno, non ha niente a che
vedere con le altre.
Chiarello (RC) Mi fa piacere, signor Presidente, grazie. Questo
è un ordine del giorno a parte.
Presidente No, è un ordine del giorno collegato all'oggetto che
stiamo discutendo.
Chiarello (RC) Chiedo se si va avanti ad oltranza, perché
anch'io le ho presentate e vorrei che passassero questa sera; dato
che abbiamo passato le otto, o si continua ad andare avanti, oppure
non so la democrazia qui com'è.
Presidente Consigliere, faccia uno sforzo di leggersi il
Regolamento una volta per tutte, per capire la differenza. Poi il
problema della discussione delle altre risoluzioni poi lo vediamo,
è un altro discorso, non ha niente a che vedere con questo.
Chiarello (RC) Dato che sono passate le otto e che è l'orario
normale...
Presidente ... non è l'orario normale, perché oggi il Consiglio
può andare avanti anche fino a mezzanotte...
Chiarello (RC) ... ecco, volevo una risposta a questo...
Presidente ... ma il Consiglio è sovrano...
(... applausi e ilarità dell'assemblea...)
... grazie, colleghi, grazie...
Chiarello (RC) ... allora chiudiamo adesso...
Presidente ... sto dicendo, Consigliere Chiarello, che stiamo
discutendo sul referendum, che è possibile presentare un ordine del
giorno nel corso della discussione di questo argomento specifico,
di questo oggetto specifico. Va bene? Poi andremo avanti e il
Consiglio deciderà sui punti successivi.
Chiarello (RC) D'accordo. Chiedo a quest'Assemblea: quanti ne
abbiamo approvati di ordini del giorno di questo tipo, sul
federalismo? Posso intervenire su questo? Non chiuda gli occhi,
Presidente! Penso che a Roma ormai ne abbiano un pacco. Arrivano a
Roma questi o rimangono fermi alla Presidenza del Consiglio; lei li
spedisce, Presidente, a Roma?
(... nuovamente, ilarità dell'assemblea...)
Presidente Dichiaro chiusa la discussione generale, passiamo
all'esame...
Chiarello (RC) ... scusi...
Presidente ... per favore, si accomodi un momento e stia
tranquillo, Consigliere Chiarello, così come è previsto dal
Regolamento. Si accomodi, prego!
Passiamo all'esame dell'ordine del giorno. Chi chiede la parola
sull'ordine del giorno?
Ha chiesto la parola il Consigliere Dujany.
Dujany (PVA) In merito al contenuto dell'ordine del giorno,
anche da me sottoscritto, siccome la ricaduta dell'iniziativa
referendaria potrebbe portare a vantaggio le regioni a statuto
ordinario con un non immediato riflesso anche sulla Valle d'Aosta,
chiederei che venisse integrato il penultimo capoverso, nel senso
che abbia ricaduta anche per la Valle d'Aosta. É un concetto che si
era concordato fra i firmatari ma che è stato oggetto di una
dimenticanza. L'aggiunta sarebbe da inserire alla fine del
penultimo capoverso che inizia con "Condivide l'iniziativa
referendaria...", eccetera, dopo la parola "territorio": "che abbia
ricaduta anche in Valle d'Aosta nell'attesa di una reale riforma
federale".
Il problema è che l'iniziativa referendaria potrebbe determinare
una situazione di maggiori competenze in capo alle regioni a
statuto ordinario, con un riflesso per noi non positivo. Faccio
l'esempio del controllo dei comuni, la Co.re.co.; siccome abbiamo
una norma statutaria che regola questo aspetto, il referendum di
per sé non...
Presidente ... collega Dujany, quello è un altro referendum che
noi non abbiamo portato all'attenzione proprio perché abbiamo una
legge diversa da quella nazionale.
Dujany (PVA) Appunto, ma il problema è quello di far ricadere i
vantaggi anche sulle regioni a statuto speciale, sulla nostra, in
relazione ad un'iniziativa che parte dalle regioni a statuto
ordinario.
Presidente Ha chiesto la parola l'Assessore alla pubblica
istruzione, Louvin.
Louvin (UV) L'integrazione suggerita dal Consigliere Dujany
penso possa essere accolta inserendo alla fine del capoverso: "con
riflessi positivi anche per l'autonomia regionale della Valle
d'Aosta".
Presidente Teniamo presente che non possiamo votare dei
referendum condizionati da... è automatico, e noi siamo anche
felici che le altre regioni a statuto ordinario acquisiscano le
stesse nostre prerogative, come abbiamo sempre detto.
Chiederei al Consigliere Dujany di voler ritirare l'emendamento.
La ringrazio.
Quindi viene ritirata la proposta del Consigliere Dujany e di
conseguenza anche la proposta dell'Assessore Louvin.
Ha chiesto la parola il Consigliere Linty.
Linty (LNPIAP) Per annunciare che nei prossimi Consigli, magari
cercando di presentarne una ogni Consiglio, presenteremo una
risoluzione sullo Stato federale. In questi due giorni di lavori
c'era molta "carne al fuoco", ho visto presentare più risoluzioni -
che fra l'altro si accavallano - con sistemi forse anche
discutibili, come ho avuto modo di dire stamani quando con il
pretesto del casinò si è presentata la risoluzione per i
metalmeccanici. Penso che la gente debba sapere queste cose, per
rendersi conto del livello che esiste qui dentro.
Annuncio che non voto quest'ordine del giorno perché qui si
dice: "visto il programma del Governo", un programma da me
assolutamente non condiviso e oggetto ancora di molteplici
critiche, a questo riguardo mi viene in mente la risoluzione
approvata ieri d'urgenza per il ticket sanitario, quindi ieri
abbiamo "sparato" contro il Governo e oggi diciamo "visto il
programma del Governo", "alla faccia" della coerenza...!
Presidente ... il riferimento è qui alle politiche
istituzionali, sono due cose diverse...
Linty (LNPIAP) ... sto finendo, e là dove si cita la Commissione
bicamerale, pur dinanzi ai lavori, o meglio ai "non lavori" fatti
dalle precedenti commissioni bicamerali, nelle quali personalmente
non credo, volevo annunciare che non voterò l'ordine del
giorno.
Presidente Ha chiesto la parola il Consigliere Chiarello.
Chiarello (RC) Ho già detto che dubito che arrivi a Roma il
documento o che lo prendano in considerazione, e sono d'accordo con
Linty che ne abbiamo già approvati due o tre; io sono fermo
sull'autonomia, voi continuate a sottoscrivere il federalismo, è
passata una bicamerale, io vorrei lasciarla lavorare almeno due o
tre mesi per capire cosa partorisce, se partorisce il topolino,
pertanto non sento la necessità di votare l'ordine del giorno.
Presidente Ha chiesto la parola il Consigliere Tibaldi.
Tibaldi (Ind) Per un chiarimento. Quest'ordine del giorno viene
votato separatamente rispetto ai referendum?
Presidente Chiaramente.
Tibaldi (Ind) Allora anch'io annuncio la mia astensione rispetto
a questo documento, del quale non condivido alcuni passaggi.
Sappiamo che questo Governo è bicefalo, la sua volontà di riformare
l'Italia in senso federale mi sembra ben distante rispetto ai
propositi annunciati; sull'istituenda Commissione bicamerale mi ero
già espresso in quest'aula quando venne portato un documento da
parte della maggioranza, dove mi astenni perché ritengo che sia
l'Assemblea costituente la sede idonea per portare avanti la
riforma in senso federale dello Stato, e non la Bicamerale.
Voterò comunque i referendum.
Presidente Ha chiesto la parola il Consigliere Marguerettaz.
Marguerettaz (PpVA) Brevemente, anche perché pur condividendo
alcuni giudizi sull'attuale Governo che sono stati espressi da chi
mi ha preceduto, dal punto di vista dell'espressione del giudizio
nei confronti dell'attuale Governo mi sembra un ordine del giorno
assai neutrale, che invece riporta più il discorso su quella che è
la nostra realtà e quella che è la realtà della Commissione
bicamerale, che, volenti o nolenti, comunque c'è e dovrà, speriamo,
operare anche se ci crediamo tutti poco; quindi annuncio il mio
voto favorevole sull'ordine del giorno.
Presidente Se nessun altro chiede la parola per dichiarazione di
voto, pongo in votazione l'ordine del giorno:
Presenti: 28
Votanti: 26
Favorevoli: 25
Astenuti: 2 (Linty e Tibaldi)
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK