Consiglio Regionale della Valle d'Aosta - Oggetto del Consiglio n. 2984 del 20 settembre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
Radiotelecomunicazioni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2984 del 20 settembre 2007 - Resoconto
OGGETTO N. 2984/XII - Ritiro di mozione: "Interventi per
assicurare l'inoltro della corrispondenza nei Comuni".
Mozione
Ricordate le criticità da parecchio tempo segnalate per
quanto riguarda le modalità di gestione delle Poste Italiane in
Valle d'Aosta, che non tengono conto delle particolarità del
territorio montano della nostra regione e che non si preoccupano di
mettere a disposizione del servizio, necessariamente decentrato, un
numero adeguato di personale;
Preso atto che, nonostante la recente firma di un apposito
Protocollo tra Poste Italiane e Regione, non si è assistito a
nessun miglioramento sia nelle condizioni di lavoro dei dipendenti
sia nell'erogazione dei servizi;
Appreso che, proprio nel corso dell'estate, che prevede una
maggior presenza di utenti-turisti, l'Azienda Poste Italiane, per
garantire le ferie al proprio personale, invece di provvedere con
le necessarie sostituzioni, intende chiudere uffici periferici e
interrompere, con turni settimanali, i servizi erogati nelle
Agenzie postali di Aosta;
Evidenziato che tali decisioni penalizzano fortemente i
lavoratori e gli utenti, e, in un momento di forte presenza
turistica, costituiscono un danno per la stessa qualità
dell'offerta turistica che la Valle propone;
Richiamati i contenuti del Protocollo firmato il 5 marzo 2007
e le diverse prese di posizione della Regione nei suoi organi
istituzionali, a favore della necessità di un servizio efficiente e
puntuale su tutto il territorio regionale;
il Consiglio regionale
Esprime
- solidarietà per i lavoratori che chiedono rispetto per le
loro condizioni di lavoro;
- forte preoccupazione per le scelte aziendali portate avanti
dalle Poste Italiane che, causando disservizi nella consegna della
corrispondenza, penalizzano gli utenti, residenti e turisti oltre
ad arrecare danno all'immagine stessa della Valle;
Impegna
Il Presidente della Regione:
- a sollecitare da parte dei sindaci, specie dei piccoli
Comuni, una maggior attenzione circa la non interruzione del
servizio pubblico di recapito giornaliero della
corrispondenza;
- a concordare con le Poste Italiane interventi attuativi del
Protocollo che consentano di superare questo momento di criticità e
di "sviluppare azioni atte a migliorare l'offerta complessiva di
servizi disponibili sul territorio e al superamento di talune
criticità locali connesse ad aspetti congiunturali e di marginalità
economica".
F.to: Squarzino Secondina - Venturella - Bortot
Presidente -
La parola alla Consigliera Squarzino
Secondina.
Squarzino (Arc-VA) -
A chi legge in modo superficiale
questa mozione, verrebbe da dire che essa è superata dai fatti. Una
mozione presentata a fine luglio, quando c'erano gravi problemi per
quanto riguarda il funzionamento delle poste, nel senso che c'erano
disservizi nelle località di montagna, disservizi nella stessa
città di Aosta per mancanza di personale, disservizi nella
distribuzione della posta, disservizi dovuti a cambiamenti di orari
nelle agenzie postali di Aosta per garantire le ferie al personale.
Nel frattempo abbiamo visto che, a fine luglio, era stata firmata
una convenzione fra la Regione, le "Poste" e i sindacati, che ha
cercato di dare una risposta a questi problemi, soprattutto con
l'assunzione di 14 nuove persone, per cui verrebbe spontaneo
chiedersi cosa ci sta a fare questa mozione... in realtà non è
così!
Primo: nei paesi soprattutto, il funzionamento delle poste
lascia molto a desiderare. Era apparso sugli organi di informazione
una protesta a Valgrisenche, una delle realtà più periferiche, in
cui per disguidi vari l'ufficio è stato chiuso, perché può capitare
sempre che l'impiegata quel giorno per motivi vari non riesca ad
arrivare o dimentichi la chiave..., ma dice il responsabile servizi
di comunicazione nord-ovest delle "Poste Italiane" che "
una
diversa organizzazione dell'orario strutturato su un'apertura a
giorni alterni consentirebbe di evitare questi eventi
"; quindi
è possibile, stante le risorse che ci sono, organizzare in modo
diverso la presenza di questi operatori nelle sedi decentrate,
proprio per evitare queste disfunzioni, disfunzioni che sappiamo
avere avuto conseguenze abbastanza gravi. Ricordo che a luglio
veniva denunciato da una sigla sindacale che i giornali sindacali
che erano stati inviati con una serie di date e di scadenze -
importanti per domande per il lavoro - sono arrivati molto in
ritardo, tanto da rendere nullo l'invio di questi notiziari. È vero
che sono stati assunti questi nuovi 14 operatori, ma ci chiediamo
se effettivamente il servizio pubblico di recapito giornaliero
della corrispondenza è assicurato oppure no. Vorrei ricordare che
esiste, negli impegni che "Poste Italiane" si è presa nel momento
in cui ha questo appalto rispetto alla distribuzione della posta,
il fatto che deve garantire il servizio pubblico di recapito
giornaliero della corrispondenza.
Allora, la non interruzione di servizio pubblico, di recapito
giornaliero della corrispondenza è un servizio che interessa
soprattutto i piccoli Comuni; in questo senso sarebbe
importantissimo che il Presidente della Regione, in qualità di
Presidente della Regione o come Prefetto - veda lei qual è la veste
migliore con cui può presentare questa richiesta ai Comuni -
sollecitasse i Comuni, soprattutto i più piccoli, a verificare se è
garantito il recapito giornaliero della corrispondenza e, in caso
negativo, credo che occorra segnalarlo, perché sulla base di queste
segnalazioni il Presidente della Regione sarà più forte, quando
andrà a contrattare con le "Poste" l'attuazione del protocollo
d'intesa che la Regione ha firmato con le "Poste Italiane" il 5
marzo 2007. Questo è un impegno di chiedere informazioni ai
Sindaci, ma è soprattutto un impegno che non ha trovato ancora
attuazione, perché l'impegno è di attuare quanto il protocollo
firmato dalla Regione prevede.
Ci sono degli impegni molto chiari, che sono quelli che
consentirebbero proprio di utilizzare gli uffici periferici delle
"Poste Italiane" per offrire dei servizi. Il protocollo è molto
chiaro, si dice (cito) che:
"La Regione intende promuovere
iniziative e servizi di interesse generale rivolti ai cittadini
valdostani e, a tal fine, ritiene opportuno avviare un rapporto
sinergico con Poste, volto a sviluppare azioni di rilevanza
pubblica..."
- non solo i servizi che riguardano il modo con
cui organizzare il recapito della posta rispetto
all'Amministrazione regionale, dove mi sembra che ci sia un
progetto, quindi non solo in questo senso -
"... atte a
migliorare l'offerta complessiva di servizi disponibili sul
territorio e al superamento di talune criticità locali connesse ad
aspetti congiunturali di marginalità economica"
. Credo che su
questo punto, se effettivamente si facessero degli interventi
attuativi di questa dichiarazione di intenti, si farebbe fare un
passo avanti per quanto riguarda l'utilizzo del Servizio postale in
Val d'Aosta. Il Presidente sa bene a cosa ci si riferisce, lui
stesso ha elencato più volte questi possibili servizi, ma chiediamo
che dall'elenco di buone intenzioni che il Presidente ha più volte
fatto in questo Consiglio, si passi ad attuarne qualcuno, uno, due,
tre... non chiediamo la luna!
Adesso l'Assessore Marguerettaz è tutto lanciato sul digitale e
sul rendere interattivo il digitale per possibili servizi che la
nostra Regione può offrire, andando nelle case dei singoli
cittadini, ma credo che alcune tipologie di servizi potrebbero
essere offerte direttamente dagli Uffici postali, perché in questo
caso il singolo cittadino non sarebbe solo di fronte al video della
televisione, con due tastiere che non sa bene quale toccare, ma
avrebbe una persona di riferimento, e noi sappiamo quanto è
importante una persona che spieghi come compilare un modulo, dia
informazioni su eventuali scadenze..., quindi ci sarebbe la
possibilità di offrire alle persone che vivono nei posti più
decentrati della Regione un servizio, perché attraverso l'Ufficio
postale potrebbero essere offerti servizi veri, servizi anche che
la pubblica amministrazione chiede alle "Poste" di espletare.
Riteniamo che la mozione abbia ancora un significato, in questo
senso, non tanto nelle premesse che fanno riferimento a quello che
era il momento in cui è stata presentata, ma soprattutto negli
impegni. Speriamo che il Presidente Caveri ci possa dare un
appoggio in questa azione che riteniamo importante che venga fatta
in questa Regione, a servizio dei cittadini.
Si dà atto che dalle ore 19,25 presiede il Vicepresidente
Lanièce.
Presidente -
Dichiaro aperta la discussione generale.
La parola al Presidente della Regione, Caveri.
Caveri (UV) -
Je voudrais souligner avant tout que je
suis d'accord avec le contenu du préambule de cette proposition de
motion; je tiens notamment, moi aussi, à exprimer ma pleine
solidarité à ces travailleurs et dire mon inquiétude quant à
certains des choix effectués par "Poste Italiane", mais il faut
rappeler que l'accord signé avec les partenaires sociaux, le 23
juillet 2007, a prévu le recrutement de 14 nouveaux agents. Il
s'est agi d'une bataille politique, moi j'ai parlé personnellement
avec le responsable, M. Sarni, de "Poste Italiane" pour souligner
les nécessités de notre Région. Par contre, j'estime qu'il n'est ni
opportun, ni constructif de demander aux Syndics des petites
Communes de prêter une plus grande attention aux retards dans la
distribution du courrier; augmenter aujourd'hui la pression
politique à l'égard des Syndics ne peut qu'accroître la tension,
affaiblir leur position vis-à-vis de leurs interlocuteurs et
altérer le rapport de confiance avec les citoyens. Il me semble
plus opportun de mettre en œuvre un système de
suivi coordonné sous la direction du CELVA. Il serait ainsi
possible de contrôler avec précision que "Poste Italiane" respecte
bien, d'une part, ses obligations en matière de distribution du
courrier; d'autre part, le "décret Gentiloni" qui concerne bon
nombre de Communes de notre Région.
Pour ce qui est du protocole d'accord, j'estime que j'ai fourni
suffisamment de précisions dans ma réponse à l'interpellation
inscrite au n° 17 de l'ordre du jour de la réunion du Conseil des
25, 26, 27 juillet derniers. Je suis, quant à moi, prêt à
contribuer peut-être avec une discussion en commission à
l'élaboration en commun d'une motion définissant une ligne
d'actions claire et conférant au Gouvernement et à moi-même un
mandat politique précis, afin de favoriser l'application rapide du
protocole d'accord en question, pour que puisse être garantie la
fourniture de services universels que "Poste Italiane" est tenue
d'assurer. Je demande donc de retirer la motion et je prends
l'engagement de me présenter en commission pour discuter ensemble
une motion, qui soit un peu plus complète de celle qui a été
présentée.
Presidente -
La parola alla Consigliera Squarzino
Secondina.
Squarzino (Arc-VA) -
Il Presidente ci ha fatto una
proposta; io ho consultato i miei colleghi del gruppo, come
democraticamente facciamo, e ho avuto da loro un segno di assenso,
nel senso che credo che il nostro gruppo, come ho detto nella
presentazione, voleva sollevare due tipi di problemi: la
funzionalità del Servizio postale soprattutto nei piccoli paesi e
l'attuazione del protocollo firmato.
L'impegno che il Presidente ha preso in questa sede è quello di
affrontare, a livello di commissione, scendendo più in dettaglio in
aspetti che nel frattempo sono cambiati perché questa mozione, al
di là del fatto che c'è solidarietà per i lavoratori, si riferiva
ad una situazione particolare che in parte è stata modificata... si
tratta ora di capire quali sono le criticità... quindi noi
accettiamo volentieri di ritirare la mozione.
Mi permetto solo di non ritenere ragionevole i motivi per cui i
Sindaci non possono impegnarsi in questa azione, nel senso che non
devono impegnarsi in un'azione nei confronti della loro
popolazione, non è che devono entrare in conflitto con i loro
cittadini. Dovrebbero solo essere attenti a cogliere le lagnanze
dei loro cittadini e a riportarle, verificate, alla sede opportuna,
ma... di questo discuteremo ancora in commissione. Pertanto siamo
disposti a ritirare la nostra mozione e a discuterla in
commissione.
Presidente -
La mozione è ritirata.
Il Consiglio prende atto del ritiro della mozione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK