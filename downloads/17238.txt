Consiglio Regionale della Valle d'Aosta - Oggetto del Consiglio n. 597 del 12 maggio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula
Oggetto del Consiglio n. 597 del 12 maggio 1999 - Resoconto
SÉANCE DU 12 MAI 1999 (MATIN)
OGGETTO N. 597/XI Risultati del sondaggio effettuato in merito
alla raccolta differenziata dei rifiuti. (Interrogazione)
Interrogazione Richiamati i precedenti dibattiti consiliari sul
tema della raccolta differenziata dei rifiuti;
Rilevato che non sono stati ancora resi pubblici i risultati del
discutibile sondaggio commissionato dalla Giunta regionale ad una
società privata;
Ritenuto utile acquisire tali risultati, se non altro per
soddisfare una personale curiosità, pur ribaltandone fin d'ora la
scarsa, se non nulla, attendibilità a causa della poca
scientificità del questionario, distribuito casualmente alle
famiglie valdostane;
il sottoscritto Consigliere regionale
Interroga
L'Assessore competente per sapere:
1) quali risultati ha dato il sondaggio effettuato;
2) se si intendono utilizzare (ed eventualmente, come) i dati
acquisiti.
F.to: Curtaz
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) Rispetto alle domande presentate dall'interrogante
ricordo, come già precedentemente precisato, in via preliminare che
il sondaggio costituisce la prima fase di un programma coordinato e
articolato per l'informazione e la sensibilizzazione nel settore
della gestione dei rifiuti e le risultanze dello stesso hanno
costituito la base sulla quale organizzare un opuscolo informativo
che è in fase di stampa.
Per quanto concerne la pubblicizzazione dei risultati del
sondaggio, preciso che quelli più significativi riferiti in
particolare alla gestione attuale della raccolta differenziata e
alla conoscenza delle nuove disposizioni di legge, sono inseriti
nell'ambito dell'opuscolo di cui sopra, mentre l'elaborazione
complessiva del sondaggio sarà inserita all'interno di un CD-ROM,
in corso di predisposizione, che costituisce la terza fase del
programma suindicato.
Faccio comunque presente che tutti i dati del sondaggio
elaborati sono contenuti essi stessi in un CD-ROM che sarà a
disposizione di tutti per l'eventuale consultazione nel momento in
cui lo stesso sarà predisposto. Per cui mi impegno in questo senso
a divulgare questi dati non appena saranno elaborati.
Président La parole au Conseiller Curtaz.
Curtaz (PVA-cU) Speravo di vedere soddisfatta una mia personale
curiosità, come avevo accennato nella narrativa
dell'interrogazione, anche perché questo sondaggio mi risulta
esaurito da parecchio tempo, quindi trovo un po' strano che
l'Assessore non abbia ancora a sua disposizione questi dati e che
non abbia potuto darmeli oggi.
Già in un precedente Consiglio di almeno 2-3 mesi fa l'Assessore
si era ripromesso di riportare questi dati alla conoscenza della
commissione competente, non mi risulta che questo sia stato fatto,
vorrà dire che mi acquisterò un CD-ROM anch'io.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK