Consiglio Regionale della Valle d'Aosta - Oggetto del Consiglio n. 1218 del 8 marzo 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 1218 del 8 marzo 1995 - Resoconto
SEDUTA POMERIDIANA DELL'8 MARZO 1995
OGGETTO N. 1218/X Concessione, ai sensi della legge regionale
31/1992, di un contributo complessivo di lire 169.000.000 ad enti
locali regionali nelle spese previste per l'organizzazione di due
tappe del giro ciclistico d'Italia 1995. Approvazione ed impegno di
spesa.
Deliberazione Il Consiglio
Premesso che:
i comuni di Gressoney-St-Jean e di Pont-Saint-Martin, unitamente
alle Comunità montane Walser - Alta Valle del Lys e Monte Rosa
hanno presentato all'Assessorato regionale del turismo, sport e
beni culturali, una richiesta tendente ad ottenere, ai sensi della
legge regionale 24 giugno 1992, n. 31, un contributo nelle spese
previste per l'organizzazione e lo svolgimento di due tappe del
Giro ciclistico d'Italia. L'iniziativa consiste nell'organizzazione
dell'arrivo della terz'ultima tappa a Gressoney-St-Jean il 2 giugno
1995 (Briançon - Gressoney-St-Jean) e nell'organizzazione della
partenza da Pont-St-Martin della penultima tappa il 3 giugno 1995
(Pont-Saint-Martin - Luino).
La spesa complessiva prevista è di Lire 200.000.000, ripartita
in parti uguali (Lire 50.000.000) per ciascuno dei quattro Enti
Locali sopra citati e cointeressati alla realizzazione
dell'iniziativa. Alla copertura della spesa di cui sopra gli Enti
richiedenti provvederanno parzialmente secondo gli importi sotto
indicati; per la copertura della rimanente somma viene richiesta
dagli stessi un contributo regionale.
Enti Locali Spesa Cont. Ente Cont. regionale
Gressoney-St-Jean L. 50.000.000 L. 10.000.000 L. 40.000.000
Pont-Saint-Martin L. 50.000.000 L. 6.000.000 L. 44.000.000
C. M. Walser L. 50.000.000 L. 10.000.000 L. 40.000.000
C. M. Monte Rosa L. 50.000.000 L. 5.000.000 L. 45.000.000
In particolare la tappa che si concluderà a Gressoney-St-Jean
presenterà aspetti tecnici particolarmente interessanti e su di
essa si catalizzerà l'attenzione dei numerosi mezzi di informazione
che seguono la competizione; ciò comporterà una interessante azione
promozionale per la Valle d'Aosta in generale e per la Valle del
Lys in particolare. L'organizzazione generale del Giro garantisce
la copertura televisiva dell'avvenimento; inoltre seguirà il Giro
una numerosa e qualificata rappresentanza della stampa sportiva
italiana e straniera.
Si dà atto che, sentito il parere dell'Ufficio regionale per il
turismo, espresso ai sensi dell'articolo 3, comma 4, della citata
legge regionale n. 31/1992, l'Assessore al turismo, sport e beni
culturali, ritiene che esistano i presupposti per riconoscere
all'iniziativa una particolare importanza turistico-promozionale,
richiesta dalla vigente legge, al fine di poter concedere un
contributo in misura superiore alla percentuale massima concedibile
(50 percento) nelle spese previste, così come espressamente
richiesto dagli Enti Locali sopra menzionati.
La Giunta regionale propone di aderire alla richiesta mediante
la concessione dei contributi a fianco di ciascun Ente segnati, per
una somma complessiva di Lire 169.000.000; le diverse percentuali
di intervento si giustificano alla luce delle differenti
disponibilità finanziarie che gli Enti interessati sono in grado di
destinare al sostegno della manifestazione.
Quanto sopra premesso,
- vista la legge regionale n. 24 giugno 1992, n. 31;
- visto il parere dell'Ufficio regionale per il turismo,
espresso ai sensi della legge regionale 31/1992;
- visto il parere favorevole rilasciato dal Dirigente
dell'Ufficio regionale per il turismo dell'Assessorato del Turismo,
Sport e Beni Culturali, ai sensi del combinato disposto
dall'articolo 72 della legge regionale 3/1956, e successive
modificazioni, e dell'articolo 21 della legge regionale 18/1980, e
successive modificazioni, in ordine alla legittimità della presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo complessivo di Lire
169.000.000 (centosessantanovemilioni), ripartito secondo le
percentuali massime e gli importi a fianco di ciascun Ente segnati,
nelle spese sostenute e regolarmente giustificate per
l'organizzazione di due tappe del Giro ciclistico d'Italia; in
particolare si tratta dell'arrivo della terz'ultima tappa a
Gressoney-St-Jean il 2 giugno 1995 (Briançon - Gressoney-St-Jean) e
nell'organizzazione della partenza da Pont-St-Martin della
penultima tappa il 3 giugno 1995 (Pont-Saint-Martin - Luino):
Gressoney-St-Jean (C.F.n. 00108510074) L. 40.000.000 pari all'80
percento della spesa
Pont-Saint-Martin (C.F. n. 00123120073) L. 44.000.000 pari
all'88 percento della spesa
C. M. Walser (C.F. n. 90002970078) L. 40.000.000 pari all'80
percento della spesa
C. M. Monte Rosa (C.F. n. 81004250072) L. 45.000.000 pari al 90
percento della spesa;
2) di approvare e di impegnare la spesa di Lire 169.000.000
(centossessantanovemilioni), con imputazione sul cap. 62520 del
bilancio preventivo della Regione per l'anno 1995 ("Contributi e
sussidi ad enti locali per attività nel settore del turismo e del
tempo libero"), che presenta la necessaria disponibilità;
3) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta dell'Assessorato regionale del turismo, sport e beni
culturali, anche ratealmente, salvo conguaglio da effettuarsi a
manifestazione avvenuta, previa presentazione di idonei
giustificativi di spesa;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320, e di darne
esecuzione.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Si tratta di due tappe, una tappa di arrivo a
Gressoney-St-Jean il 2 giugno e una tappa di partenza il giorno
successivo, 3 giugno, da Pont-St-Martin.
É una manifestazione che dovrebbe avere il significato di essere
ripetuta, perché il senso promozionale è avere maggiore efficacia
nel caso di ripetizione della manifestazione stessa.
Non sappiamo se riusciremo a farlo per il prossimo anno,
comunque è quello su cui stiamo lavorando.
Presidente Ha chiesto la parola il Consigliere Marguerettaz.
Marguerettaz (PpVA) Volevo chiedere all'Assessore se su questa
delibera il contributo che viene erogato non è inferiore rispetto
al contributo che gli enti stessi stimavano necessario. Volevo
sapere cioè se gli si dà meno soldi rispetto a quelli che secondo
gli enti stessi servivano.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Gli altri enti a cui si riferisce sono i
comuni?
(...intervento del Consigliere Marguerettaz, fuori
microfono...)
Allora le spiego come sono andate le cose. La somma che è stata
stabilita per le nostre tappe complessivamente era di 200 milioni.
I due comuni interessati, le due comunità montane e l'APT
intervengono finanziariamente in una percentuale ridotta, ma
comunque intervengono anche loro... esatto.
Presidente Pongo in votazione la delibera in oggetto.
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK