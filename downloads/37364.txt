Consiglio Regionale della Valle d'Aosta - Oggetto del Consiglio n. 1154 del 22 aprile 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
FORESTE E TERRITORI MONTANI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1154 del 22 aprile 2015 - Resoconto
OGGETTO N. 1154/XIV - Interrogazione a risposta immediata:
"Attuazione degli impegni presi per l'assunzione degli impiegati
forestali".
Presidente -
La parola al collega Nogara.
Nogara (UVP)
- Merci Président.
Abbiamo presentato quest'interrogazione a risposta immediata
come gruppi di minoranza...beh, scusate, non proprio come gruppi di
minoranza, quelli che l'hanno sottoscritta sono il Movimento Cinque
Stelle, l'UVP e l'ALPE. Accade ormai regolarmente che si provveda a
fare subito, immediatamente retromarcia sulle cose che presentiamo
e questo ci fa piacere, eh, perché in qualche modo riusciamo ad
ottenere quello che ci sembra giusto che si faccia, ma una
retromarcia con ancora molte lacune. Vorrei quindi leggere una
mail
che mi è arrivata ieri:
"Volevo renderti edotto
dell'ennesima presa per i fondelli nei confronti di alcuni
impiegati forestali. Sono usciti i bandi di selezione per impiegati
tecnici sotto la salva-precari. Peccato che come requisiti chiedono
il diploma di geometri o industriale, agrario e una sfilza di
lauree triennali e magistrali. Il problema è che due di noi, pur
essendo laureati e avendo lavorato personalmente come tecnico per
più di dieci anni presso l'ufficio tal dei tali...non possiamo
partecipare al concorso, perché non hanno inserito il nostro
titolo. In più se decidiamo di partecipare al bando per personale
amministrativo, non ci vengono riconosciuti gli anni di servizio in
quanto non abbiamo i requisiti come impiegati amministrativi.
Grazie mamma Regione per il rispetto dopo dodici anni di servizio.
Scusa per lo sfogo"
. Questo è per farvi rilevare che, comunque,
se andiamo a leggere anche tutto quanto è stato dichiarato dal
dottor Luboz in commissione consiliare su come dovevano svolgersi
queste selezioni, su cosa si doveva fare, a tempo determinato e
indeterminato, e sui titoli su cui bisognava tener conto...questo è
il risultato. Grazie.
Presidente
- La parola al Presidente della Regione.
Rollandin (UV)
- Sì grazie.
Il problema che è stato sollevato è nato da un equivoco e non da
una retromarcia, in quanto, nel momento in cui da parte della
società si stavano predisponendo gli atti...adesso io non entro nel
merito di questo, che apprendo adesso, di questa particolarità...e
non era nella richiesta, comunque verificheremo se ci sono state
queste situazioni, ma nell'insieme, mentre la società si preparava
a fare...oltre al bando, a mettere i numeri, che non erano ancora
stati evidenziati dal Coordinatore...è chiaro che si stava
predisponendo, da una parte, la proposta per fare la selezione;
dall'altra, il Coordinatore stava facendo giustamente una
valutazione sulle esigenze collegate con quello che è il lavoro.
Fatto questo, il Coordinatore ha inviato una lettera alla società,
che, se vuole, poi le darò, dove ha indicato chiaramente quelle che
erano le proposte, quindi c'è stata solo una differenza di tempo,
nel senso che, mentre la società andava avanti, questo è stato
interpretato... La società chiaramente, non avendo ancora avuto in
quel momento le indicazioni, per non perdere tempo, è partita con
un'indicazione minimale, che poi invece è arrivata, chiaramente ha
adeguato al n. 36 che conosce...che la lettera del Coordinatore
prevede tra coordinatori amministrativi e tecnici per continuare il
lavoro...come dice la relazione del Coordinatore, non solo non è
stata ridotta, ma è aumentata in quanto c'è anche il discorso dai
50 ai 55 e di quelli della parte sociale che sono stati inseriti
nel programma...e quindi vanno in qualche modo preparate le azioni
che non sono più esternalizzate, ma sono state aumentate perché è
stato deciso dal Consiglio all'interno. Spiace per quest'equivoco,
ma non è che non si voleva mantenere, c'è stato un
décalage
di tempi che ha portato a quest'interpretazione...che francamente
non c'è... Mi spiace di questo problema, a cui non so rispondere
adesso perché non l'ho sotto mano, chiariremo anche questo,
cercando se è possibile di correggere, in quanto non è sicuramente
nelle intenzioni scartare qualcuno, si sono presi degli indicatori,
che se hanno creato quest'equivoco...andremo a verificare. Per il
resto, come dico, si tratta di un'applicazione puntuale di quanto
deciso in quest'aula, che è stato mantenuto.
Presidente
- Per la replica, la parola al collega
Roscio.
Roscio (ALPE)
- Grazie Presidente.
Giusto due battute. Noi arriviamo, noi...voi arrivate in ritardo
di oltre quattro mesi nel prendere decisioni quando già si sapeva
dove si sarebbe andati. Noi come minoranze abbiamo denunciato da
subito che questa era un cronaca di una morte annunciata e abbiamo
chiesto delle garanzie precise in commissione sui vecchi impiegati
forestali, chiedendo di trovare un modo per riuscire a sistemare
quei lavoratori, non altri. Allora, adesso io ho sentito con le mie
orecchie il Coordinatore in commissione dire che quei 36 erano
necessari. Cosa che è stata confermata anche dall'Assessore in
commissione, esiste anche una nota dell'Assessorato che va in
quella direzione, del 20 aprile. Allora, Presidente, almeno non
prendiamoci in giro, nel senso che ogni tanto si può anche
sbagliare, si può tornare indietro, ma cerchiamo adesso di fare le
cose in maniera trasparente, cerchiamo di dare delle garanzie
precise a questi lavoratori. Grazie.
Presidente
- Grazie. Punto 4 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK