Consiglio Regionale della Valle d'Aosta - Oggetto del Consiglio n. 142 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 142 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 142/XI Subconcessione, per la durata di anni trenta
decorrenti dalla data del decreto di subconcessione, al Comune di
Ollomont, di derivazione d'acqua dal torrente Buthier di Ollomont,
in Comune di Ollomont, ad uso idroelettrico.
Deliberazione Il Consiglio
Premesso che con domanda in data 20.12.1991 e variante in data
06.02.1997, il Comune di Ollomont ha chiesto all'Amministrazione
regionale la subconcessione di derivare dal torrente Buthier di
Ollomont, a quota 1342,80 m.s.m., nel comune di Ollomont, moduli
max. 7,10 e medi 4,80 di acqua per produrre, sul salto di metri
81,00, la potenza nominale media di Kw 381,18.
Precisato che la domanda, corredata dal relativo progetto a
firma Ing. Andrea Paillex ed integrazioni a firma Ing. Renato
Dannaz, prevede la costruzione di un impianto del tipo ad acqua
fluente con opera di presa a trappola, vasca dissabbiatrice e di
carico, edificio di produzione e canale di scarico.
Tenuto presente che:
- la Giunta regionale, con deliberazione n. 5957 in data
20.12.1996, ha espresso una valutazione positiva condizionata sulla
compatibilità ambientale del progetto del Comune di Ollomont, tale
valutazione è subordinata all'osservanza delle seguenti
condizioni:
a) il M.D.V. non è stato correttamente calcolato, in quanto non
tiene conto del fattore naturalistico previsto per i tratti di
torrenti non classificati. Pertanto, si dovrà aggiornare il M.D.V.,
verificando, di conseguenza, le portate derivabili;
b) l'intercettazione dell'acqua riguarda un tratto di torrente
di interesse paesistico e di rilevanza turistica; si richiede
perciò di garantire nei mesi estivi una portata ben al di sopra del
M.D.V.;
c) non concordando sulla tipologia costruttiva dell'opera di
presa, di natura antiquata e che non prevede la scala di risalita
dei pesci, si richiede che il progetto esecutivo dell'opera di
presa, le cui caratteristiche dovranno essere conformi alle
prescrizioni di cui alla deliberazione consiliare n. 1193/X del
22.02.1995, sia presentato al Servizio Regionale competente in
materia di fauna e pesca;
d) sia eseguita, in corrispondenza dei punti già oggetto di
prelievo, un monitoraggio delle popolazioni di macroinvertebrati
presenti, con frequenza da concordare con il Servizio Tutela
dell'Ambiente;
e) nel periodo di massima piena e per una durata minima di 10
(dieci) giorni, dovrà essere fatta defluire la portata naturale del
torrente, al fine di dilavarne il fondo, possibilmente facendo
coincidere tali periodi con le normali fermate dell'impianto per
motivi di manutenzione.
- Il Magistrato per il Po di Parma, con nota prot. n. 4663 in
data 13.03.1997, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'Autorità di Bacino del fiume Po di Parma, con nota prot. n.
1235/MG in data 14.04.1997, ha espresso parere favorevole, ai sensi
dell'art. 3 del D.L. 12.07.1993 n. 275, subordinatamente alla
verifica degli elementi per la salvaguardia della fauna ittica;
- l'ENEL, Compartimento di Torino, con nota prot. n. 1402 in
data 01.07.1997 ha richiamato l'attenzione sulla necessità che la
domanda in oggetto riguardi esclusivamente le portate certe
ritraibili dal bacino residuo più le portate sfiorate rispetto a
quelle massime assentite per le opere di presa dell'ENEL;
- l'avviso di presentazione della domanda 20.12.1991 e variante
del 06.02.1997 del Comune di Ollomont è stato pubblicato sul Foglio
Annunzi Legali della Valle d'Aosta n. 23 in data 23.08.1997 e
riprodotto nel n. 243 della Gazzetta Ufficiale della Repubblica
Italiana (foglio inserzioni) in data 17.10.1997, senza dar luogo
alla presentazione di domande incompatibili e concorrenti;
- con ordinanza n. 219 in data 18.11.1997 dell'Assessore ai
Lavori Pubblici, Infrastrutture e Assetto del Territorio è stato
disposto il deposito della domanda e del relativo progetto presso
l'Ufficio Concessioni Acque dell'Assessorato dei Lavori Pubblici,
Infrastrutture e Assetto del Territorio della Regione per 15 giorni
consecutivi, decorrenti dal 12.12.1997 a disposizione di chiunque
intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Ollomont e copia della
medesima è stata inviata al Consorzio per la Tutela, l'Incremento e
l'Esercizio della Pesca in Valle d'Aosta; al Magistrato per il Po
di Parma; al Ministero dei LL.PP. Direzione Generale Difesa del
Suolo; alla Sezione Idrografica del Po di Torino; all'Associazione
d'Irrigazione Est-Sesia di Novara; all'Associazione d'Irrigazione
dell'Agro all'Ovest del Sesia di Vercelli; all'Assessorato
dell'Agricoltura e Risorse Naturali, Coordinamento Risorse
Naturali, Corpo Forestale Valdostano e Direzione Bacini montani e
Difesa del Suolo; all'Assessorato Ambiente, Urbanistica e
Trasporti, Direzione Ambiente e Direzione Urbanistica e Tutela del
Paesaggio; alla Prima Direzione del Genio Militare di Torino;
all'E.N.E.L. Compartimento di Torino; all'Assessorato Industria,
Artigianato ed Energia, Servizio Energia; all'Autorità di Bacino
del fiume Po di Parma ed al Comune di Ollomont;
- la pubblicazione presso il Comune di Ollomont, come risulta
dal referto in calce all'ordinanza è avvenuta regolarmente ed ha
dato luogo alla presentazione, da parte della Associazione Irrigua
Ovest-Sesia di Vercelli, di un esposto, datato 15.12.1997 con il
quale, a salvaguardia delle dotazioni idriche dei canali Naviglio
d'Ivrea, Depretis e Farini, derivati dalla Dora Baltea, della quale
il torrente Buthier di Ollomont, tramite il torrente Buthier, è
tributario, l'Associazione Irrigua chiede che nel disciplinare di
subconcessione vengano inserite le seguenti prescrizioni:
a) la derivazione della portata concessa dovrà essere sospesa
nei periodi in cui viene a mancare la competenza del Naviglio
d'Ivrea, del Depretis e del Farini;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua interessato.
Visto altresì che la visita locale d'istruttoria è regolarmente
avvenuta il 21.01.1998 ed alla medesima oltre al funzionario
dell'Ufficio Concessioni Acque dell'Assessorato dei Lavori
Pubblici, Infrastrutture e Assetto del Territorio sono intervenuti
i signori: Meynet Siro, in rappresentanza dell'ENEL; Dannaz Giulio,
Sindaco del Comune di Ollomont; Larosa Salvatore, geom.
dell'Assessorato Agricoltura e Risorse Naturali e Milani Sergio,
geom. dell'Assessorato dell'Ambiente Urbanistica e Trasporti.
Accertato che durante tale visita non sono state presentate
opposizioni ne esposti e che nella stessa il geom. Larosa ha
ribadito quanto espresso nelle premesse del verbale di visita
d'istruttoria ed ha rammentato che l'esecuzione delle opere è
subordinato al rispetto del R.D.L. 1923/3267, ha fatto inoltre
presente che prima dell'inizio dei lavori si dovrà contattare il
Consorzio Regionale Pesca al fine di permettere l'eventuale
recupero della fauna ittica presente ed ha infine precisato che
dovrà essere verificata, in fase di progettazione esecutiva, la non
interferenza tra il canale di derivazione e le sorgenti indicate
nella tavola n. 2 di progetto.
Tenuto conto che il geom. Milani ha concordato con quanto
espresso nella delibera di Giunta n. 5957 del 20.12.1996 ed ha
inoltre ricordato che per quanto riguarda il monitoraggio dei
macroinvertebrati si dovrà contattare l'Ufficio V.I.A., nella
persona del Dott. Bagnod Paolo.
Rilevato che l'ENEL, nella persona del sig. Meynet, ha chiesto
che non vengano lesi i propri diritti e ha ribadito quanto espresso
con nota prot. n. 1402 in data 01.07.1997.
In riferimento alle richieste formulate dall'ENEL, poiché sono
tendenti a tutelare i diritti precostituiti, si ritengono
ammissibili e pertanto apposita clausola è stata inserita nel
disciplinare di subconcessione.
Per quanto riguarda le prescrizioni formulate dalla sopraccitata
Associazione Irrigua si precisa che, essendo la derivazione ad uso
idroelettrico, l'acqua una volta turbinata verrà integralmente
restituita ed inoltre l'impianto di cui si tratta è del tipo ad
acqua fluente, in quanto la vasca di carico serve esclusivamente
alla regolazione della portata ed è di dimensioni modeste, per cui
non sono da temere turbamenti del regime idraulico del corso
d'acqua interessato. Comunque, a maggior tutela delle dotazioni
idriche preesistenti, poste a valle della derivazione in oggetto,
le precisazioni richieste dalla citata Associazione Irrigua sono
state inserite nel disciplinare di subconcessione.
In merito alle richieste avanzate dai geometri Larosa e Milani,
apposite clausole sono state inserite nel disciplinare di
subconcessione.
Tenuto inoltre presente che:
- l'opera di captazione, posta a quota 1342,80 m.s.m., consiste
in una presa a trappola in cls. delle dimensioni di mt. 0,80x0,90
lunga circa mt. 6,00 e protetta superiormente da una griglia in
acciaio;
- l'acqua, una volta derivata, defluisce attraverso un canale in
cls., della lunghezza di circa 37 metri, nella vasca dissabbiatrice
e di carico, ubicata a quota 1342,60 m.s.m. e delle dimensioni
interne di mt. 8,00x4,20 circa. Un sistema di paratoie permetterà
di intercettare l'acqua del canale e scaricarla nuovamente nel
torrente nel caso in cui si dovrà vuotare la vasca;
- dalla vasca di carico partirà la condotta forzata, in acciaio
con rivestimento pesante, completamente interrata, del diametro DN
600 mm. e della lunghezza di mt. 863 circa;
- la centrale sarà costituita da un fabbricato di dimensioni
idonee, parzialmente interrato, nel quale saranno installate due
turbine ognuna delle quali azionerà un generatore elettrico
asincrono trifase da 200 kw;
- le acque, dopo l'utilizzo, vengono restituite, tramite un
canale in cls., della lunghezza di circa 28 metri, nel torrente
Buthier di Ollomont, a quota 1259,69 m.s.m.;
- il dislivello tra il pelo morto dell'acqua, nella vasca di
carico, a quota 1342,60 m.s.m. e quello del canale di restituzione,
a valle dei meccanismi motori, a quota 1261,60 m.s.m., risulta
essere di metri 81,00. In conseguenza, la potenza nominale media
annua dell'impianto, sulla portata media di moduli 4,80, risulta
essere di: 4,80 x 81:102 = Kw 381,18.
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nella misura di moduli max.
7,10 e medi 4,80 si può subconcedere, avendo riguardo delle
condizioni locali, delle utenze preesistenti e della specie di
derivazione realizzata;
3) l'opera di presa e le successive condotte, tenuto conto delle
clausole imposte nel disciplinare di subconcessione a tutela dei
diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale, è stato correttamente ricalcolato
(a seguito integrazioni progetto dell'Ing. Dannaz) secondo i
criteri stabiliti dalla deliberazione Consigliare n. 1193/X in data
22.02.1995 ed ammonta a 186,41 litri/sec., che verranno lasciati
defluire immediatamente a valle dell'opera di presa tramite idonei
manufatti opportunamente tarati, che saranno valutati in sede di
progettazione esecutiva;
6) la derivazione corrisponde alla razionale utilizzazione del
torrente Buthier di Ollomont ed è compatibile con il buon regime
idraulico, senza che occorrano, oltre a quelle inserite nel
disciplinare di subconcessione, speciali garanzie a tutela di detto
regime;
7) per l'uso della derivazione non è temibile alcun inquinamento
delle acque e quindi non occorrono particolari cautele al
riguardo.
Visto infine che il Magistrato per il Po di Parma, con nota n.
4675 del 19.03.1998 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto speciale per la Valle d'Aosta, promulgato con
legge Costituzionale n. 4 del 26.02.1948 e successive norme di
attuazione;
Vista la Legge regionale n. 4 del 08.11.1956;
Vista la Legge n. 36 del 05.01.1994;
Viste le deliberazioni del Consiglio regionale n. 1193/X in data
22.02.1995 e n. 2333 in data 18.12.1996 ed in esecuzione delle
medesime;
Richiamata la deliberazione della Giunta regionale n. 4853 in
data 30.12.1997 concernente l'approvazione del bilancio di gestione
per l'anno 1998 e per il triennio 1998/2000, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 2 in data 15.01.1998 (prot. n. 861/5 FIN);
Richiamati i decreti legislativi n. 320/94 e n. 44/94;
Visto il parere favorevole rilasciato dal Direttore dell'Assetto
del Territorio e Infrastrutture di rete dell'Assessorato
Territorio, Ambiente e Opere Pubbliche ai sensi del combinato
disposto degli artt. 13 comma l, lettera e) e 59, comma 2 della
L.R. 45/1995, in ordine alla legittimità della presente
deliberazione;
Visti i pareri delle Commissioni consiliari permanenti III e
IV;
Delibera
1) di subconcedere, per la durata di anni trenta successivi e
continui, decorrenti dalla data del decreto di subconcessione, al
Comune di Ollomont, giusta la domanda presentata in data 20.12.1991
e variante del 06.02.1997, di derivare dal torrente Buthier di
Ollomont, a quota 1342,80 m.s.m., nel comune di Ollomont, moduli
max. 7,10 (litri al minuto secondo settecentodieci) e medi 4,80
(litri al minuto secondo quattrocentottanta) di acqua per produrre
sul salto di metri 81,00 la potenza nominale media annua di Kw
381,18;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta Regionale, previa sottoscrizione
del disciplinare da parte del legale rappresentante del Comune di
Ollomont;
4) di ordinare ed accertare l'introito delle seguenti somme, da
versare presso la tesoreria dell'Amministrazione Regionale:
a) lire 4.070.430 (quattromilionisettantamilaquattrocentotrenta)
pari a mezza annualità del canone, ai sensi dell'art. 11 del T.U.
11.12.1933 n. 1775, a titolo di cauzione, somma che verrà
restituita, ove nulla-osti, al termine della subconcessione;
b) lire 192.630 (centonovantaduemilaseicentotrenta) pari ad un
quarantesimo del canone di cui all'art. 7 del T.U. 11.12.1933 n.
1775, somma da introitare al capitolo 08800 della parte ENTRATE del
bilancio preventivo della regione per il corrente esercizio
finanziario (Canoni per concessioni e subconcessioni di acque
pubbliche e miniere);
c) lire 2.500.000 (duemilionicinquecentomila) quale somma a
disposizione dell'Amministrazione Regionale (Ufficio Concessioni
Acque dell'Assessorato Territorio, Ambiente e Opere Pubbliche) per
spese di sorveglianza, esperimenti di portata, collaudo,
registrazioni di atti, ecc..., ai sensi della Legge 15.11.1973 n.
765, somma da introitare al Capitolo 13500 della parte ENTRATE del
bilancio preventivo della Regione per il corrente anno finanziario
(Gestione Fondi per conto terzi per istruttoria domande e pratiche
varie);
5) di stabilire, come specificato nell'art. 11 del disciplinare
di subconcessione, in lire 8.140.860
(ottomilionicentoquarantamilaottocentosessanta) il canone annuo da
versare anticipatamente alla Regione, anno per anno, a decorrere
dalla data del decreto di subconcessione, somma da introitare al
Capitolo 08800 della parte ENTRATE del bilancio preventivo della
Regione per il corrente anno finanziario (canoni per concessioni e
subconcessioni di acque pubbliche e miniere).
Disciplinare di subconcessione
(Omissis)
Président L'acte en question a reçu l'avis favorable à
l'unanimité de la IIIème et de la IVème Commission.
Y a-t-il des interventions? Les Conseillers sont invités à
voter:
Conseillers présents et votants: 30
Pour: 30
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK