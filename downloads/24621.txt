Consiglio Regionale della Valle d'Aosta - Oggetto del Consiglio n. 17 del 23 luglio 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 17 del 23 luglio 2008 - Resoconto
OBJET N° 17/XIII - Communications du Président du Conseil
régional.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Projet de loi n° 1, présenté par le Gouvernement régional, le 7
juillet 2008: "Modificazioni alla legge regionale 30 novembre 2001,
n. 36 (Costituzione di una società per azioni per la gestione della
Casa da gioco di Saint-Vincent)";
Réunions:
Bureau de Présidence: 3
I
e
Commission: 2
II
e
Commission: 1
III
e
Commission: 1
IV
e
Commission: 3
V
e
Commission: 2
Comunico che tutti i Consiglieri regionali hanno provveduto a
rimuovere entro il termine previsto dall'articolo 8, comma 4, della
legge regionale n. 20/2007, le rispettive cause di incompatibilità
di cui alla relazione di convalida predisposta dagli uffici della
Presidenza.
Comunico inoltre che la Presidenza della Regione ha trasmesso a
questa Presidenza copia dei seguenti atti:
- sentenza della Corte costituzionale n. 220 dell'11 giugno 2008
con la quale sono state dichiarate inammissibili le questioni di
legittimità costituzionale promosse dal Presidente del Consiglio
dei Ministri con ricorso notificato il 23 marzo 2007, in
riferimento agli articoli 3 e 4 della legge regionale 29 dicembre
2006, n. 34: "Disposizioni in materia di parchi faunistici";
- ricorso promosso dal Presidente del Consiglio dei Ministri per
la dichiarazione di illegittimità costituzionale della legge
regionale 13 marzo 2008, n. 5: "Disciplina delle cave, delle
miniere e delle acque minerali naturali, di sorgente e termali",
con particolare riferimento all'articolo 64;
- ricorso promosso dal Presidente del Consiglio dei Ministri
avverso la legge regionale 13 marzo 2008, n. 4: "Disciplina del
sistema regionale di emergenza-urgenza sanitaria" con riferimento
agli articoli 8, 9, comma 3, e all'allegato A.
Ai sensi dell'articolo 70 del Regolamento interno del Consiglio,
copia degli atti suddetti è stata trasmessa alla I Commissione
consiliare.
La Presidenza della Regione ha trasmesso altresì copia dei
seguenti atti:
- ordinanza della Corte costituzionale n. 140 del 5 maggio 2008
con la quale la Corte ha dichiarato cessata la materia del
contendere in esito ai ricorsi promossi dalla Regione avverso i
disegni di legge costituzionali recanti: "Distacco del Comune di
Noasca dalla Regione Piemonte e sua aggregazione alla Regione Valle
d'Aosta ai sensi dell'articolo 132, secondo comma, della
Costituzione" e "Distacco del Comune di Carema dalla Regione
Piemonte e sua aggregazione alla Regione Valle d'Aosta ai sensi
dell'articolo 132, secondo comma, della Costituzione", in
conseguenza della loro decadenza per effetto dello scioglimento
delle Camere;
- decisione n. 2785 del 9 giugno 2008 con la quale il Consiglio
di Stato ha rigettato il ricorso in appello proposto dalla dott.ssa
Maria Grazia Vacchina contro la Regione Valle d'Aosta e nei
confronti del dott. Flavio Curto per la riforma della sentenza del
Tribunale amministrativo regionale per la Valle d'Aosta n. 72 del
17 maggio 2007. Con tale sentenza, infatti, era stato dichiarato
inammissibile il ricorso proposto dalla dott.ssa Maria Grazia
Vacchina per l'annullamento della deliberazione n. 2354 del 20
dicembre 2006, con la quale il Consiglio regionale aveva eletto il
dott. Flavio Curto Difensore civico presso il Consiglio
regionale.
Copia della suddetta documentazione è a disposizione dei
Consiglieri interessati presso l'Archivio della Presidenza.
In data 17 luglio 2007 è stato notificato alla Presidenza del
Consiglio il ricorso al TAR della Valle d'Aosta, presentato dal
Sig. Giovanni Sandri contro la Regione Valle d'Aosta, l'Ufficio
elettorale regionale presso il Tribunale, il Consiglio regionale,
il Commissario di Governo presso la Regione Valle d'Aosta, la
Presidenza del Consiglio dei Ministri ed il Ministero dell'interno,
nonché nei confronti di Diego Empereur, Carlo Norbiato e "Union
Valdôtaine" per l'annullamento degli atti dell'Ufficio elettorale
della Regione Valle d'Aosta recanti la proclamazione degli eletti
al XIII Consiglio regionale della Valle d'Aosta per le elezioni del
2008. Il ricorrente chiede l'accoglimento del ricorso previa
rimessione alla Corte costituzionale della questione di legittimità
costituzionale dell'articolo 50, comma 2, lettera a) e quindi la
correzione del risultato elettorale, con conseguente assegnazione
di 4 seggi, anziché 3, al "Partito Democratico" e proclamazione del
Dott. Sandri alla carica di Consigliere regionale. Il TAR per la
Valle d'Aosta, con proprio decreto, ha fissato per il 15 ottobre
2008 l'udienza per la discussione del ricorso di cui trattasi.
La Presidenza della Regione ha trasmesso copia della sentenza n.
285 del 18 luglio 2008, con la quale la Corte costituzionale ha
dichiarato l'illegittimità costituzionale degli articoli 2, comma
2, lettere a) e c), 4 e 6 della legge regionale 17 aprile 2007, n.
6 concernente: "Nuove disposizioni in materia di interventi
regionali di cooperazione allo sviluppo e di solidarietà
internazionale", e della sentenza n. 290 del 18 luglio 2008 con la
quale la Corte costituzionale ha dichiarato l'inammissibilità della
questione di legittimità costituzionale del comma 1 dell'articolo
28 del decreto-legge n. 223 del 2006, convertito, con
modificazioni, dall'articolo 1 della legge n. 248 del 2006,
relativo alla riduzione del 20% della diaria per le missioni
all'estero, sul presupposto della non applicabilità della norma
denunciata al personale della Regione e dei Comuni della Valle
d'Aosta.
Copia della sentenza relativa alla legge regionale n. 6/2007 è
stata trasmessa, ai sensi dell'articolo 70 del Regolamento interno,
al Presidente della I Commissione consiliare permanente. I
Consiglieri interessati possono richiedere copia della
documentazione alla Segreteria della Presidenza.
Ricordo a tutti i Consiglieri che, per quanto riguarda la
presentazione degli emendamenti al disegno di legge che sarà in
discussione, questi devono essere presentati entro la prima
mezz'ora dall'inizio dei lavori della seduta del Consiglio
regionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK