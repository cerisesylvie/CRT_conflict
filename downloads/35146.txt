Consiglio Regionale della Valle d'Aosta - Oggetto del Consiglio n. 2710 del 5 dicembre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Inquinamento
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2710 del 5 dicembre 2012 - Resoconto
OGGETTO N. 2710/XIII - Interrogazione: "Situazione degli
impianti di riscaldamento funzionanti a nafta".
Interrogazione
Ricordato che nel corso della trattazione dell'interpellanza
del 21 aprile 2010 "Interventi per determinare il termine ultimo
dell'utilizzo degli impianti di riscaldamento a nafta", l'Assessore
al territorio e ambiente ha comunicato di aver autorizzato
l'utilizzo degli impianti di riscaldamento a nafta fino al 28
aprile 2013, ai sensi di quanto previsto dalla Legge 25/2010, e che
da tale data gli impianti dovranno rispettare i limiti alle
emissioni;
Evidenziato che si prevedono tempi lunghissimi per gli
allacciamenti alla rete di teleriscaldamento;
i sottoscritti Consiglieri regionali
Interrogano
l'Assessore competente per conoscere la situazione attuale e
quali interventi intende attuare onde evitare eventuali
proroghe.
F.to: Carmela Fontana - Donzel
Presidente
- La parola all'Assessore al territorio e
ambiente, Manuela Zublena.
Zublena (UV)
- Grazie Presidente.
In relazione all'interrogazione, voglio precisare che la
situazione attuale degli impianti di riscaldamento che utilizzano
nafta è rimasta immutata rispetto a due anni fa. In effetti ad
Aosta risultano ancora funzionanti 27 impianti. Il termine per
l'adeguamento delle emissioni era inizialmente fissato al 28 aprile
2013, ma è stato prorogato al 1° settembre 2013 e questa decisione
non è stata assunta dall'Amministrazione regionale, ma è una
conseguenza di una previsione normativa dello Stato. Circa gli
interventi da intraprendere per evitare eventuali future proroghe,
restano valide tutte le considerazioni che avevamo fatto due anni
fa in occasione della trattazione della precedente interpellanza:
da un lato la considerazione che il numero di impianti a nafta è
esiguo rispetto al parco complessivo degli impianti di
riscaldamento, quindi le pressioni sullo stato della qualità
dell'aria sono molto più contenute rispetto ad una situazione
passata. Inoltre, la situazione particolare di difficoltà economica
che si è accentuata in questi ultimi due anni induce cautela
nell'intraprendere iniziative che possano costituire un aggravio
magari non facilmente sostenibile per le famiglie. Resta ferma
comunque la volontà di adeguare le emissioni degli impianti a
standard migliori e si conferma anche quanto già espresso dai
proprietari degli immobili, che avevamo interpellato due anni fa,
di intervenire sugli impianti facendo coincidere l'adeguamento
degli stessi con la possibilità di allacciarsi alla rete di
teleriscaldamento, che dalle notizie più recenti parrebbe prossimo
all'avvio di interventi concreti.
Presidente
- La parola alla Consigliera Carmela
Fontana.
Fontana (PD)
- Grazie Assessore.
Pensavo che ci fosse qualche risposta più incisiva, perché mi ha
detto le stesse cose dello scorso anno. La proroga so che scade ad
aprile, adesso l'hanno prorogata a settembre, era stata fatta per
l'allacciamento del teleriscaldamento. Come lei sa, recentemente è
stata fatta una riunione su questo argomento, prima sembrava che il
progetto dovesse partire nel 2012, adesso, dalle dichiarazioni che
sono state fatte, non parte prima del 2018. Mi chiedo allora qual è
l'intenzione di questa Giunta per sopperire a questi 27 impianti,
che, come lei stessa ha detto, sono inquinanti. Sono 27 e, per
quanto inquinino poco, comunque sono pericolosi. Visto che la
Regione ha dimostrato negli ultimi decenni una particolare
attenzione su queste cose, perché non vedere come intervenire? Se
pensiamo di risolvere questo con il teleriscaldamento, siamo ben
lontani, io non ci credo più, perché chissà quando si farà questa
rete di riscaldamento. Le chiedo, Assessore, di vedere cosa si può
fare per intervenire su questi 27 impianti. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK