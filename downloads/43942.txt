Consiglio Regionale della Valle d'Aosta - Oggetto del Consiglio n. 1058 del 18 novembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1058 del 18 novembre 2021 - Resoconto
OGGETTO N. 1058/XVI - Approvazione di mozione: "Impegno a
disporre il divieto in Valle d'Aosta delle macellazioni in cui non
sia garantito lo stordimento preventivo dell'animale".
Bertin (Presidente) -
Alla presenza di 35 Consiglieri
riprendiamo i lavori del Consiglio. Punto n. 38 dell'ordine del
giorno. Per l'illustrazione, ha chiesto la parola il consigliere
Manfrin.
Manfrin (LEGA VDA) -
"Cibatevi delle cose lecite e buone
che la provvidenza di Dio vi ha donato e siate riconoscenti. Dio vi
proibisce gli animali morti e il sangue e la carne di porco", così
recita la Sura 16 del Corano. Nella tradizione islamica più
integralista, seguita in quasi tutti i Paesi musulmani, la carne
Halal
, cioè lecita, deve provenire da animali che devono
essere coscienti al momento dell'uccisione e devono morire per
dissanguamento provocato recidendo la trachea e l'esofago. Una
morte orribile che procura inutili e atroci sofferenze all'animale
e che per questo è vietata in alcuni Paesi europei. Tale pratica
viene però consentita nel nostro Paese soprattutto negli ultimi
anni a causa di notevoli flussi migratori, sono fiorite anche e
purtroppo nella nostra regione le macellerie
Halal
o
Kosher
.
Nel regolamento della Comunità europea 1099/2009 del Consiglio
dell'Unione del 24 settembre 2009 relativa alla protezione degli
animali durante l'abbattimento, al considerando 2 si sottolinea
come sia opportuno che gli operatori o il personale addetto
all'abbattimento adottino i provvedimenti necessari a evitare e a
ridurre al minimo l'ansia e la sofferenza degli animali durante il
processo di macellazione o abbattimento. All'articolo 5, paragrafo
2, dello stesso regolamento si legge che gli operatori assicurano
che le persone responsabili dello stordimento o il personale
adibito a tale mansione svolgano controlli regolari al fine di
garantire che gli animali non presentino segni di coscienza o
sensibilità nel periodo compreso tra la fine del processo di
stordimento e la morte.
Anche la Corte di giustizia europea è intervenuta sul tema con
una sentenza del 17 dicembre 2020, una sentenza che è stata
promossa da una Regione specifica: le Fiandre, in base alla quale
al fine di promuovere il benessere degli animali nell'ambito della
macellazione rituale, gli Stati membri possono, senza violare i
diritti fondamentali sanciti dalla Carta, vietare la macellazione
Kosher
e
Halal
se l'uccisione dell'animale non
avviene previo lo stordimento dello stesso.
Come abbiamo già detto, la macellazione
Halal
avviene in
modo cruento. Innanzitutto l'operatore addetto al macello deve
essere un Musulmano praticante, l'animale, oltre che arrivare vivo
al macello, deve essere cosciente durante tutta la macellazione.
L'animale viene ucciso mentre è rivolto verso la Mecca con un
taglio unico e netto che recide un colpo solo giugulare, carotide,
esofago e trachea. Durante il rito vengono pronunciate delle
preghiere dedicate a Allah. L'animale muore quindi per
dissanguamento completo, il sangue dell'animale deve essere
eliminato perché è considerato proibito e per questo motivo, dato
che dopo la morte potrebbe rimanere del sangue della carcassa,
bisogna essere certi che tutto il sangue defluisca prima di
procedere con qualsiasi altra lavorazione.
Come si può evincere, nonostante i Musulmani ritengano che gli
animali non soffrano nel corso di tale pratica a causa del taglio
netto alla gola che viene inflitto, nella maggior parte dei casi
gli animali non sono immobilizzati meccanicamente dopo il taglio e
hanno così un rallentamento del processo di dissanguamento con
conseguente e inutile prolungamento della sofferenza
dell'animale.
Per queste ragioni e per evitare il più possibile la sofferenza
degli animali durante il processo di macellazione, chiediamo al
Governo regionale di disporre il divieto di macellazione
Halal
e
Kosher
nel caso in cui non sia garantito lo
stordimento dell'animale al fine di prevenire la sofferenza dello
stesso nelle more delle disposizioni delle possibilità introdotte
anche dalla sentenza citata nelle premesse di questa mozione.
Presidente -
La discussione generale sulla mozione è
aperta. Chi vuole intervenire si prenoti. Ha chiesto la parola il
consigliere Distort, ne ha facoltà.
Distort (LEGA VDA) -
Intervengo
in quanto
cofirmatario della mozione e in virtù della mia posizione che in
vari ambiti è dichiarata in sensibilità verso il mondo animale,
vorrei condividere con voi alcune considerazioni relative al
contenuto della mozione.
Se noi andiamo a effettuare una ricerca su Google digitando:
"contro la macellazione
Halal
" per vedere una raccolta di
argomenti sul tema, noi troviamo come prima indicazione questo
concetto: in linea generale il contrasto fra i precetti religiosi
che prevedono la macellazione rituale degli animali e la sofferenza
causata a questi ultimi rientra nel campo della bioetica e più
specificatamente nel dibattito morale tra il vegetarianismo e
l'alimentazione carnivora. Se pensiamo che Google, purtroppo, è
diventato il sostituto contemporaneo dell'enciclopedia della nostra
generazione, questo è assolutamente deprimente. Fortunatamente il
cervello umano non è ancora connesso direttamente a Google perché
il dibattito su di un tipo di abbattimento degli animali a scopo
alimentare che non sappia entrare nel merito del semplice e chiaro
concetto di civiltà non è nemmeno dibattito, è ipocrisia. Mettere
in discussione una pratica abominevole come la macellazione rituale
Halal
o
Kosher
,
se preferiamo
per par
conditio
, significa esprimere quel senso di civiltà che una
società fatta di persone e non di pusillanimi ha il dovere morale
di mettere in atto. Ricordo, come ha accennato il collega Manfrin,
che nel procedimento di uccisione dell'animale secondo il rito
Halal
per i Musulmani e
Kosher
per gli Ebrei non è
che non è previsto, non è accettato lo stordimento preventivo
dell'animale. L'animale infatti deve - il termine è proprio questo
- essere cosciente al momento dell'uccisione, girato su sé stesso,
questo secondo i sistemi di macellazione autorizzati con questo
procedimento nel territorio italiano, deve essere girato su sé
stesso con un mezzo obbligatorio di contenimento meccanico e viene
operata la recisione di trachea ed esofago ma senza spezzare la
colonna vertebrale perché durante la procedura la testa
dell'animale non si deve staccare. Questa pratica, estremamente
cruente, è consentita in Italia solo se praticata in uno degli
oltre duecento macelli autorizzati - solo duecento macelli in cui
si operano queste brutali pratiche - ma purtroppo non sono rari -
perché non bastano duecento macelli che operano questo tipo di
pratica - i casi di macellazione familiare eseguita per festeggiare
delle ricorrenze religiose, pratica, tra l'altro, illegale e
perseguibile per legge ma, di fatto, purtroppo, vergognosamente
tollerata in nome di un presunto rispetto di usanze diverse dalla
nostra.
Torniamo comunque alla macellazione
Halal
, quella
autorizzata se praticata nei macelli accreditati. Questo abominio è
praticato nel tacito assenso di una comunità europea che, avendo
perso la propria coscienza ideologica, ha perso per strada anche la
propria autorevolezza nei confronti di chi pensa che la barbarie
possa essere garantita in nome di un'usanza connaturata a una
cultura, che già è un gioco di prestigio collocare questa pratica
nella voce "cultura", ma se le norme comunitarie nazionali
risultano totalmente inefficaci a imporre un minimo di rispetto
delle elementari norme di civiltà, almeno potrebbero tentare questa
impresa di buon senso quelle norme che rientrano nel campo della
salute umana, quelle norme in nome delle quali non si è pensato
neanche un attimo a impedire alle persone di dare l'estremo saluto
ai familiari che morivano, quelle norme che impedivano di svolgere
attività lavorative, quelle norme che hanno impedito la vita
sociale e tutto quello che ben conosciamo. Ecco, quelle lì, che tra
l'altro, senza entrare nella discussione, si sono dimostrate
sicuramente efficaci, hanno funzionato benissimo, sono situazioni
dove c'è stato un mandato e il mandato è stato eseguito, punto,
senza discussione. Magari in questo ambito potessero avere azione
queste norme perché questi aspetti legati alla salute umana, in
base proprio a questi aspetti... ci sono studi scientifici
condivisi da qualunque scienziato in campo medico che si rispetti
che hanno evidenziato che la sofferenza dell'animale in fase di
macellazione genera nel suo organismo il rilascio di sostanze che
sono tossine che si accumulano nelle carni e che diventano parte
integrante del consumo alimentare umano.
Viviamo in una società incapace di imporre criteri di buon senso
in nome di un'etica, che chiaramente è a senso unico e che è
talmente indebolita e relativizzata da non avere nemmeno più voce
per proibire altri tipi di cosiddetta "etica", che nulla hanno a
che fare con il senso di civiltà. A una società così pavida
potrebbe venire in soccorso almeno una visione sanitaria laddove
non bastasse l'evidenza di una pratica orribile che nessuna persona
sana di mente potrebbe considerare lecita, e, guarda caso, il
termine "
Halal
" in arabo significa proprio lecito.
L'intenzione della mozione in questione è far sì che, in nome
delle prerogative della nostra autonomia, almeno nel territorio
della nostra Regione questa pratica disgustosa di macellazione non
possa trovare applicazione e, a seguito delle premesse espresse,
ribadisco quindi da parte mia le impegnative della mozione, che per
puro buon senso, oltre che per un'etica di rispetto verso il
benessere animale, ho sottoscritto. Vi ringrazio per
l'attenzione.
Presidente -
Ha chiesto la parola la
consigliera
Minelli, ne ha facoltà.
Minelli (PCP) -
Il principio richiesto dalla mozione, che
è relativo a evitare delle prolungate sofferenze a tutti gli
animali da macellazione, ammesso che si tratti realmente di questo,
è in linea di massima corretto ma, così com'è stato esposto e
formulato sia nelle premesse che nell'impegnativa, non riteniamo di
poterlo accogliere perché, anziché fare un discorso generale
relativamente alla macellazione, si fa riferimento a dei casi
particolari individuando due specifiche tipologie di macellazione
che sono legate a pratiche religiose e a culture diverse dalle
nostre su cui si tende più o meno esplicitamente a dare dei giudizi
che riteniamo in questa fase un po' superficiali. Giudizi, che, tra
l'altro, sono stati più volte espressi in quest'aula, e ne abbiamo
avuto prova. In questo modo si banalizza e si circoscrive,
soprattutto, la portata di una norma che nelle sue linee generali
riteniamo invece condivisibile.
Vogliamo anche sottolineare che i metodi utilizzati per lo
stordimento degli animali da macello che sono previsti dalla
normativa non sono anche loro certo poco cruenti. Consistono
essenzialmente in due metodologie, poi ce ne sono anche altre, ma
soprattutto queste due: l'elettronarcosi, per cui si utilizza la
corrente elettrica con diverse procedure. Per i volatili si parla
di bagni elettrificati, ovvero delle vasche di acqua in cui
l'elettricità stordisce gli animali appesi a un nastro
trasportatore. Le pecore, le mucche e i maiali sono gli animali che
vengono più sottoposti a storditori e di solito si tratta di grandi
pinze sulla cui estremità vengono posizionati degli elettrodi da
applicare sulle tempie dell'animale rilasciando delle scariche
elettriche. C'è poi lo stordimento tramite pistola a proiettile
captivo, cioè una punta di ferro che penetra nel cranio
dell'animale generando uno shock ed è un metodo utilizzato
soprattutto per gli animali di taglia più grossa come vitelli,
mucche e cavalli.
Tanti animali poi, prima della macellazione, sono sottoposti ad
asfissia: nella stragrande maggioranza dei casi i pesci vengono
lasciati fuori dall'acqua per lunghissimi minuti,
il tempo della morte per asfissia varia tra 55-50 secondi. Solo
in un secondo momento si prevedono delle pratiche per stordirli o
ucciderli.
C'è poi l'uso di camere a gas che sta prendendo piede anche per
i volatili adulti e per gli animali di grossa taglia come i maiali
che non credo rientrino proprio nella macellazione
Halal
e
Kosher
. Si tratta di una tecnica tecnologica che è più
costosa ma che appunto si sta diffondendo perché permette di
accorciare i tempi produttivi.
Riteniamo quindi che la problematica che viene affrontata e che
è importante sia molto più articolata di quanto viene rappresentato
nella mozione e soprattutto che vada affrontata con una normativa a
livello nazionale e non regionale, come risulta anche dalla
risposta che è stata data dalla Commissione europea nel luglio di
questo anno alla interrogazione dell'eurodeputato Da Re. In questa
risposta della Commissione europea si diceva che il legislatore ha
previsto la possibilità della macellazione senza stordimento a cui
si faceva riferimento al fine di trovare un equilibrio tra la
protezione del benessere degli animali e la libertà di manifestare
la propria religione, sancita dall'articolo 10 della Carta dei
diritti fondamentali dell'Unione europea. La responsabilità
dell'attuazione della legislazione dell'Unione europea spetta alle
autorità competenti degli Stati membri, che possono adottare
disposizioni nazionali più rigorose e via di questo passo, quindi è
una normativa che deve essere affrontata, e auspichiamo che lo sia,
a livello nazionale. Quello che si spera è appunto che il
legislatore adotti una norma a tutela degli animali anche nel
momento in cui arriva il loro fine vita, al di là di valutazioni
che sono esclusivamente, come in questo caso riferite alla
macellazione rituale, quindi ci asterremo su questa mozione.
Presidente -
Altri? Ha chiesto la parola l'assessore
Barmasse.
Barmasse (UV) -
Il regolamento dell'Unione europea n.
1099/2009 del 24 settembre 2009, relativo alla protezione degli
animali durante l'abbattimento, stabilisce all'articolo 4, comma 1,
"Metodi di stordimento", che gli animali sono abbattuti
esclusivamente previo stordimento conformemente ai metodi e alle
relative prescrizioni di applicazione di cui all'allegato 1. La
perdita di coscienza e di sensibilità è mantenuta fino alla morte
dell'animale. I metodi di cui all'allegato 1 che non comportino la
morte istantanea, semplice stordimento, sono seguiti quanto più
rapidamente possibile da una procedura che assicuri la morte quale
il dissanguamento, l'enervazione, l'elettrocuzione o la prolungata
anossia.
Il regolamento dell'Unione europea n. 1099/2009 stabilisce
all'articolo 4, comma 4, anche che le disposizioni di cui al
paragrafo 1 non si applicano agli animali sottoposti a particolari
metodi di macellazione prescritti da riti religiosi, a condizione
che la macellazione abbia luogo in un macello. La macellazione
rituale viene definita nel regolamento CEE come una serie di atti
correlati alla macellazione di animali prescritti da una
religione.
Il regolamento dell'Unione europea, sempre n. 1099/2009, nel
considerando n. 18 riporta che è importante mantenere la deroga
allo stordimento degli animali prima della macellazione, concedendo
tuttavia un certo livello di sussidiarietà a ciascuno Stato membro.
Il presente regolamento rispetta di conseguenza la libertà di
religione e il diritto di manifestare la propria religione o la
propria convinzione mediante il culto, l'insegnamento, le pratiche
e l'osservanza dei riti come stabilito dall'articolo 10 della Carta
dei diritti fondamentali dell'Unione europea.
Il regolamento della Comunità europea nel disciplinare la
macellazione rituale (allegato 3) prevede che l'animale muoia
dissanguato a seguito di un taglio preciso della gola con una lama
affilata onde ridurre al minimo le sofferenze dell'animale. Vengono
a tale uopo prescritti la recisione sistematica di entrambe le
carotidi o dei vasi sanguigni da cui esse dipartono mediante
coltelli adeguati per uso e manutenzione e altri requisiti. Le
macellazioni rituali possono essere effettuate solamente presso un
impianto di macellazione autorizzato, e il nuovo decreto
legislativo del 2 febbraio 2021 n. 27, che prevede la macellazione
per autoconsumo al di fuori di stabilimenti registrati o
riconosciuti, esclude infatti la macellazione rituale che non
preveda lo stordimento degli animali.
L'iter per il rilascio del parere favorevole per la macellazione
rituale prevede che l'operatore responsabile dello stabilimento di
macellazione presenti la richiesta presso il Servizio veterinario
dell'Azienda sanitaria locale territorialmente competente,
dichiarando di essere in possesso dei requisiti previsti dalla
normativa comunitaria. La presentazione della domanda è
obbligatoria anche nel caso in cui tali pratiche religiose vengano
effettuate sporadicamente o in coincidenza con la Festa del
sacrificio. Il Servizio veterinario dell'ASL, al fine del rilascio
del parere favorevole, dovrà effettuare un'attenta valutazione dei
requisiti, i quali dovranno essere descritti nella procedura
operativa standard dell'impianto di macellazione. L'Autorità
regionale, presa visione della richiesta della ditta e del parere
favorevole emesso dal Servizio veterinario, dovrà provvedere a
inserire tale informazione nell'apposito sistema informatizzato
S.INTE.S.I.S..
Nell'ambito della macellazione rituale è previsto che gli Stati
membri possano adottare disposizioni nazionale intese a garantire
una maggior protezione degli animali durante l'abbattimento,
diverse da quelle contenute nel regolamento.
Si tratta, quindi, di una questione pregiudiziale sul rapporto
tra libertà di religione e benessere degli animali rispettivamente
garantiti dalla Carta europea dei diritti fondamentali, articolo
10, e dal Trattato per il funzionamento dell'Unione europea,
articolo 13, che è stata perciò sottoposta alla Corte di giustizia
dell'Unione europea. Quest'ultima si è pronunciata per la terza
volta in tre anni sulla macellazione rituale per affermare, con
sentenza del 17 dicembre 2020, la legittimità di misure che
prescrivano negli Stati membri il cosiddetto "
reversible
stunning
", cioè lo stordimento reversibile.
La legislazione concorrente degli Stati membri può dunque
comportare secondo la Corte di giustizia dell'Unione europea una
parziale limitazione all'esercizio del diritto di manifestare la
religione ebraica e musulmana in nome di un obiettivo di interesse
generale riconosciuto dall'Unione quale la promozione del benessere
degli animali. Il giusto equilibrio tra libertà di religione e
benessere animale può, quindi, venire raggiunto secondo la Corte di
giustizia proprio attraverso una regola come quella adottata dalla
Regione Fiandre, laddove lo stordimento reversibile, ivi
prescritto, può valere a evitare sofferenze inutili ad animali che
devono rimanere intatti e sani al momento della macellazione e
morire per emorragia secondo i dettami della religione ebraica e
musulmana.
L'Autorità europea per la sicurezza alimentare a sua volta, nel
proprio parere scientifico del 3 novembre del 2020,
Welfare of
cattle at slaughter,
ha affermato che la macellazione senza
stordimento non dovrebbe essere praticata e lo stordimento
pre-taglio è l'unica misura preventiva idonea a mitigare le
conseguenze sul benessere legate al taglio, senza tuttavia entrare
nel merito del
reversible stunning
e delle relative
tecnologie.
Si fa presente che il precedente citato nel testo della mozione
riguardante il Belgio, che con una legge regionale della Regione
delle Fiandre ha di fatto vietato le macellazioni rituali sul suo
territorio, ha scatenato le proteste e i ricorsi delle comunità
islamiche ed ebree.
Attualmente, nella nostra regione la macellazione religiosa di
fatto non viene praticata in quanto nessun macello riconosciuto è
al momento disponibile a ospitarla per le difficoltà organizzative
che essa prevede. Inoltre, si sottolinea come la corretta prassi di
esecuzione comporta, oltre al patentino e il rispetto delle norme
igienico-sanitarie vigenti, una complessa serie di precetti, di
disposizioni e rituali severi.
Pertanto, si ritiene che non rientrino nelle competenze della
nostra Regione disporre il divieto di macellazione con rito
religioso. Sulla base di quanto sopra, si propone di modificare
tale mozione in "richiesta o impegno del Governo regionale ad
avviare un'interlocuzione con lo Stato - che è l'unico che può
farlo - attraverso il perseguimento singolo o congiunto delle
seguenti formule: richiesta formale al Ministro competente, il
coinvolgimento della Conferenza delle Regioni e Province autonome,
il coinvolgimento dei Parlamentari valdostani nella finalità di
poter disporre, all'interno del territorio della Regione Valle
d'Aosta, il divieto di macellazione religiosa nel caso in cui non
sia garantito lo stordimento reversibile dell'animale al fine di
prevenire la sofferenza dello stesso".
Presidente -
Ha chiesto la parola il consigliere
Manfrin.
Manfrin (LEGA VDA) -
Grazie Assessore, grazie collega
Distort, che sono intervenuti per chiaramente fornire degli spunti
interessanti al dibattito e grazie anche per aver fatto un
excursus
importante sulle disposizioni che disciplinano il
settore.
Riteniamo, anche alla luce di quanto esposto, che sia comunque
un rientro all'interno delle competenze della Regione la
possibilità, esattamente come hanno fatto le Fiandre, che non sono
chiaramente uno Stato ma sono una Regione, di vietare chiaramente
sul territorio questo tipo di macellazione ma cogliamo lo spunto e
la buona volontà che l'Assessore fornisce per la riformulazione di
questa mozione, che va esattamente nello spirito con il quale
abbiamo presentato questa iniziativa, quindi per addivenire a una
finalità che possa evitare sofferenze agli animali per pratiche
assolutamente barbare e crudeli che non devono far chiaramente
parte della nostra società. Se per voi va bene, quindi accettiamo
la riformulazione, credo che forse dobbiamo sottoscriverla,
dopodiché penso che si possa chiaramente accettare.
Presidente -
Possiamo riprendere dopo il breve problema
tecnico. Altri vogliono intervenire? Chiudiamo la discussione
generale. Il Governo vuole reintervenire? Credo sia già
intervenuto. Ha chiesto la parola il consigliere Manfrin, ne ha
facoltà.
Manfrin (LEGA VDA) -
Solo per annunciare il voto
favorevole del gruppo Lega a questa iniziativa. Sono certo che con
la votazione di questo testo sanciremo sicuramente un salto in
avanti rispetto al rispetto dei diritti degli animali in un senso e
avremo, secondo me, anche eventualmente un test su un superamento a
Sinistra che sarà interessante vedere se non vi saranno fughe in
bagno.
Presidente -
Ha chiesto la parola l'assessore Marzi, ne
ha facoltà.
Marzi (SA) -
Per dichiarare naturalmente il voto
favorevole all'iniziativa da parte del gruppo Stella Alpina ma
soprattutto per ringraziare l'assessore Barmasse per la proposta di
emendamento che ha fatto perché, nel rispetto di tutte quante le
posizioni, è assolutamente, secondo me, rilevabile e deve essere
rilevato il fatto che ci sono delle connotazioni sicuramente che
attengono agli aspetti religiosi. Nello sposare perfettamente la
linea di rispetto del benessere animale anche in un momento così
delicato della sua vita, cioè il passaggio alla morte, quindi è
assolutamente importante il fatto che, oltre agli aspetti di natura
religiosa, non dobbiamo dimenticare il fatto che, da un punto di
vista storico, e qui ci si perde nella notte dei tempi perché sono
dissertazioni che a volte attengono alla categoria se è nato prima
l'uovo o la gallina... e porto anche a un argomento che ha visto,
ad esempio, il sottoscritto e il collega Caveri - che mi ha
autorizzato a citarlo in tal senso - rispetto al fatto che non è un
caso che alcune forme di morte da un punto di vista religioso
vedono religioni, che non sempre vanno d'accordo avere lo stesso
tipo di approccio sul  modo di ammazzare gli animali e ciò è
legato anche a questioni di natura climatica e culturale. Ad
esempio, anche in Italia l'assassinio di alcuni animali atteneva a
categorie che comunque prevedevano la morte per dissanguamento:
primo, perché tradizionalmente c'era il detto, che in alcuni casi
continua a essere proclamato, rispetto al fatto che gli animali
dissanguati in questa maniera permettevano alla carne di essere
migliore; secondo, perché se si fanno tutta una serie di
valutazioni, ad esempio, di matrice culturale, ci sono delle linee
conduttrici che vanno dalla punta dell'Europa al Medio Oriente -
io, ad esempio, facevo parte delle "Condotte" (Slow Food) e ricordo
con passione l'articolo di un professore universitario scozzese che
raccontava la maniera nella quale da bambino assisteva alla
ritualità dell'assassinio del maiale e descriveva esattamente,
senza dargli connotazioni di natura religiosa, la stessa maniera di
ammazzare il maiale che io ho sentito raccontare dai miei nonni -
perché, oltre a degli aspetti di natura religiosa che vengono
richiamati nell'iniziativa ma che, per fortuna, sono stati
smussati, c'era sicuramente tutta una serie di aspetti di natura
culturale, tradizionale, che uniscono e univano per tutta una serie
di motivi, anche legati a tradizioni, che comunque sia sicuramente
non rispettavano il benessere animale. Quindi è corretto che si
intervenga per migliorare il benessere animale stesso, ma ci sono
questioni che non per forza di cose possono essere ricondotte a
categorie di natura religiosa.
Convintamente pertanto voterò questo tipo di iniziativa,
soprattutto perché ne vengono smussati gli aspetti di natura
religiosa, al contrario ci si riconduce ad aspetti di natura più
tradizionale e culturale che nella notte dei tempi si sono
tramandati indipendentemente dalle connotazioni di natura religiosa
con tutto questo che spesso comportano le cose.
Presidente -
Ha chiesto la parola il consigliere
Distort.
Distort (LEGA VDA) -
L'intervento dell'assessore Marzi,
così come il precedente intervento della collega Minelli, rivelano
l'unica realtà nemica di una soluzione di buon senso: il
relativismo, cioè pensare di relativizzare qualunque posizione si
prenda, qualunque iniziativa, pensare di creare tutta una
costruzione di relativismo per poter dire: "tanto si è sempre fatto
così...", eccetera, io penso che vicino a lei, assessore Marzi...
ma la ringrazio perché mi ha dato il "la", assolutamente, non è
contro di... anche perché mi pare che ideologicamente lei non si
allinei particolarmente a una visione relativista, spero, perché
penso ci siano dei presupposti ideologici nella storia, nella
configurazione della sua identità culturale che vadano ben lontano
dal relativismo. Lei ha vicino a sé un medico per cui si potrebbe
anche dire che anni e anni fa si curavano certe patologie, certe
infezioni che emergevano a livello epidermico con lo stallatico, si
pensava che attraverso questa situazione, uno dei metodi di cura
della peste, si potesse generare una reazione dell'organismo e, di
conseguenza, curare. Allora cosa vogliamo dire? Vogliamo dire che
la religione e che la farmacologia può essere assimilata allo
stallatico? Io vorrei veramente evitare di dover per forza di cose
trovarsi in una sorta di politicamente corretto, di condizioni di
politicamente corretto in cui bisogna per forza di cose
relativizzare i temi.
Il tema è questo, l'oggetto è questo, tutto quello che va oltre
dall'epoca della scuola, si chiama fuori tema, poi ben vengano le
suggestioni, ho apprezzato la suggestione della collega Minelli
relativa al concetto, alle abitudini, alle prassi di macellazioni;
io le posso dire, collega Minelli, che stiamo lavorando su una
proposta di legge che va anche in questa direzione, che prevede la
riduzione dello stress dell'animale in pre-macellazione, il che non
è assolutamente irrilevante. Oggi però il tema è questo e qualunque
uscita di tema, permettetemi di dirlo, si chiama fuori tema.
Presidente -
Altri interventi? Nel caso ci si prenoti. Ha
chiesto la parola il consigliere Sammaritani, ne ha facoltà.
Sammaritani (LEGA VDA) -
Solo una breve annotazione che
prende spunto da quello che è stato detto appunto dal collega
Distort. Intanto vorrei ricordare a tutti che nella nostra
legislazione, fin dal 2004, è stato introdotto con una legge un
nuovo titolo del Codice penale che riguarda proprio i delitti
contro il sentimento per gli animali, che, secondo me, già di per
sé è un titolo non del tutto corretto perché sarebbe più
interessante forse arrivare in futuro a un titolo dei delitti
contro il sentimento degli animali più che per gli animali, perché
c'è sempre una visione antropocentrica, cioè l'uomo che
paternalisticamente protegge gli animali quando invece hanno una
loro dignità soggettiva, secondo me, quindi tutto un concetto già,
anche se volete un po' filosofico, diverso. Questo titolo però
prevede anche un articolo, il 544ter, che si chiama maltrattamento
di animali, che dice che chiunque per crudeltà o senza necessità
cagiona una lesione a un animale, ovvero lo sottopone a sevizie, o
a comportamenti, o a fatiche, o a lavori insopportabili per le sue
caratteristiche etologiche è punito con la reclusione da 3 a 18
mesi o con la multa da 5 mila euro a 30 mila euro.
Allora non è che perché qualcuno nella sua religione prevede o
prevedrà per il futuro e per sempre che i riti e i sacrifici umani
sono consentiti allora anche l'omicidio deve essere depenalizzato
in certi casi, quindi se vogliamo andare in quella direzione,
dobbiamo assolutamente essere coerenti, essere scevri da ogni
ipocrisia e dire che chiunque maltratti gli animali, per qualunque
motivo anche per dar da mangiare ad altri uomini, deve essere
punito, punto e basta! Non è che perché bisogna essere
politicamente corretti allora si deve poter sostenere con degli
equilibri incredibili che non si deve far soffrire gli animali ma
se per caso quegli animali vengono uccisi da chi è religiosamente
indirizzato in quel senso, perché la sua religione gli dice così,
allora in quel caso si apre una franchigia, non è così. Allora
queste continue persecuzioni, queste continue applicazioni del
"politicamente corretto", che porta a delle grandissimi ipocrisie
in cui ormai la Sinistra è diventata maestra e non sa più ormai
come gestirsi, perché è evidente che c'è un'incoerenza di fondo
fondamentale e insuperabile, e di cui ci vuole invece convincere,
forse è ora di finirla: è ora di finirla di essere così ipocriti
che certe volte la sentenza quando fa comodo, è buona, quando non
fa comodo, non è più buona, la legge, quando è buona e la fanno
loro, va sempre rispettata, quando la fa la Destra, invece si può
anche evitare di rispettarla perché in questo caso è legittimo non
farlo, tutto così, ma così non si va da nessuna parte, sappiatelo!
Cercate quindi ogni tanto di essere un pochino più coerenti, un
pochino meno politicamente corretti, liberatevi di queste ipocrisie
perché sennò troverete veramente molto difficile andare avanti.
Presidente -
Altri? Non vedo altre richieste. Metto in
votazione. La votazione è aperta. La votazione è chiusa.
Presenti: 35
Votanti: 33
Favorevoli: 32
Contrari: 1
Astenuti: 2 (Erika Guichardaz, Minelli)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK