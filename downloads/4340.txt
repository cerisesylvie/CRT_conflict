Consiglio Regionale della Valle d'Aosta - Oggetto del Consiglio n. 15 del 14 gennaio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 15 del 14 gennaio 1982 - Resoconto
OGGETTO N. 15/VII - PEREQUAZIONE E ADEGUAMENTO DEL
TRATTAMENTO SPETTANTE Al MEMBRI DELLE VARIE COMMISSIONI REGIONALI
-
(Interpellanza).
PRESIDENTE
:
Do lettura dell'interpellanza
presentata dal Consigliere Minuzzo:
INTERPELLANZA
VISTO il sempre maggiore impegno che i membri delle varie
Commissioni regionali devono profondere per assolvere al loro
incarico;
CONSTATATA la disparità di trattamento per l'indennità di
incarico tra le varie Commissioni
INTERPELLA
il Presidente della Giunta per sapere se non ritiene opportuno
eliminare la disparità di trattamento ed adeguare l'indennità di
incarico, all'attuale costo della vita, ai membri delle
Commissioni.
PRESIDENTE
:
Ha chiesto di illustrare
l'interpellanza il Consigliere Minuzzo, ne ha facoltà.
MINUZZO
: (P.S.D.I.) -
Questa interpellanza non
vuole essere assolutamente demagogica o di carattere
elettoralistico, ma vuole rivolgersi soprattutto alla Commissione
esaminatrice per il rilascio delle abilitazioni commerciali.
Fino a qualche tempo fa questa Commissione funzionava in modo
discreto, nel senso che non era sovraccarica di lavoro come invece
avviene da alcuni mesi a questa parte.
Mi risulta che sempre più numerosi sono coloro che chiedono le
abilitazioni commerciali senza peraltro avere degli esercizi
commerciali da gestire e, comunque, questa Commissione si trova a
dover operare ed a rimanere
riunita a volte anche per 5-6
ore consecutive, per dar modo a tutti gli aspiranti di sostenere
gli esami.
Le attuali indennità riconosciute a questa Commissione
regionale, come pure ad altre, quale ad esempio quella per
l'iscrizione all'Albo delle imprese Artigiane, sono assolutamente
inadeguate alle funzioni che svolgono.
Da queste considerazioni è partita l'interpellanza, con la quale
si chiede al Presidente della Giunta se non intende in qualche modo
adeguare i compensi di dette Commissioni, perché continuando così,
diventerà sempre più difficile riunirle. Infatti, saranno ben pochi
ad essere disposti a percepire L. 10.000 di indennità lorde per un
intero pomeriggio in Commissione, soprattutto se si tratta di
lavoratori autonomi.
PRESIDENTE
:
Ha chiesto di parlare il Presidente
della Giunta, ne ha facoltà.
ANDRIONE
: (U.V.)
- Voglio troppo bene al
Consigliere Minuzzo per comportarmi come avevo divisato in un primo
tempo, e cioè per sapere se non ritiene opportuno rispondere
semplicemente no e pretendere dal Consigliere Minuzzo che si
dichiarasse soddisfatto, perché la risposta era completa, ampia ed
esaustiva.
Ma in realtà il problema delle Commissioni, specie di quelle
citate, è conseguenza di una legge non molto ben fatta, che prevede
delle licenze per attività commerciali con materie d'esame distanti
sovente da quelle che sono le preoccupazioni di chi richiede queste
licenze.
Per di più, nel caso specifico, l'indennità è
stabilita
con legge dello Stato, per cui ci sarebbe poi un grosso problema di
altro tipo.
Quello che potremmo vedere insieme, e lo abbiamo già
autorizzato, è che queste Commissioni operino nelle ore di ufficio,
per cui, per quanto riguarda gli impiegati, diventerebbe un po'
come per i Consiglieri i quali hanno stabilito che certe
prestazioni in questa veste non siano retribuite.
Diversamente si creano disparità di trattamento fra impiegati ed
impiegati che possono diventare anche molto antipatiche e
criticabili, perché si cerca di fare parte di quella Commissione
per quei motivi che sono ben conosciuti.
Si deve vedere, ma di questo mi riservo di parlarne più a fondo,
se la questione dei membri esperti possa essere regolata a parte,
così come si fa per i concorsi.
Se il Consigliere Minuzzo ha un attimo di tempo e passa da me,
possiamo esaminare i vari casi e penso che una soluzione di buon
senso potrà essere trovata.
PRESIDENTE
:
Ha chiesto di parlare il Consigliere
Minuzzo, ne ha facoltà.
MINUZZO
: (P.S.D.I.)
- Mi dichiaro soddisfatto
della risposta del Presidente in quanto ha dato la sua
disponibilità ad esaminare Commissione per Commissione il
problema.
Forse non mi ero spiegato sufficientemente nell'illustrazione
della interpellanza, ma mi riferivo principalmente ai
rappresentanti delle varie categorie ed agli esperti.
Per gli impiegati e per i dipendenti della Regione, se queste
Commissioni si svolgono in orari d'ufficio, mi sembra che ci sia
una legge regionale che stabilisce che non vi siano più gettoni di
presenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK