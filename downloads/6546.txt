Consiglio Regionale della Valle d'Aosta - Oggetto del Consiglio n. 1029 del 14 gennaio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1029 del 14 gennaio 1985 - Resoconto
OGGETTO N. 1029/VIII - CONTRIBUTI A FAVORE DI ASSOCIAZIONI DI
CATEGORIA E DI VOLONTARIATO OPERANTI IN VALLE D'AOSTA.
(Interpellanza).
PRESIDENTE
: Do lettura dell'interpellanza presentata dai
Consiglieri Pascale, Breuvé e Torrione:
INTERPELLANZA
Nella seduta del 15 novembre il Consiglio regionale decise di
rinviare alla competente Commissione consiliare, per ulteriori
approfondimenti, il disegno di legge n. 94, concernente "Contributi
a favore di associazioni di categoria e di volontariato operanti in
Valle d'Aosta".
Si è appreso ora che la competente Commissione consiliare non ha
potuto esaminare tale disegno in quanto lo stesso è stato nel
frattempo ritirato dalla Giunta.
Il disegno di legge pur abbisognando di modifiche per evitare il
proliferare eccessivo di associazioni da ammettere ai contributi,
aveva indubbiamente una sua validità in quanto permetteva di
eliminare il carattere discrezionale delle erogazioni e consentiva
ai beneficiari di programmare per tempo la propria attività sulla
base di un contributo certo.
Alla luce di tali considerazioni i sottoscritti Consiglieri
regionali del Gruppo socialista
INTERPELLANO
l'Assessore regionale alla Sanità ed Assistenza Sociale al
fine di conoscere se e quando è intenzione della Giunta
ripresentare, con eventuali modifiche, tale disegno di legge,
oppure se la Giunta intende ripristinare il vecchio metodo dei
contributi concessi su domanda e determinati sulla base di criteri
soggettivi e discrezionali.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
Questa legge, contributi a favore di
associazioni di categoria e volontariato operanti in Valle d'Aosta,
non ha avuto molta fortuna. E' stata presentata due volte in
Consiglio regionale, per due volte è stata rinviata alla
Commissione competente per approfondimenti, ed ora ci risulta che
la Giunta ha ritirato il disegno di legge.
A noi pare, lo avevamo già detto in questo Consiglio, che il
disegno di legge, pur necessitando di modifiche concernenti le
modalità, abbia una sua validità, in quanto da un lato permetteva
di eliminare quelle erogazioni discrezionali che erano state fatte
in passato, dall'altro, determinando all'inizio dell'anno l'importo
del contributo, consentiva alle varie associazioni di programmare
per tempo quella che era la loro attività nel corso dell'anno.
Quindi il fine dell'interpellanza è di sapere quali sono oggi le
intenzioni della Giunta, se intende ripresentare questo disegno di
legge oppure ripristinare quel vecchio metodo delle erogazioni
concesse su domanda.
PRESIDENTE
: Ha chiesto di parlare l'Assessore alla Sanità
ed Assistenza Sociale Voyat, ne ha facoltà.
VOYAT - (U.V.):
Il nous fait plaisir de savoir que
certains projets de loi présentés par le Gouvernement régional sont
partagés aussi de la part de l'opposition; je dois dire que dans sa
dernière réunion le Gouvernement a approuvé de nouveau le projet de
loi, évidemment avec des modifications. La Commission le verra au
plus tôt possible et ensuite on le discutera au Conseil
régional.
Le projet a été modifié dans le sens que nous avons enlevé
toutes les associations qui n'étaient pas concernées par le
problème des handicapés et des invalides.
PRESIDENTE
: Ha chiesto di parlare il Consigliere Pascale,
ne ha facoltà.
PASCALE - (P.S.I.):
Diamo a Cesare quello che è di
Cesare: quando un disegno di legge della maggioranza è positivo non
abbiamo difficoltà a dare il nostro giudizio altrettanto
positivo.
Mi fa piacere che questo disegno di legge venga ripresentato,
soprattutto con quella modifica cui accennava l'Assessore, che era
quella che il nostro Gruppo aveva richiesto in sede di
Commissione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK