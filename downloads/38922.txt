Consiglio Regionale della Valle d'Aosta - Oggetto del Consiglio n. 2335 del 21 settembre 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2335 del 21 settembre 2016 - Resoconto
OGGETTO N. 2335/XIV - Interrogazione: "Informazioni poste in
essere nei confronti degli utenti della Skyway per prevenire
comportamenti imprudenti".
Rosset (Presidente) -
Punto n. 13 dell'ordine del giorno.
Ha chiesto la parola l'Assessore Marguerettaz, ne ha facoltà.
Marguerettaz (UV) -
Sicuramente questo argomento è un
argomento che ha occupato ampi spazi sulle cronache, sui
media
sia televisivi, sia la carta stampata, sia i giornali
del
web
. Sicuramente questo tema è un tema molto importante;
la stazione di Punta Helbronner e quindi le sue vie d'uscita sul
Ghiacciaio del Gigante non sono ovviamente frequentate solo dalle
persone che salgono con Skyway, ma anche da utenti che provengono
da Chamonix attraverso gli impianti gestiti dalla
Compagnie du
Mont Blanc
, che possono essere mediamente quantificate in circa
45 mila persone per ogni stagione estiva. Gli accessi comunque al
Ghiacciaio sono due: la passerella di Punta Helbronner che conduce
al Col de Saussure, il colletto posto a nord della stazione
funiviaria, in parte sul territorio francese e in parte sul filo
della cresta di confine e lo spiazzo in prossimità del Rifugio
Torino nuovo, che è di proprietà del Club Alpino, sezione di Aosta.
Le misure di prevenzione - io le ho preparato proprio una
documentazione fotografica messa in atto da parte del gestore delle
funivie - sono veramente tantissime, nel senso che in qualsiasi
accesso, in qualsiasi punto c'è una segnaletica importante affissa
nei passaggi, nei locali pubblici in modo tale da informare, da
prevenire dei comportamenti non idonei. Purtroppo lei avrà avuto
modo di vedere, anche attraverso dei servizi, delle persone che in
modo sciagurato vanno sul ghiacciaio e, nel momento in cui vengono
in qualche modo informate dalle guide, non se ne curano. Lei quindi
può capire quanto può valere nei confronti di questi soggetti una
comunicazione e un cartello, se anche di fronte ad un intervento
qualificato, come quello di una guida, si ostinano ad attraversare
dei crepacci con dei bambini e con delle scarpe da tennis. Questo
ovviamente non ci fa rinunciare all'attività di informazione e di
presidio. L'informazione su questi argomenti è continua, avrete
avuto modo di vedere anche altri soggetti che hanno fatto delle
giornate in cui hanno sensibilizzato la popolazione. Credo sia
questo il comportamento corretto, non ovviamente quello di andare a
fare delle azioni che poi sono un po' estemporanee, valgono quando
si fanno: tipo quello di mettere dei lucchetti, perché non credo
sia questo l'atteggiamento corretto. Vogliamo che la montagna sia
una montagna fruibile, una montagna accessibile; credo che le
Funivie del Monte Bianco siano da questo punto di vista un esempio,
anche un fiore all'occhiello della Valle d'Aosta, ma dell'Italia
intera; riusciamo a portare dei disabili, riusciamo a portare delle
persone in luoghi che non avrebbero mai potuto raggiungere. Questo
non vuol dire che la montagna non vada rispettata. Collega, io le
ho fatto preparare proprio un'ampia documentazione con tutte le
attività di presidio che sono state fatte.
Presidente -
Ha chiesto la parola la Consigliera Morelli,
ne ha facoltà.
Morelli (ALPE) -
La ringrazio, Assessore, se vorrà farmi
avere la documentazione. Io non dubito che siano state già poste in
atto azioni per informare e prevenire gli utenti della Skyway,
certo che le immagini che abbiamo visto e che stanno su tutti i
giornali hanno colpito: vedere famiglie che camminano
inconsapevolmente sul bordo di un crepaccio in scarpe da tennis ci
dà l'idea di quanta ignoranza ci sia nei confronti di questo
ambiente bellissimo, ma che può essere molto ostile e su cui noi
dobbiamo fare la giusta informazione. I cartelli ci sono, certo,
anch'io li ho visti, probabilmente non bastano. Immagino che forse
un'azione più capillare nel momento in cui si consegna il biglietto
per la Skyway...che venga allegato magari un piccolo
vademecum
su cosa si può fare e su cosa non si può
fare...
(interruzione dell'Assessore Marguerettaz, fuori
microfono)
...c'è? È già stato fatto, quindi viene dato a tutti, e non
basta, un'azione di partenariato con Chamonix...probabilmente anche
questo è già stato messo in atto. È chiaro che non bisogna
demordere perché gli incidenti in montagna tutti gli anni
succedono: succedono agli alpinisti, anche alle persone esperte, ma
sono diversi rispetto a questo tipo di rischio che si corre.
D'altra parte, dobbiamo esserne coscienti perché, quando si dà la
possibilità a migliaia di persone non attrezzate...perché, per
salire sulla terrazza della Skyway, non è necessario alcun tipo di
attrezzatura particolare, però poi per poter anche accedere al
Ghiacciaio...è chiaro che bisognerà intensificare il più possibile
queste azioni. Comunque, la ringrazio per avere risposto in modo
puntuale alla mia interrogazione.
Presidente -
Proseguiamo adesso dal punto in cui abbiamo
sospeso i lavori questa mattina.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK