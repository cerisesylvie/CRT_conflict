Consiglio Regionale della Valle d'Aosta - Oggetto del Consiglio n. 372 del 8 luglio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 372 del 8 luglio 1981 - Resoconto
OGGETTO N. 372/81 - ORDINE DEI LAVORI DEL CONSIGLIO.
Presidente
- Colleghi Consiglieri, in base alla rapidità
con cui si sono svolti i lavori, secondo il calendario di questa
mattina potremo anche finire qui, dovendo cominciare solo domani
l'esame degli ordini del giorno suppletivi.
La Presidenza chiede se non sarebbe possibile, visto che sono
iscritte all'ordine del giorno, trattare le mozioni, in modo da non
avere poi la coda dopo gli argomenti iscritti all'ordine del giorno
dal punto 15/a in avanti. Si tratterebbe della mozione n. 28
dell'ordine del giorno di giugno, presentata dal Consigliere
Nebbia, e della mozione n. 16 dell'ordine del giorno di oggi. C'è
poi la mozione iscritta all'ordine del giorno in via di urgenza,
che comunque deve essere discussa oggi. Il Consiglio è
d'accordo?
Ha chiesto di parlare il Presidente della Giunta, Consigliere
Andrione, ne ha facoltà.
Andrione (UV)
- Chiedo scusa, se bisogna guadagnare del
tempo, perché, dato che le mozioni si possono fare anche in
chiusura di Consiglio, perché non affrontiamo le leggi dal punto
15/m dell'ordine del giorno in giù, che non vedo come possano
suscitare la minima discussione? Sono concessioni di garanzia
fideiussoria che diamo tutti gli anni; c'è poi la legge degli
emigrati, e poi, caso mai, quella della Sanità. Io faccio solo
delle proposte; ritengo comunque che abbiamo largamente il tempo di
fare tutto, e alleggerire così i lavori per domani e dopo
domani.
Presidente
- L'unica cosa in questa proposta che mi rende
un po' perplesso, è il fatto che stamattina avevamo deciso che
questi argomenti sarebbero stati discussi soltanto domani, e può
darsi che alcuni - o molti - dei Consiglieri che non sono presenti
questo pomeriggio, si siano assentati basandosi su questo ordine
dei lavori. Comunque, se il Consiglio è d'accordo, io non ho
obiezioni, salvo che per la mozione iscritta all'ordine del giorno
questa mattina, che proporrei di fare subito. Discutere questa
mozione è infatti una specifica volontà del Consiglio.
Allora facciamo la mozione iscritta questa mattina all'ordine
del giorno e poi possiamo procedere sugli argomenti per cui non ci
sono particolari obiezioni.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK