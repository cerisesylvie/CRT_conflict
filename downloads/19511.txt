Consiglio Regionale della Valle d'Aosta - Oggetto del Consiglio n. 2668 del 12 giugno 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula
Oggetto del Consiglio n. 2668 del 12 giugno 2002 - Resoconto
OGGETTO N. 2668/XI Disegno di legge: "Disciplina dei
complessi ricettivi all'aperto e norme in materia di turismo
itinerante. Abrogazione della legge regionale 22 luglio 1980, n.
34".
CAPO I DISPOSIZIONI GENERALI
Articolo 1 (Oggetto)
1. Con la presente legge la Regione disciplina i complessi
ricettivi all'aperto, stabilendo i criteri per la loro
classificazione, e detta altresì norme in materia di turismo
itinerante e di attendamenti occasionali.
CAPO II DISPOSIZIONI IN MATERIA DI COMPLESSI RICETTIVI
ALL'APERTO
Articolo 2 (Definizioni e tipologie)
1. Ai fini della presente legge, sono considerati complessi
ricettivi all'aperto:
a) i campeggi;
b) i villaggi turistici.
2. Sono campeggi le strutture ricettive aperte al pubblico, a
gestione unitaria, allestite e attrezzate su aree recintate per la
sosta ed il soggiorno di turisti provvisti di mezzi autonomi di
pernottamento.
3. Sono villaggi turistici le strutture ricettive aperte al
pubblico, a gestione unitaria, allestite ed attrezzate su aree
recintate, in allestimenti fissi, per la sosta ed il soggiorno di
turisti sprovvisti di mezzi autonomi di pernottamento.
4. Nei campeggi, il gestore può destinare ai turisti
allestimenti fissi e piazzole attrezzate con allestimenti mobili,
la cui capacità ricettiva complessiva non superi il 30 per cento
della ricettività totale; in ogni caso, la capacità riferita alle
piazzole libere, a disposizione della clientela itinerante, non
dev'essere inferiore al 70 per cento della ricettività
massima.
5. Nei villaggi turistici, il gestore può destinare ai
turisti allestimenti fissi, la cui capacità ricettiva complessiva
non superi il 70 per cento della ricettività totale; in ogni caso,
la capacità ricettiva riferita alle piazzole libere, a disposizione
della clientela itinerante, non deve essere inferiore al 30 per
cento della ricettività massima.
Articolo 3 (Norme comuni)
1. All'interno dei complessi ricettivi all'aperto, possono
sostare i soli mezzi autonomi di pernottamento idonei alla
circolazione, secondo le disposizioni vigenti in materia. I mezzi
che non rispondono alle caratteristiche prescritte devono essere
rimossi entro quindici giorni dall'accertamento della violazione, a
cura e a spese del proprietario del veicolo.
2. Sono vietati gli allacciamenti e gli ancoraggi al suolo
che determinino di fatto modifiche non prontamente reversibili
dell'inderogabile carattere di mobilità dei mezzi di soggiorno
presenti all'interno dei complessi ricettivi all'aperto.
3. È consentita la realizzazione di vani appoggiati al suolo
e trasportabili, nonché di terrazzini aperti, posti in aderenza ad
essi, aventi rispettivamente funzione di protezione termica
dell'ingresso dei mezzi mobili di pernottamento e di completamento
estetico e funzionale, le cui caratteristiche siano quelle
stabilite dalla Giunta regionale con deliberazione da adottarsi
entro sei mesi dall'entrata in vigore della presente legge.
4. È vietata la vendita di piazzole e di strutture ancorate
al suolo; è altresì vietata la locazione delle stesse per periodi
pluriennali e qualsiasi altra forma di cessione in godimento che
possa far venire meno, anche parzialmente, il carattere di pubblico
esercizio unitario delle aziende ricettive all'aperto.
5. I servizi riservati ai turisti ospitati, quali
ristorazione, spaccio di alimentari, bar e vendita di articoli
vari, nonché gli impianti e le attrezzature sportive e ricreative
possono essere gestiti direttamente dal titolare
dell'autorizzazione all'esercizio o affidati in gestione a
terzi.
Articolo 4 (Ubicazione e realizzazione di complessi
ricettivi)
1. I complessi ricettivi all'aperto possono essere ubicati
nelle sole aree a ciò espressamente destinate dagli strumenti
urbanistici vigenti, nell'ambito delle zone territoriali destinate
alla realizzazione di nuovi insediamenti turistici.
2. La realizzazione delle opere di un complesso ricettivo
all'aperto è soggetta al rilascio del prescritto titolo
abilitativo, secondo le disposizioni vigenti in materia.
3. Gli strumenti urbanistici definiscono altresì:
a) le tipologie dei complessi ricettivi all'aperto;
b) i modelli architettonici e i relativi materiali da
costruzione;
c) i parametri e gli indici urbanistico-edilizi da assegnare
per la realizzazione degli immobili destinati agli edifici di
servizio e agli allestimenti fissi destinati ad unità abitative per
il soggiorno delle persone alloggiate.
4. La distribuzione delle unità abitative all'interno dei
complessi ricettivi all'aperto deve avvenire in modo da evitare
confrontanze dirette tra pareti finestrate e, in ogni caso, nel
rispetto delle distanze minime tra abitazioni ai sensi
dell'articolo 873 del codice civile.
Articolo 5 (Classificazione)
1. I complessi ricettivi all'aperto sono classificati sulla
base dello stato di fatto dell'esercizio, dei requisiti e delle
caratteristiche tecniche possedute, con le seguenti
modalità:
a) da una a quattro stelle i campeggi;
b) da due a quattro stelle i villaggi turistici.
2. L'assessorato regionale competente in materia di turismo
provvede alla classificazione dei complessi ricettivi all'aperto su
domanda degli interessati.
3. La domanda di classificazione è presentata alla struttura
regionale competente in materia di strutture ricettive, di seguito
denominata struttura competente, e deve contenere le seguenti
indicazioni:
a) generalità del richiedente;
b) ubicazione, tipologia del complesso e
denominazione;
c) classificazione e capacità ricettiva massima che si
intendono conseguire.
4. La classificazione è assegnata con provvedimento del
dirigente della struttura competente e ha durata
quinquennale.
5. Qualora durante il quinquennio di validità della
classificazione sopravvenga un mutamento dello stato di fatto, dei
requisiti e delle caratteristiche tecniche posseduti, la struttura
competente procede, anche d'ufficio, alla revisione della
classificazione.
6. I provvedimenti di classificazione dei complessi ricettivi
all'aperto sono comunicati agli interessati e trasmessi ai comuni
competenti per territorio ed ivi affissi all'albo pretorio per
quindici giorni consecutivi.
7. La Giunta regionale, con deliberazione da adottarsi entro
sei mesi dall'entrata in vigore della presente legge, individua i
criteri concernenti la valutazione dello stato di fatto, dei
requisiti e delle caratteristiche tecniche sulla base dei quali è
assegnata la classificazione, nonché ogni altro adempimento o
aspetto concernente il procedimento per l'assegnazione della
classificazione dei complessi ricettivi all'aperto, compresa la
documentazione da allegare alla relativa domanda.
Articolo 6 (Autorizzazione all'esercizio)
1. L'esercizio di complessi ricettivi all'aperto è soggetto
ad autorizzazione rilasciata dal Comune competente per
territorio.
2. Nella domanda diretta all'ottenimento dell'autorizzazione
sono indicati:
a) le generalità del richiedente e del responsabile della
gestione del complesso ricettivo all'aperto;
b) il possesso dei requisiti edilizi ed igienico-sanitari
secondo le disposizioni vigenti;
c) la denominazione e l'ubicazione del complesso;
d) il periodo di esercizio, annuale o stagionale,
dell'attività;
e) l'insussistenza delle condizioni previste dall'articolo 11
del testo unico delle leggi di pubblica sicurezza, approvato con
regio decreto 18 giugno 1931, n. 773;
f) gli estremi del provvedimento di classificazione.
3. Il Comune comunica l'avvenuto rilascio dell'autorizzazione
alla struttura competente e, laddove esistente, all'Azienda di
informazione e accoglienza turistica - Syndicat d'initiatives
(AIAT) competente per territorio.
Articolo 7 (Periodi di apertura)
1. L'apertura è annuale quando la stessa è garantita per
l'intero periodo dell'anno, salvi i periodi di chiusura di cui
all'articolo 8.
2. L'apertura è stagionale quando la stessa è garantita per
periodi minori, ma comunque per una durata non inferiore a tre mesi
consecutivi nell'arco dell'anno.
3. I periodi di apertura sono comunicati alla struttura
competente, al Comune e, laddove esistente, all'AIAT competente per
territorio.
4. Nel caso in cui il complesso ricettivo all'aperto rimanga
inattivo per chiusura stagionale per più di trenta giorni
consecutivi, è ammesso il rimessaggio dei mezzi mobili di soggiorno
presenti in aree appositamente predisposte a tale scopo.
Articolo 8 (Chiusura temporanea e cessazione dell'attività)
1. I complessi ricettivi all'aperto ad apertura annuale
possono chiudere per non più di novanta giorni, distribuiti in uno
o più periodi nel corso dell'anno solare, previa comunicazione alla
struttura competente, al Comune e, laddove esistente, all'AIAT
competente per territorio.
2. La chiusura temporanea dei complessi ricettivi all'aperto,
siano essi ad apertura annuale o stagionale, può essere autorizzata
dal Comune, nel caso di interventi di ristrutturazione edilizia del
complesso, per un periodo sino a dodici mesi, prorogabile di altri
dodici, nel caso di eventi imprevisti o imprevedibili o di altre
accertate gravi circostanze che abbiano determinato il
prolungamento dei tempi di ristrutturazione.
3. Il titolare dell'autorizzazione all'esercizio è tenuto a
comunicare tempestivamente la chiusura del complesso ricettivo
all'aperto per cessazione dell'esercizio dell'attività alla
struttura competente, al Comune e, laddove esistente, all'AIAT
competente per territorio.
Articolo 9 (Sospensione e revoca dell'autorizzazione)
1. Nel caso di violazione delle prescrizioni contenute
nell'autorizzazione, il Comune sospende l'autorizzazione
all'esercizio per un periodo non superiore a sei mesi qualora, a
seguito di diffida, il titolare non ottemperi entro trenta giorni
alle prescrizioni previste.
2. Il Comune sospende altresì l'autorizzazione all'esercizio,
per un periodo comunque non superiore a dodici mesi, qualora il
titolare attribuisca al proprio esercizio, con qualsiasi mezzo
pubblicitario, dotazioni, caratteristiche o classificazioni diverse
da quelle assegnate.
3. L'autorizzazione all'esercizio del complesso ricettivo
all'aperto è revocata dal Comune nei casi in cui:
a) il titolare dell'autorizzazione all'esercizio, alla
scadenza del periodo di sospensione nei casi di cui al comma 1, non
abbia ottemperato alle prescrizioni previste;
b) vengano a mancare i requisiti ai quali è subordinato il
rilascio dell'autorizzazione all'esercizio.
4. I provvedimenti di sospensione o di revoca
dell'autorizzazione all'esercizio sono comunicati dal Comune alla
struttura competente e, laddove esistente, all'AIAT competente per
territorio.
Articolo 10 (Sorveglianza ed assicurazione)
1. Durante il periodo di apertura deve essere assicurata la
sorveglianza del complesso ricettivo all'aperto.
2. Nel periodo di cui al comma 1, dev'essere assicurata,
durante l'intera giornata, la presenza, all'interno del complesso,
del responsabile o di almeno un addetto.
3. Il titolare dell'autorizzazione all'esercizio è tenuto ad
assicurarsi per i rischi derivanti da responsabilità civile verso i
clienti.
Articolo 11 (Rilevamento statistico delle presenze)
1. Il titolare dell'autorizzazione all'esercizio è tenuto a
comunicare all'AIAT competente per territorio o, laddove non
esistente, alla struttura competente il movimento degli ospiti,
secondo le disposizioni vigenti in materia di rilevazioni
statistiche.
Articolo 12 (Comunicazione dei prezzi)
1. Il titolare dell'autorizzazione all'esercizio comunica
alla struttura competente i prezzi minimi e massimi che intende
praticare; nel caso in cui siano comunicati solo prezzi minimi o
solo prezzi massimi, gli stessi sono considerati come prezzi
unici.
2. La comunicazione, concernente anche i servizi offerti, è
inviata entro il 15 settembre di ogni anno, con validità dal 1°
dicembre al 30 novembre dell'anno successivo. È consentita
un'ulteriore comunicazione entro il 1° marzo dell'anno successivo
con la quale il titolare dell'autorizzazione all'esercizio comunica
la variazione di prezzi e di servizi che intende applicare a
partire dal 1° giugno dello stesso anno.
3. L'omessa o incompleta comunicazione entro i termini di cui
al comma 2 comporta il divieto di applicare prezzi superiori a
quelli indicati nell'ultima comunicazione.
4. Per i nuovi complessi ricettivi o nel caso di subingresso,
la comunicazione è effettuata entro trenta giorni dall'ottenimento
dell'autorizzazione all'esercizio.
Articolo 13 (Pubblicità dei prezzi e condizioni d'esercizio)
1. È fatto obbligo di esporre, in modo visibile al pubblico,
nella zona di ricevimento degli ospiti, la tabella dei prezzi ed il
regolamento del complesso ricettivo.
2. È fatto obbligo di esporre in modo visibile al pubblico,
all'interno del complesso ricettivo, l'autorizzazione
all'esercizio.
3. È fatto obbligo di tenere esposti, in ogni unità
abitativa, il cartellino dei prezzi, nonché un apposito cartello
indicante il percorso di emergenza antincendio, con esclusione, per
tale ultimo obbligo, delle unità abitative con accesso autonomo
dall'esterno e poste al piano terra.
4. I modelli delle tabelle e dei cartellini di cui ai commi 1
e 3 sono predisposti e forniti dalla struttura competente.
Articolo 14 (Sanzioni)
1. Chiunque eserciti un'attività ricettiva all'aperto, anche
in modo occasionale, senza aver ottenuto l'autorizzazione di cui
all'articolo 6 è soggetto alla sanzione amministrativa pecuniaria
del pagamento di una somma di denaro da euro 1.000 a euro 5.200
oltre che all'immediata chiusura dell'esercizio.
2. Il titolare dell'autorizzazione all'esercizio che eserciti
l'attività in violazione delle prescrizioni di cui all'articolo 3,
commi 1, 2 e 4, è soggetto alla sanzione amministrativa pecuniaria
del pagamento di una somma di denaro da euro 1.000 a euro
5.200.
3. Il titolare dell'autorizzazione all'esercizio è soggetto
alla sanzione amministrativa pecuniaria del pagamento di una somma
di denaro da euro 300 a euro 1.700 qualora:
a) applichi prezzi difformi da quelli comunicati;
b) accolga un numero di persone superiore alla capacità
ricettiva massima autorizzata.
4. Il titolare dell'autorizzazione all'esercizio è soggetto
alla sanzione amministrativa pecuniaria del pagamento di una somma
di denaro da euro 160 a euro 1.000 qualora:
a) non osservi i periodi di apertura consentiti o
autorizzati;
b) non esponga al pubblico l'autorizzazione;
c) non esponga al pubblico la tabella e il cartellino dei
prezzi;
d) non esponga, in ogni unità abitativa, il cartello
indicante il percorso di emergenza antincendio.
CAPO III DISPOSIZIONI IN MATERIA DI TURISMO ITINERANTE
Articolo 15 (Aree di sosta)
1. Al fine di promuovere il turismo itinerante all'aria
aperta, i comuni, singoli o associati, individuano aree attrezzate
riservate alla sosta temporanea delle autocaravan in zone a ciò
espressamente destinate dagli strumenti urbanistici
vigenti.
Articolo 16 (Requisiti tecnici)
1. Le aree attrezzate riservate alla sosta temporanea delle
autocaravan, nel rispetto dell'articolo 378 del decreto del
Presidente della Repubblica 16 dicembre 1992, n. 495 (Regolamento
di esecuzione e di attuazione del nuovo codice della strada),
dispongono delle seguenti dotazioni minime:
a) pozzetto di scarico autopulente;
b) erogatore di acqua potabile;
c) adeguato sistema di illuminazione;
d) contenitori per la raccolta differenziata dei
rifiuti;
e) cartello indicatore contenente le informazioni turistiche
aggiornate del Comune interessato.
2. L'individuazione delle aree di sosta, nel rispetto dei
regolamenti comunali, deve tenere conto della vicinanza dei mezzi
pubblici di trasporto alternativo, nonché della vicinanza con aree
sportive, esercizi commerciali, ricreativi e culturali.
3. Le aree di sosta sono dotate di pavimentazione permeabile
e di appositi elementi atti a mitigare l'impatto visivo
dell'impianto. Le aree sono indicate con l'apposito segnale
stradale a partire dal confine comunale, con ingresso ed uscita
opportunamente regolamentati.
4. L'ubicazione e la dotazione dei servizi forniti dalle aree
di sosta sono tempestivamente comunicati, a cura del Comune o dei
comuni associati, alla struttura competente e, laddove esistente,
all'AIAT competente per territorio.
5. La sosta delle autocaravan nelle aree riservate è
consentita per un periodo massimo di quarantotto ore consecutive,
salvo deroghe stabilite dal Comune interessato in caso di motivata
necessità.
Articolo 17 (Gestione delle aree e rilevamento statistico delle
presenze)
1. I Comuni, singoli o associati, provvedono alla gestione delle
aree attrezzate riservate alla sosta temporanea delle autocaravan
direttamente o affidandole a terzi.
2. Ai fini della rilevazione statistica del movimento
turistico nella regione, i gestori delle aree comunicano il
movimento degli ospiti all'AIAT competente per territorio o,
laddove non esistente, alla struttura competente.
Articolo 18 (Sanzioni)
1. Il prolungamento della sosta delle autocaravan nelle aree
riservate oltre il periodo massimo consentito ai sensi
dell'articolo 16, comma 5, comporta, a carico del contravventore,
l'applicazione della sanzione amministrativa pecuniaria del
pagamento di una somma di denaro pari a euro 5 per ogni ora di
sosta aggiuntiva.
CAPO IV DISPOSIZIONI IN MATERIA DI ATTENDAMENTI OCCASIONALI
Articolo 19 (Attendamenti occasionali e campeggi mobili in
tenda)
1. Possono essere autorizzati, per un periodo massimo di
quarantotto ore, gli attendamenti occasionali organizzati da enti o
associazioni senza finalità di lucro per la realizzazione degli
scopi sociali, in località non servite da complessi ricettivi
all'aperto e comunque site a distanza non inferiore a metri 500 dal
più vicino complesso attivo.
2. Possono essere altresì autorizzati, per un periodo massimo
di quarantacinque giorni, i campeggi mobili in tenda organizzati,
esclusivamente a favore di propri associati, da enti o associazioni
senza fini di lucro per la realizzazione degli scopi sociali e siti
in aree, pubbliche o private, nelle quali siano assicurati, oltre
che un comodo accesso per gli automezzi, i servizi generali
indispensabili per garantire il rispetto delle norme
igienico-sanitarie e la salvaguardia della salute pubblica.
3. Il Sindaco autorizza gli attendamenti occasionali e i
campeggi mobili di cui ai commi 1 e 2, sentita la struttura
regionale competente in materia di vincolo idrogeologico, nonché
l'autorità sanitaria locale circa la salubrità dell'area
prescelta.
4. Le disposizioni di cui al presente articolo non si
applicano ai bivacchi alpinistici in tende, realizzati a quote
superiori a metri 2.500 slm.
Articolo 20 (Divieti)
1. Al di fuori dei casi di cui all'articolo 19, è vietata
ogni forma di sosta o di soggiorno in tenda, anche per periodi
inferiori alle ventiquattro ore.
Articolo 21 (Sanzioni)
1. La violazione delle disposizioni di cui agli articoli 19,
commi 1 e 2, e 20 comporta, a carico dei contravventori,
l'applicazione della sanzione amministrativa pecuniaria del
pagamento di una somma di denaro da euro 300 a euro 1.700.
CAPO V DISPOSIZIONI FINANZIARIE, FINALI E TRANSITORIE
Articolo 22 (Disposizioni finanziarie)
1. I proventi delle sanzioni amministrative di cui all'articolo
14 sono introitati al capitolo 7700 (Proventi pene pecuniarie per
contravvenzioni) della parte entrata del bilancio di previsione
della Regione.
2. I proventi delle sanzioni amministrative di cui agli
articoli 18 e 21 sono devoluti ai comuni.
Articolo 23 (Accertamento delle violazioni e irrogazione delle
sanzioni)
1. All'accertamento delle violazioni per le quali sono
previste le sanzioni di cui all'articolo 14 provvede la struttura
competente. I soggetti incaricati della vigilanza, muniti di
apposito tesserino personale di identificazione rilasciato
dall'assessore regionale competente in materia di turismo, sono a
tale scopo autorizzati ad accedere ai complessi ricettivi
all'aperto per effettuare i controlli necessari.
2. All'accertamento delle violazioni e all'irrogazione delle
sanzioni di cui agli articoli 18 e 21 provvede il Comune nel cui
territorio è stata commessa la violazione.
3. Per l'applicazione delle sanzioni, si osservano in ogni
caso le disposizioni di cui alla legge 24 novembre 1981, n. 689
(Modifiche al sistema penale), da ultimo modificata dal decreto
legislativo 30 dicembre 1999, n. 507 (Depenalizzazione dei reati
minori e riforma del sistema sanzionatorio, ai sensi dell'articolo
1 della legge 25 giugno 1999, n. 205).
Articolo 24 (Abrogazioni)
1. Sono abrogate le seguenti disposizioni regionali:
a) la legge regionale 22 luglio 1980, n. 34;
b) il comma 2 dell'articolo 98 della legge regionale 6 aprile
1998, n. 11.
Articolo 25 (Disposizioni transitorie)
1. Il dirigente della struttura competente provvede con un
unico atto, entro un anno dall'adozione della deliberazione di cui
all'articolo 5, comma 7, alla classificazione dei complessi
ricettivi all'aperto esistenti, sulla base delle disposizioni
stabilite dalla presente legge e dei criteri indicati nella
medesima deliberazione; i titolari dei complessi sono tenuti a
denunciare sui modelli allo scopo forniti e predisposti dalla
struttura competente, entro sessanta giorni dal loro ricevimento, i
dati necessari per l'assegnazione delle classificazioni.
2. In sede di prima applicazione, per i complessi ricettivi
di nuova apertura la classificazione ha validità dalla data del
relativo provvedimento, per una durata corrispondente alla frazione
di quinquennio rimanente rispetto al periodo di durata della
classificazione assegnata con il provvedimento di cui al comma
1.
3. I titolari di complessi ricettivi all'aperto esistenti sono
tenuti a far rimuovere i mezzi autonomi di pernottamento inidonei
alla circolazione che sostano all'interno dei complessi, entro un
anno dalla data di entrata in vigore della presente legge; nelle
more dell'adeguamento e comunque non oltre la predetta data, al
titolare dell'autorizzazione all'esercizio non si applica la
sanzione di cui all'articolo 14, comma 2.
Président
Je veux vous rappeler que la IV
ème
Commission à la majorité a exprimé son avis favorable avec un
certain nombre d'amendements et que la II
ème
Commission
du Conseil a exprimé également un avis favorable à la majorité avec
un amendement sur la base du texte des amendements adoptés par la
IV
ème
Commission.
Le texte qui fait l'objet de votre examen a également reçu
l'avis favorable du Conseil permanent des collectivités
locales.
La parole au rapporteur, Conseiller Piccolo.
Piccolo (SA)
Premetto che interverrò nella mia veste di
relatore anche a nome del collega Comé, relatore della II
Commissione.
Il settore turistico, volano importante e vitale dell'economia
della nostra Regione, che ha subito in questi ultimi anni una
sempre più costante evoluzione e che sta chiedendo sempre più
servizi diversificati, ha indotto l'Amministrazione regionale ad
apportare alcune importanti novità anche nel settore delle
strutture ricettive all'aria aperta rispetto alla vigente legge
regionale n. 34/80, ormai superata e non più rispondente alle
attuali esigenze dei turisti, andandosi così ad affiancare alle
altre leggi regionali già esistenti del settore turistico
valdostano.
Preciso, in premessa, che non entrerò nel merito dei singoli
articoli in quanto la relazione tecnica allegata è più che
esaustiva, mi limiterò pertanto a sottolineare i punti più
qualificanti ed innovativi del disegno di legge e rimarcare il
fatto che con questa nuova proposta viene abrogata appunto la legge
del 22 luglio 1980, n. 34.
Il presente disegno di legge si prefigge quattro principali
obiettivi:
a) il riordino del comparto turistico all'aperto adeguandosi
così alla richiesta moderna del mercato di questo particolare
settore in grande evoluzione;
b) la trasformazione delle strutture oggi esistenti alla luce
dell'evoluzione dei campers rispetto alle roulottes;
c) stimolare i comuni per la creazione di aree attrezzate di
sosta e che potranno servire al settore della sicurezza da parte
della Protezione civile;
d) l'inquadramento urbanistico delle aree previste per i
campeggi e i villaggi turistici nel rispetto delle nuove norme
urbanistiche oggi vigenti.
Intendo inoltre sottolineare che il disegno di legge in
discussione è stato predisposto con la piena collaborazione delle
due associazioni di categoria, con i rappresentanti degli enti
locali, il CELVA, e con la fattiva collaborazione degli organi
urbanistici della Regione per quanto attiene alle fondamentali
problematiche di carattere urbanistico. Le innovazioni principali
rispetto alla precedente normativa e che qui di seguito cercherò di
evidenziare sono indicate ai seguenti articoli:
- all'articolo 2 si prevede una nuova distinzione tra
"campeggio" e "villaggio turistico" rispetto all'attuale legge n.
34/80 che prevedeva invece la possibilità per i campeggi di essere
dotati di
"allestimenti fissi unifamiliari"
(bungalow) per
una capacità ricettiva non superiore al 10 percento della
ricettività totale. Il nuovo disegno di legge prevede la
possibilità per i campeggi di essere dotati degli allestimenti
suddetti o di piazzole attrezzate con allestimenti mobili per una
capacità ricettiva non superiore al 30 percento. La legge del 1980
prevedeva che, qualora la capacità ricettiva degli allestimenti
fissi eccedesse il 10 percento della ricettività totale, i
complessi ricettivi all'aperto assumessero la denominazione di
"villaggio turistico"
. Questa nuova normativa prevede che
nei villaggi turistici gli allestimenti fissi non devono superare
il 70 percento della ricettività totale e che in ogni caso la
capacità riferita alle piazzole libere non deve essere inferiore al
30 percento della ricettività totale;
- all'articolo 3 si prevede che i mezzi che possono sostare
all'interno dei complessi ricettivi all'aperto siano idonei alle
vigenti disposizioni in materia (Codice della strada) e dunque
omologati, assicurati, eccetera, pena la rimozione degli stessi. La
legge attuale non prevede nulla in merito a tali problematiche. Il
nuovo disegno di legge sancisce la possibilità di installazione dei
terrazzini che la vecchia legge assolutamente non aveva previsto e
prevede inoltre la possibilità della gestione affidata a terzi
delle attività di ristorazione, bar, eccetera, che l'attuale legge
assolutamente non aveva previsto;
- l'articolo 4, alla cui stesura ha provveduto la Direzione di
urbanistica, Architetto Béthaz e collaboratori, riassume le nuove
disposizioni urbanistiche secondo le linee della legge urbanistica
n. 11/98, ovviamente diverse da quelle esistenti nel 1980. A questo
proposito comunico che il collega relatore Comé entrerà nel merito
dell'importanza di questo articolo per quanto attiene gli aspetti
urbanistici che devono essere rispettati da parte di queste
strutture all'aperto;
- all'articolo 5 si prevede una nuova procedura di
classificazione, secondo parametri innovativi chiari e certi, con
il trasferimento delle funzioni di classificazione dai comuni alla
struttura regionale che esercita tali funzioni in materia di
classificazione alberghiera, dunque con competenze specifiche e di
alto livello professionale, trasferimento gradito dalle
associazioni di categoria e approvato dall'Associazione dei
sindaci;
- all'articolo 12 si stabiliscono nuovi termini di tempo per la
presentazione della comunicazione dei prezzi che coinciderebbero
così con quelli delle aziende alberghiere, accorpando dunque varie
strutture ricettive e permettendo una più facile operatività
generale, anche in merito alla diffusione promozionale dei prezzi
delle strutture ricettive di maggior rilievo
turistico-imprenditoriale;
- al capitolo 2, infine viene proposta una disciplina della
sosta temporanea delle autocaravan, andando incontro alle pressanti
richieste dell'Associazione dei sindaci e delle associazioni di
categoria, con il coinvolgimento dei comuni nella gestione delle
aree e seguendo le prescrizioni dettate in materia dal Codice della
strada, mentre la vecchia legge ovviamente non prevedeva nulla in
merito.
Prima di concludere vorrei ricordare che il disegno di legge ha
subito alcune modificazioni rispetto al testo licenziato dalla
Giunta regionale con alcuni emendamenti che sono andati a meglio
specificare alcune parti dell'articolato. Aggiungo inoltre che alla
fine della relazione presenterò assieme al collega relatore Comé un
ultimo emendamento richiesto dal CELVA in data 30 maggio, dopo che
le commissioni avevano espresso parere, un emendamento comunque che
potrà essere accolto dal Consiglio.
Nel concludere, sperando di essere stato il più possibile chiaro
nell'esposizione, vorrei evidenziare il fatto che in questi
ultimissimi anni l'Amministrazione regionale è intervenuta con
provvedimenti legislativi revisionando ed aggiornando il quadro
normativo che regola tutta l'attività del settore turistico
valdostano andando a disciplinare le carenze delle strutture oggi
esistenti, delle varie offerte turistiche, stabilendo una serie di
requisiti di dette strutture nel pieno rispetto dell'ambiente e del
nostro territorio.
A proposito dell'emendamento che avevo annunciato prima, su
proposta del CELVA, all'articolo 19, comma 2, si chiede di
sostituire le parole
"…, per un
periodo massimo di quarantacinque giorni?
con
"…, per un periodo massimo di
sessanta giorni?
; è un emendamento che credo possa essere
accettato dal Consiglio regionale.
Président
La parole maintenant au deuxième rapporteur,
Conseiller Comé.
Comé (SA)
Nel leggere il resoconto dell'adunanza del
Consiglio regionale del giugno 1980 si riesce a cogliere come era
sentito e necessario per la Regione andare a regolamentare le
attività di ricezione turistica all'aperto. Sicuramente in questi
anni e in questo campo vi è stata una continua evoluzione, basti
leggere i dati statistici sul turismo itinerante, negli ultimi 22
anni il numero degli amanti del plein air è aumentato del 200
percento passando dai 2 milioni agli attuali 6 milioni. Vi è stata
inoltre una trasformazione del parco veicoli ricreazionali
assistendo ad una riduzione delle roulotte in favore di un
considerevole aumento dei camper.
Le nuove richieste, il riordino dell'intero comparto ci
impongono un intervento politico per dare ossigeno al mercato e di
favorire un turismo che non consuma il territorio e che è
rispettoso dell'ambiente. Come vi aveva anticipato il collega
Piccolo, vorrei soffermarmi nel mio intervento sugli aspetti
urbanistici che disciplinano tale legge.
Il comma 1 dell'articolo 4 del disegno di legge stabilisce che
tutti i complessi ricettivi all'aperto siano ubicati in aree che
abbiano tale destinazione dettata esplicitamente dai piani
regolatori nelle zone territoriali specificatamente destinate alle
attività ricettive turistiche. Il comma 2 dell'articolo 4 prescrive
l'obbligo del possesso di un titolo abilitativo, il cui presupposto
si sostanzia nella conformità dello stesso agli strumenti
urbanistici vigenti al fine della realizzazione delle opere di un
complesso ricettivo.
Il comma 3 dell'articolo 4 rinvia agli strumenti urbanistici la
definizione dei parametri, degli indici, dei modelli
architettonici, delle tipologie e stabilisce altre caratteristiche
urbanistiche in materia di ubicazione e realizzazione dei complessi
ricettivi all'aria aperta.
Il comma 4 dell'articolo 4 definisce il tipo di distribuzione
delle unità abitative all'interno dei complessi ricettivi
all'aperto in modo da evitare confrontanze dirette tra pareti
finestrate e, in ogni caso, nel rispetto delle distanze minime tra
abitazioni ai sensi dell'articolo 873 del Codice civile. Entro 6
mesi dall'entrata in vigore della legge, così come previsto dal
comma 7 dell'articolo 5 della stessa, la Giunta regionale
provvederà, con propria deliberazione, ad individuare i requisiti
obbligatori di carattere tecnico sulla base dei quali sarà
assegnata la classificazione, ma individuerà anche, tra le altre,
alcune caratteristiche tecniche delle unità abitative predisposte
per i turisti sprovvisti di mezzi autonomi di pernottamento.
Gli intenti ed i presupposti che stanno a monte dello sviluppo
della nuova configurazione urbanistica dei campeggi e dei villaggi
turistici si basano sull'assoluto rispetto di tutte le prerogative
di pianificazione territoriale spettanti ai comuni, i quali
attraverso il loro Consorzio hanno espresso la piena adesione
all'iniziativa legislativa ed in particolare alla concordata
impostazione urbanistica.
Per quanto attiene a paventate preoccupazioni circa la
possibilità di edificazione, laddove oggi siamo in presenza di un
sovrannumero di mezzi in condizioni fatiscenti, possono
tranquillamente essere dissipate dal momento che la legge non
stabilisce un'indiscriminata libertà di azione da parte degli
operatori del settore, ma pone limiti, caratteristiche, norme e
richiami creando la possibilità attraverso adeguate procedure, caso
per caso, di operare varianti agli strumenti urbanistici vigenti ai
fini della realizzazione di volumi edilizi a destinazione
turistico-ricettiva. Non siamo in presenza, nel modo più assoluto,
di una procedura automatica attraverso la quale rendere edificabili
aree precedentemente non edificabili.
Président
La discussion générale est ouverte.
La parole au Conseiller Borre.
Borre (UV)
È senz'altro questa una legge datata, però
vorrei fare un discorso che va un po' al di fuori, cioè dare atto
alla Giunta e all'Assessore in questo caso di aver lavorato con una
certa pianificazione perché con le leggi dell'affittacamere, dei
bed & breakfast, quella dei rifugi, oggi questa dei campeggi,
abbiamo finalmente voluto affrontare quello che è anche un turismo
che non è alternativo al turismo degli alberghi o delle pensioni,
ma è un turismo ben diverso, che può tranquillamente avere ancora
spazi e quindi creare un indotto non indifferente alla nostra
Regione.
Con questa legge si vuole dare un po' di qualità all'interno dei
campeggi, ne abbiamo circa 50, due villaggi turistici, quindi
portare quel tipo di offerta che oggi altri paesi e altre regioni
d'Italia riescono a dare alla clientela che lo richiede.
Bisognerebbe fugare quelle voci che dicono che portando avanti
questo tipo di richiesta di turismo impoveriamo l'offerta degli
alberghi; questo non è vero perché sono due utenze estremamente
diverse, due utenze che hanno bisogno sempre più di essere
qualificate per richiamare all'interno della nostra Regione questo
tipo di utenza.
All'interno di quello che è il discorso dei campeggi, il portare
al 30 percento la struttura fissa mi sembra una cosa molto
importante perché questo tipo di sistema forse era già esistente
all'interno dei campeggi, però era un sistema che non era una
bellissima cartolina per la nostra immagine.
Oggi con questa proposta di legge si cerca di dare anche quella
immagine dovuta alla nostra Regione perché i campeggi poi occupano
dei territori e degli spazi che sono la nostra ricchezza, quindi
poi devono anche figurare in maniera corretta, altrettanto
importante e positiva è la richiesta e quindi l'impostazione delle
aree per i camper, cosa che in altri paesi già da anni esisteva, da
noi le piazzole attrezzate erano pochissime, malgrado il turismo su
camper fosse aumentato a dismisura, mentre era sceso quello delle
roulotte. Faccio quindi ancora una volta un plauso alla Giunta e
all'Assessore per aver portato avanti questo tipo di iniziativa, ma
soprattutto perché è legata alle altre, quindi è una pianificazione
di un turismo che sempre più dobbiamo qualificare e ricercare.
Président
Je n'ai plus de conseillers inscrits au débat.
La discussion générale est close.
La parole à l'Assesseur au tourisme, aux sports, au commerce et
aux transports, Lavoyer.
Lavoyer (SA)
Solo per sottolineare e ringraziare il
lavoro fatto dalla II e IV Commissione, in particolare i Presidenti
Borre e Cerise e i componenti delle due Commissioni, i due
relatori.
Direi che il fatto che in Consiglio oggi non ci sia un grande
approfondimento sull'argomento è perché in commissione è stato
fatto un lavoro serio ed approfondito, sono stati auditi in diverse
audizioni i responsabili del settore e c'è stato un confronto
serrato con il CELVA visto che la normativa ha delle ricadute sulle
competenze degli enti locali.
Ringraziando quindi ancora tutti coloro che hanno lavorato su
questo provvedimento, voglio concludere sottolineando che è un
provvedimento che va a modernizzare questa tipologia specifica di
offerta turistica che, come ha detto bene il Presidente Borre, non
è alternativa, ma è complementare all'offerta turistica ricettiva
in senso lato e soprattutto è una normativa che tende a inserirsi
all'interno di esigenze particolari di un paesaggio particolarmente
complesso e delicato come quello della Valle d'Aosta. Auspicando
che il Consiglio voti favorevolmente questo provvedimento,
ringrazio ancora tutti coloro che hanno collaborato al
raggiungimento di questo risultato.
Président
On passe à l'examen de la loi, article par
article.
Je soumets au vote l'article 1
er
:
Conseillers présents: 27
Votants: 25
Pour: 25
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 2:
Conseillers présents: 27
Votants: 25
Pour: 25
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 3:
Conseillers présents: 27
Votants: 25
Pour: 25
Abstentions: 2 (Curtaz, Squarzino Secondina)
Le Conseil approuve.
A l'article 4 il y a l'amendement n° 1 de la IV
ème
Commission, dont je vous donne la lecture:
Emendamento Il comma 1 dell'articolo 4 è sostituito dal
seguente:
"1. I complessi ricettivi all'aperto possono essere ubicati
nelle sole aree a ciò espressamente destinate dagli strumenti
urbanistici vigenti, nell'ambito delle zone territoriali destinate
alle attività ricettive turistiche."
Je soumets au vote l'article 4 dans le texte amendé:
Articolo 4 (Ubicazione e realizzazione di complessi
ricettivi)
1. I complessi ricettivi all'aperto possono essere ubicati
nelle sole aree a ciò espressamente destinate dagli strumenti
urbanistici vigenti, nell'ambito delle zone territoriali destinate
alle attività ricettive turistiche.
2. La realizzazione delle opere di un complesso ricettivo
all'aperto è soggetta al rilascio del prescritto titolo
abilitativo, secondo le disposizioni vigenti in materia.
3. Gli strumenti urbanistici definiscono altresì:
a) le tipologie dei complessi ricettivi all'aperto;
b) i modelli architettonici e i relativi materiali da
costruzione;
c) i parametri e gli indici urbanistico-edilizi da assegnare
per la realizzazione degli immobili destinati agli edifici di
servizio e agli allestimenti fissi destinati ad unità abitative per
il soggiorno delle persone alloggiate.
4. La distribuzione delle unità abitative all'interno dei
complessi ricettivi all'aperto deve avvenire in modo da evitare
confrontanze dirette tra pareti finestrate e, in ogni caso, nel
rispetto delle distanze minime tra abitazioni ai sensi
dell'articolo 873 del codice civile.
Conseillers présents: 27
Votants: 25
Pour: 25
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 5:
Conseillers présents: 24
Votants: 22
Pour: 22
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 6:
Conseillers présents: 24
Votants: 22
Pour: 22
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 7:
Conseillers présents: 24
Votants: 22
Pour: 22
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 8:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 9:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 10:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 11:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 12:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 13:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 14:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 15:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
A l'article 16 il y a l'amendement n° 1 de la II
ème
Commission, dont je vous donne la lecture:
Emendamento Al comma 2 dell'articolo 16 le parole "dei
regolamenti comunali" sono sostituite dalle parole "della
regolamentazione comunale".
Je soumets au vote l'article 16 dans le texte ainsi amendé:
Articolo 16 (Requisiti tecnici)
1. Le aree attrezzate riservate alla sosta temporanea delle
autocaravan, nel rispetto dell'articolo 378 del decreto del
Presidente della Repubblica 16 dicembre 1992, n. 495 (Regolamento
di esecuzione e di attuazione del nuovo codice della strada),
dispongono delle seguenti dotazioni minime:
a) pozzetto di scarico autopulente;
b) erogatore di acqua potabile;
c) adeguato sistema di illuminazione;
d) contenitori per la raccolta differenziata dei
rifiuti;
e) cartello indicatore contenente le informazioni turistiche
aggiornate del Comune interessato.
2. L'individuazione delle aree di sosta, nel rispetto della
regolamentazione comunale, deve tenere conto della vicinanza dei
mezzi pubblici di trasporto alternativo, nonché della vicinanza con
aree sportive, esercizi commerciali, ricreativi e
culturali.
3. Le aree di sosta sono dotate di pavimentazione permeabile
e di appositi elementi atti a mitigare l'impatto visivo
dell'impianto. Le aree sono indicate con l'apposito segnale
stradale a partire dal confine comunale, con ingresso ed uscita
opportunamente regolamentati.
4. L'ubicazione e la dotazione dei servizi forniti dalle aree
di sosta sono tempestivamente comunicati, a cura del Comune o dei
Comuni associati, alla struttura competente e, laddove esistente,
all'AIAT competente per territorio.
5. La sosta delle autocaravan nelle aree riservate è
consentita per un periodo massimo di quarantotto ore consecutive,
salvo deroghe stabilite dal Comune interessato in caso di motivata
necessità.
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
A l'article 17 il y a l'amendement n° 2 de la IV
ème
Commission, dont je vous donne la lecture:
Emendamento Il comma 1 dell'articolo 17 è sostituito dal
seguente:
"1. I Comuni, singoli o associati, provvedono alla gestione
delle aree attrezzate riservate alla sosta temporanea delle
autocaravan, direttamente o mediante convenzioni con altri soggetti
nelle quali sono stabilite le tariffe e le modalità della gestione
stessa."
Je soumets au vote l'article 17 dans le texte ainsi amendé:
Articolo 17 (Gestione delle aree e rilevamento statistico delle
presenze)
1. I Comuni, singoli o associati, provvedono alla gestione
delle aree attrezzate riservate alla sosta temporanea delle
autocaravan, direttamente o mediante convenzioni con altri soggetti
nelle quali sono stabilite le tariffe e le modalità della gestione
stessa.
2. Ai fini della rilevazione statistica del movimento
turistico nella regione, i gestori delle aree comunicano il
movimento degli ospiti all'AIAT competente per territorio o,
laddove non esistente, alla struttura competente.
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 18:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
A l'article 19 il y a l'amendement présenté par les Conseillers
rapporteurs, dont je vous donne la lecture:
Emendamento All'articolo 19, comma 2: si chiede di sostituire le
parole "..., per un periodo massimo di quarantacinque giorni? con
"…, per un periodo massimo di sessanta
giorni?.
S'il n'y a point d'objections, je soumets au vote l'article 19
dans le texte ainsi amendé:
Articolo 19 (Attendamenti occasionali e campeggi mobili in
tenda)
1. Possono essere autorizzati, per un periodo massimo di
quarantotto ore, gli attendamenti occasionali organizzati da enti o
associazioni senza finalità di lucro per la realizzazione degli
scopi sociali, in località non servite da complessi ricettivi
all'aperto e comunque site a distanza non inferiore a metri 500 dal
più vicino complesso attivo.
2. Possono essere altresì autorizzati, per un periodo massimo
di sessanta giorni, i campeggi mobili in tenda organizzati,
esclusivamente a favore di propri associati, da enti o associazioni
senza fini di lucro per la realizzazione degli scopi sociali e siti
in aree, pubbliche o private, nelle quali siano assicurati, oltre
che un comodo accesso per gli automezzi, i servizi generali
indispensabili per garantire il rispetto delle norme
igienico-sanitarie e la salvaguardia della salute pubblica.
3. Il Sindaco autorizza gli attendamenti occasionali e i
campeggi mobili di cui ai commi 1 e 2, sentita la struttura
regionale competente in materia di vincolo idrogeologico, nonché
l'autorità sanitaria locale circa la salubrità dell'area
prescelta.
4. Le disposizioni di cui al presente articolo non si
applicano ai bivacchi alpinistici in tende, realizzati a quote
superiori a metri 2.500 slm.
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 20:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 21:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 22:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
L'article 23 est remanié par trois amendements présentés par la
IV
ème
Commission, dont je vous donne la lecture:
Emendamenti - La rubrica dell'articolo 23 è sostituita dalla
seguente:
"(Vigilanza, accertamento delle violazioni e irrogazione
delle sanzioni)"
- Il comma 1 dell'articolo 23 è sostituito dal
seguente:
"1. La vigilanza sull'osservanza delle disposizioni di cui
alla presente legge è esercitata dalla struttura competente
attraverso proprio personale, il quale è autorizzato, a tale scopo,
ad accedere ai complessi ricettivi all'aperto per effettuare i
controlli necessari."
- Dopo il comma 1 dell'articolo 23 è aggiunto il
seguente:
"1bis. La struttura competente provvede altresì
all'accertamento delle violazioni per le quali sono previste le
sanzioni di cui agli articoli 14 e 20."
Je soumets au vote l'article 23 dans le texte ainsi amendé:
Articolo 23 (Vigilanza, accertamento delle violazioni e
irrogazione delle sanzioni)
1. La vigilanza sull'osservanza delle disposizioni di cui
alla presente legge è esercitata dalla struttura competente
attraverso proprio personale, il quale è autorizzato, a tale scopo,
ad accedere ai complessi ricettivi all'aperto per effettuare i
controlli necessari.
2. La struttura competente provvede altresì all'accertamento
delle violazioni per le quali sono previste le sanzioni di cui
all'articolo 14.
3. All'accertamento delle violazioni e all'irrogazione delle
sanzioni di cui agli articoli 18 e 21 provvede il Comune nel cui
territorio è stata commessa la violazione.
4. Per l'applicazione delle sanzioni, si osservano in ogni
caso le disposizioni di cui alla legge 24 novembre 1981, n. 689
(Modifiche al sistema penale), da ultimo modificata dal decreto
legislativo 30 dicembre 1999, n. 507 (Depenalizzazione dei reati
minori e riforma del sistema sanzionatorio, ai sensi dell'articolo
1 della legge 25 giugno 1999, n. 205).
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 24:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote l'article 25:
Conseillers présents: 26
Votants: 24
Pour: 24
Abstentions: 2 (Curtaz, Squarzino Secondina)
Le Conseil approuve.
Je soumets au vote la loi dans son ensemble:
Conseillers présents: 28
Votants: 26
Pour: 26
Abstentions: 2 (Curtaz, Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK