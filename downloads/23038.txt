Consiglio Regionale della Valle d'Aosta - Oggetto del Consiglio n. 188 del 25 novembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 188 del 25 novembre 1983 - Resoconto
OGGETTO N. 188/VIII - ACQUISTO DI IMMOBILI IN COMUNE DI
AOSTA, DA DESTINARE A SEDE DI UFFICI REGIONALI, DI PROPRIETA' DEI
SIGNORI DIEMOZ ALBERTO, DIEMOZ SILVANA E DIEMOZ ENRICA. -
APPROVAZIONE, IMPEGNO DI SPESA. - DELEGA ALLA GIUNTA.
PRESIDENTE
: Do lettura del testo della delibera:
IL CONSIGLIO REGIONALE
Delibera
1°) di dichiarare che gli immobili oggetto di acquisto da
parte dell'Amministrazione regionale saranno destinati alla
realizzazione di opere di pubblica utilità.
2°) di approvare l'acquisto, per il prezzo di £ 580.000.000 e
la
cessione in permuta dell'alloggio di proprietà regionale
a favore dei Signori Diemoz Alberto e Silvana, delle seguenti unità
immobiliari, site in Aosta Via de Tillier n. 3, di proprietà come
segue:
a) DIEMOZ ALBERTO
-
un locale sotterraneo comprendente una centralina termica e
una cisterna del carburante;
-
tre locali al piano terreno ex ufficio stamperia e
tipografia e piccola latrina a nord;
-
un alloggio al piano primo comprendente: cucina, sei
camere, un salone, un ingresso, due servizi, due ripostigli, un
disimpegno e due balconi: uno a nord e uno a sud;
-
al piano secondo 4 vani uso solaio;
-
striscia di terreno di mq. 130 ca. da scorporare dal
mappale censito al Catasto terreni (Ente urbano) f. 40 n. 157,
salvo le risultanze del tipo di frazionamento.
b) DIEMOZ SILVANA
-
un alloggio al piano primo comprendente: ingresso, cucina,
tre camere servizio e balcone a sud ed a ponente;
-
un solaio in corrispondenza al piano secondo.
c) DIEMOZ ENRICA
-
un vano solaio situato in corrispondenza del piano
secondo.
Le suddette unità immobiliari insistono su un'area
individuata al Catasto terreni del comune di Aosta al F. 40 n. 156
e risultano indicate nella planimetria allegata alla presente
deliberazione per formare parte integrante e sostanziale.
Nella vendita in oggetto sono compresi i corrispondenti
diritti di comproprietà promuova sugli enti comuni del condominio
"Casa Perrod".
3°) L'alloggio di proprietà regionale distinto al N. C. E. U.
del Comune di Aosta come segue:
F. 43 n. 119/8 v.le della Pace P.2 - S1 CAT. A/2 CLASSE
2a
vani 6,5 R.C. 3.698
F. 43 n. 33 v.le della Pace P. S1 CAT. C/6 CLASSE 4a MQ. 14
R.C. 233
viene ceduto in nuda proprietà a Diemoz Silvana, in
compensazione della piena proprietà dei beni indicati nella lettera
b) al punto 2° ed in usufrutto generale vitalizio a Diemoz Alberto,
in parziale compensazione della proprietà dei beni indicati nella
lettera a) del punto 2°) e, conseguentemente il versamento di £
580.000.000 a saldo dei beni di cui alle lettere a) e c) a favore
di Diemoz Alberto e Diemoz Enrica.
4°) di dare atto che il signor Diemoz Alberto si impegna ad
estinguere i mutui contratti con l'Istituto Bancario San Paolo di
Torino, con garanzia ipotecaria a favore degli immobili oggetto di
vendita, il cui capitale residuo ammonta a £ 5.695.974 ed a
cancellare, a proprie spese, le relative formalità
ipotecarie.
5°) di approvare ed impegnare la spesa di £ 580.000.000
(cinquecentottanta milioni), finanziandola con imputazione al cap.
23250 del bilancio preventivo della Regione per l'anno 1983 ("Spese
per l'acquisto e costruzione di beni patrimoniali") che presenta la
necessaria disponibilità;
6°) di delegare alla Giunta regionale l'adozione di ogni
successivo provvedimento di esecuzione per addivenire alla
stipulazione dell'atto notarile di compravendita degli immobili di
cui si tratta e, in particolare, per la designazione del notaio
rogante, per la liquidazione delle relative spese, nonchè per gli
eventuali accertamenti circa la consistenza e l'intestazione
catastale degli immobili da acquisire.
PRESIDENTE
; Ha chiesto di parlare il Presidente della
Giunta, ne ha facoltà.
ANDRIONE (U.V.):
La prima cosa da dire è che è stato
dimenticato, per colpa della controparte, un locale dove è
sistemata la caldaia per il riscaldamento, che però non muta
assolutamente i prezzi ed i costi per la Regione, quindi non è di
estrema importanza. Si tratta di un locale sotterraneo comprendente
una centralina termica ed una cisterna del carburante.
Si tratta dell'immobile retrostante il Palazzo regionale,
comprendente l'alloggio di rappresentanza del Prefetto Erro
(Prefetto di Napoleone I
0
) ed il piano terra, dove una
volta c'era l'"Imprimerie Marguerettaz": chi conosce la vecchia
Aosta sa di cosa si tratta.
Il corrispettivo è previsto in parte in denaro ed in parte con
una permuta cedendo l'alloggio che la Regione possiede in Rue de la
Paix e che a causa di vari spostamenti, specie in altri locali di
proprietà regionale, allo scopo di avere gli uffici più accorpati,
non è stato più utilizzato direttamente.
Il complesso in questione, che chiude l'angolo nord-orientale di
via Losanna, ha secondo noi una notevole importanza per la Regione,
perchè permette di avere una continuità di proprietà fra questo
palazzo e la parte sud di palazzo Erro e quindi l'accesso a Rue de
Tillier ed alla piazza. a noi sembra che i prezzi siano congrui;
siamo qui per sentire se il consiglio ritiene di acquistarli.
PRESIDENTE:
Ha chiesto di parlare il Vice-Presidente De
Grandis, ne ha facoltà.
DE GRANDIS (P.R.I
.): Concordo con lo acquisto perchè lo
ritengo utile per la Regione. Volevo solo chiedere un chiarimento
al Presidente della Giunta; a me risulterebbe che nello stesso
stabile è in vendita anche un altro alloggio di proprietà della
vedova dell'Ing. Annibale Torrione.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE (U.V.):
Il Vice-Presidente De Grandis si
riferisce a quello stabile che è situato dietro a quello in
questione, molto più grande, con le tipiche colonne stile impero e
che prospetta Rue de Tillier; l'alloggio quindi rappresenterebbe
qualche millesimo - mettiamo pure 50 millesimi - su un palazzo che
appartiene a numerosi condomini, mentre noi acquistiamo tutta la
fascia sud, cioè quella parte che è molto ben visibile dagli uffici
che sono a nord del palazzo regionale.
PRESIDENTE
: Ha chiesto di parlare il Vice-Presidente De
Grandis, ne ha facoltà.
DE GRANDIS (P.R.I.):
Ringrazio per il chiarimento.
PRESIDENTE
: Ha chiesto di parlare il consigliere
Torrione, ne ha facoltà.
TORRIONE (P.S.I.):
Si ha poi l'idea di trasferirvi degli
uffici regionali... mica per altro, perchè ogni volta lo chiedo, ma
non vorrei che si creassero degli uffici.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE (U.V.):
E' una domanda che a me spiace però
vorrei volentieri trasferirvi la Presidenza della Giunta.
PRESIDENTE
: Ha chiesto di parlare il Consigliere
Maquignaz, ne ha facoltà.
MAQUIGNAZ (Féd.DP-UVP):
Anche stamani abbiamo approvato
una deliberazione di Giunta per l'acquisto di uffici, adesso ne
stiamo approvando un'altra e concordiamo su questo acquisto. Però
volevo fare una considerazione di carattere generale. Ho
l'impressione che la città di Aosta si stia sempre più
terziariando, è ormai intasata, ridotta ad un immenso parcheggio;
so anche che le autorità comunali di Aosta hanno questi
problemi.
Allora mi sono posto questo interrogativo: non è possibile
trovare delle soluzioni per dislocare alcuni uffici regionali nella
periferia? Mi rendo conto che alcuni uffici devono essere ad Aosta,
ma credo che, con un po' di buona volontà, si potrebbero dislocare
alcuni uffici nella periferia, ad esempio Saint-Vincent, Châtillon,
altrimenti capita come per le ultime elezioni regionali, dove
abbiamo visto che i Consigliere di Aosta sono aumentati perchè
tutto si accentra nella città.
Quindi, così come penso sia opportuno valutare la possibilità di
dislocare alcuni uffici in periferia, sarebbe opportuno cominciare
a pensare di modificare il sistema elettorale, perchè se andiamo
avanti di questo passo avverrà che tutti i Consiglieri della Valle
d'Aosta saranno della città di Aosta; ritornerò su questo argomento
in altra sede per valutare anche questa possibilità di procedere ad
una revisione del sistema elettorale che garantisca quella giusta
rappresentanza periferica che molti di noi, in questo Consiglio,
condividono.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE (U.V.):
Sono parzialmente soddisfatto, come
dicono i Consiglieri alla maggioranza; vorrei però ricordare al
consigliere Maquignaz, la cui famiglia è originaria di Châtillon,
che la Regione attraverso tre legislature si è resa proprietaria
dell'intero borgo di Châtillon, che è periferico rispetto ad
Aosta.
PRESIDENTE
: Ha chiesto di parlare il Consigliere Tonino,
ne ha facoltà.
TONINO (P.C.I.):
Per dichiarazione di voto. Noi ci
asteniamo per una questione che è soprattutto di metodo; prima di
tutto perchè, come ha sottolineato prima il Consigliere Torrione,
si acquista e poi si vedrà.
Ne approfitto per fare una domanda: c'è la possibilità di fare
un collegamento diretto con questo palazzo, la strada è di
proprietà?
Comunque mantengo questo tipo di perplessità rispetto ad
un'azione di questa Giunta, che è più un'agenzia immobiliare che
una Giunta che governa: oggi i punti che riguardano gli acquisti
rappresentano una buona parte dell'ordine del giorno.
PRESIDENTE
: Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Le osservazioni del Consigliere Tonino sono
più che legittime rispetto a quanto ci troviamo oggi a votare.
Vorrei dirgli però che abbiamo degli immensi problemi di spazio che
riguardano sia il Palazzo, sia gli Assessorati già decentrati.
Faccio solo presente un'esigenza che sto esaminando in questo
momento; la dislocazione altrove, rispetto alla sede attuale, della
biblioteca regionale. La biblioteca regionale sta scoppiando, non
c'è più spazio, non possono nemmeno più fare nuovi acquisti, per
cui in questo momento il problema non è quello di non poterli
utilizzare ma al contrario, perchè c'è un enorme fame di
spazio.
Per quanto riguarda l'Assessorato che presiedo, si sa che
cerchiamo di trasferirci al più presto presso un vecchio palazzo di
proprietà della Regione dove abitavano alcuni dipendenti regionali,
dove è fra l'altro ospitato, in una situazione inadeguata, anche il
Liceo Classico. Pertanto non ci sono problemi di utilizzo per gli
edifici che acquistiamo.
PRESIDENTE
: Metto in votazione la delibera in oggetto con
l'aggiunta proposta dal Presidente che dovrà essere inserita nel
punto 2 al capo a) "un locale sotterraneo comprendente una
centralina termica ed una cisterna del carburante":
ESITO DELLA VOTAZIONE
Presenti 27
Votanti 20
Favorevoli 20
Astenuti 7 (Bajocco, Cout, Dolchi, Mafrica, Millet, Riccarand e
Tonino)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK