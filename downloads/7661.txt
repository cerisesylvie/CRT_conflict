Consiglio Regionale della Valle d'Aosta - Oggetto del Consiglio n. 749 del 4 ottobre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 749 del 4 ottobre 1989 - Resoconto
OGGETTO N. 749/IX - Presa di posizione della Regione contro
il disegno di legge statale recante disposizioni sulla finanziaria
regionale.
(Approvazione di risoluzione).
Presidente - Do lettura del testo della risoluzione presentata
dal Presidente della Giunta:
RISOLUZIONE
Premesso
che il Governo ha approvato il 29 settembre 1989 il dl
concernente la manovra finanziaria 1990 ed i provvedimenti ad essa
collegati;
considerato
che tra questi ultimi è incluso il dl. "Norme di delega in
materia di autonomia impositiva delle Regioni e altre disposizioni
concernenti i rapporti finanziari tra lo Stato e le Regioni"
mediante il quale, tra l'altro, si apportano sostanziali riduzioni
ai trasferimenti che lo Stato attua in forza di leggi di settore
alle Regioni a Statuto speciale e alle Province autonome;
accertato
che le riduzioni di spesa sulle assegnazioni di cui sopra,
calcolate sugli stanziamenti per l'anno 1989, ammontano a (in
milioni di lire):
a. stanziamenti di parte corrente
a.1 consultori familiari e interruzione gravidanza, (legge
495/75 e 194/78) £. 1.757
funzioni ONMI (legge 698/75) £.182
fondo integrativo asili nido
(legge 891/77) £.305
fondo nazionale sanitario parte corrente
(legge 833/78) £.22.305
fondo trasporti articolo 9
(legge 151/81) £.14.350
Totale £.38.899
b. stanziamenti in conto capitale
b.1.forestazione (l.752/86,art.6) £.805
interventi agricoltura
(legge 752/86, art.3) £.9.546
quota indistinta fondo regionale di
sviluppo £.8.094
fondo naz.investimenti trasporti locali £.7.068
fondo sanitario naz. di parte capitale £.3.431
Totale £.28.944
Totale generale £.67.843
tenuto conto
che l'importo delle riduzioni è indicativo, essendo calcolato
sugli stanziamenti 1989, mentre, di fatto, tali riduzioni
incideranno sul Bilancio regionale in misura ancora più consistente
in quanto terranno conto anche dell'incremento previsto agli
stanziamenti dalle varie leggi sopra richiamate per l'esercizio
1990;
preso atto
che ogni anno la Regione Autonoma Valle d'Aosta è informata dal
Governo sui provvedimenti costituenti la manovra finanziaria e di
bilancio solo nell'imminenza della loro approvazione, con la
conseguente impossibilità di prendere conoscenza tempestiva dei
riflessi istituzionali di tali provvedimenti;
ricordato
che la Regione ha sempre garantito la piena solidarietà al
Governo e confermato la propria disponibilità a partecipare con
concretezza e serietà al processo di risanamento della finanza
pubblica;
sottolineato
che il comportamento del Governo risponde ad una logica di
superamento del sistema costituzionale basato su autonomie
ordinarie e differenziate, avviando in tal modo un processo di
lesione della specialità, ad iniziare dall'eliminazione della
capacità finanziaria;
tenuto
che non si può non reagire a tale comportamento nel quale si
ravvisa una lesione grave degli Statuti che sono fonte normativa
primaria dello Stato al pari della Costituzione della
Repubblica;
valutato
che la manovra finanziaria per il 1990 penalizza esclusivamente
il sistema delle specialità ed, in particolare, la Regione Autonoma
della Valle d'Aosta, creando pertanto i presupposti per la ripresa
di processi di autonomismo esasperato, con la conseguenza di
vanificare gli sforzi fatti al fine di riassorbire le spinte
disgregatrici proprie di alcuni movimenti già presenti in numerose
realtà regionali;
considerato
altresì che il Governo non ha tenuto in alcuna considerazione
che il 42 percento delle assegnazioni statali spettanti alla
Regione Autonoma Valle d'Aosta in base alla l. 690/81 (riparto
fiscale) sono assorbite da spese per funzioni nelle altre Regioni
svolte dallo Stato;
il Consiglio regionale
nel confermare le posizioni già espresse in sede di Consiglio
dei Ministri, dal Presidente della Giunta, Augusto Rollandin,
respinge
i contenuti del disegno di legge di finanza regionale, per
quanto attiene alle disposizioni concernenti le Regioni a Statuto
Speciale;
esprime
il convincimento che l'obiettivo di contenimento della spesa
pubblica possa essere raggiunto attraverso una razionalizzazione
dell'allocazione delle risorse, perseguibile mediante provvedimenti
che restituiscano attribuzioni e conseguenti stanziamenti
finanziari, alle Regioni a statuto speciale e alle province
autonome in materie che attengono alla competenza primaria ed
esclusiva delle Regioni stesse (legge sulla difesa del suolo, piano
di tutela ambientale, programmi per le aree urbane, interventi
straordinari nel settore turistico);
ribadisce
che i preannunciati interventi, in quanto mirati a comprimere la
capacità finanziaria della Regione, comportano una diretta lesione
dell'autonomia costituzionale e provocano la necessità
dell'attivazione di strumenti di tutela giurisdizionale
dell'autonomia. Ciò anche in considerazione del fatto che ogni
modificazione all'ordinamento finanziario della Regione, ancorchè
derivante da trasferimenti statali a valere su leggi di settore,
deve essere attuato d'intesa con la Regione stessa, ai sensi
dell'art. 50 dello statuto speciale, approvato con legge
costituzionale n. 4 del 26 febbraio 1948:
sottolinea
altresì, che gli interventi miranti ad escludere la Regione
autonoma Valle d'Aosta, anche parzialmente, dalla partecipazione al
riparto del Fondo sanitario e del Fondo trasporti creano forme di
discriminazione che non paiono costituzionalmente legittime anche
alla luce di recenti orientamenti espressi dalla Corte
Costituzionale;
impegna
il Presidente della Giunta regionale ad inoltrare al Governo e
al Parlamento il presente ordine del giorno e ad esperire ogni
possibile via affinchè non si addivenga all'approvazione delle
norme sopra richiamate, in quanto gravemente lesive dell'autonomia
speciale garantita dalla Costituzione.
Presidente
- Ha chiesto di parlare il Presidente della
Giunta, ne ha facoltà.
Rollandin (UV)
- J'avais annoncé la présentation d'une
résolution, qui va résumer l'attitude de l'Administration régionale
et qui reprend en grande partie l'attitude qui a été concertée
aussi avec les autres Région à statut spécial, face au projet de
loi qui a été présenté de la part du Gouvernement et qui concerne
soit les investissements soit les recettes de gestion.
On a prévu une série de mesures, qui pourraient être entamées de
la part de l'Administration régionale, dans le cas où le long de la
discussion de cette loi il n'y ait pas une attitude différente de
la part du gouvernement. C'est-à-dire, si par hasard il n'y a pas
la possibilité de présenter des amendements qui soient acceptés et
qui puissent exclure de ce projet de loi la participation
régionale, surtout pour ce qui est du fonds des transports et du
fonds sanitaire, alors on prévoit le recours à la Cour
Constitutionnelle.
Je dois en même temps dire qu'au moment de la discussion au
Conseil des Ministres on a présenté le dossier qui permet de mieux
apprécier ce qui est le résultat de la répartition fiscale pour
l'Administration régionale, la loi n° 690. C'est dans ce sens qu'on
a distribué ce dossier, afin qu'il n'y ait plus l'attitude de dire
que l'Administration régionale a trop d'argent, étant donné qu'au
Val d'Aoste reviennent les 9/10 de la répartition financière. Les
5/10 sont déjà utilisés pour des compétences qui ont été données à
l'Administration régionale, mais qui dans d'autres Régions ne sont
pas soutenues aux frais du budget régional. C'est là notre raison
pour soutenir que la répartition qui a été présentée de la part de
l'Etat, n'est pas concevable pour l'Administration régionale.
Il y a une autre série d'arguments qui ont été présentés, voire
les interventions pour le chemin de fer etc., qui nous donnent
l'exigence d'avoir, au moins pour ce qui est des frais de gestion,
la possibilité de ne pas avoir de frais supplémentaires pour
l'année 1990.
Presidente
- E' aperta la discussione generale.
Ha chiesto di parlare il Consigliere Mafrica, ne ha facoltà.
Mafrica (PCI)
- Volevo chiedere al Presidente del
Consiglio come intendeva procedere per gli ultimi tre oggetti
all'ordine del giorno. Preferirei che si sospendesse un attimo la
seduta, altrimenti diventa più complesso discutere l'ordine del
giorno in modo veloce senza avere avuto il tempo di fare un esame
approfondito.
---
Si dà atto che la seduta è sospesa dalle ore 12,21 alle ore
12,27.
---
Presidente
- Pongo in votazione la risoluzione.
Esito della votazione:
Presenti, votanti e favorevoli: 22
Il Consiglio approva all'unanimità.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK