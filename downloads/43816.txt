Consiglio Regionale della Valle d'Aosta - Oggetto del Consiglio n. 985 del 3 novembre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 985 del 3 novembre 2021 - Resoconto
OGGETTO N. 985/XVI - Interpellanza: "Valutazione
dell'estensione del lavoro agile ai lavoratori che fruiscono dei
permessi ex legge 104/1992".
Bertin (Presidente) -
Punto n. 35 all'ordine del giorno.
Per l'illustrazione dell'interpellanza il consigliere Aggravi, ne
ha facoltà.
Aggravi (LEGA VDA) -
Questa interpellanza si ricollega
all'interrogazione che abbiamo discusso il 22 settembre scorso.
L'interrogazione voleva comprendere quale fosse l'utilizzo del
lavoro agile da parte dell'Amministrazione regionale, con
particolare riferimento a chi beneficiava dei permessi 104/92.
Nella risposta data dal Presidente si aveva un quadro di allora in
sintesi riguardo al fatto che i dipendenti, concretamente
autorizzati a svolgere la prestazione di lavoro in modalità agile,
erano circa il 49 percento del totale dei dipendenti regionali.
All'epoca, sempre nella stessa risposta, veniva confermato che era
garantito il diritto di precedenza, l'accesso al lavoro agile, ai
dipendenti con figlio e familiari anche non conviventi in
condizioni di disabilità riconosciuta con le connotazioni previste
appunto dall'articolo 3 comma 3 della legge 104. Però veniva anche
detto che in tal caso, in base alle regole vigenti, questi
lavoratori dovevano comunque alternare il lavoro agile al lavoro in
presenza con un massimo di tre giorni di lavoro agile a settimana,
sempre in base a esigenze di servizio e ovviamente con tutte quelle
che erano poi le previsioni di legge.
Successivamente abbiamo avuto tutti, o meglio, chi se n'è
occupato, occasione di leggere quella che è stata la deliberazione
1281, con la quale sono state definite le nuove disposizioni in
materia di organizzazione dell'attività di ufficio presso la sede
di lavoro in modalità agile dal 15 ottobre fino a fine gennaio. A
fronte di questo, in particolare si è riscontrato che si è
stabilito nel vario deliberato che al lavoro agile in forma
semplificata possono accedere fino al 31 dicembre i lavoratori
fragili, ai sensi del decreto legge 18 del 2020, i lavoratori per i
quali il medico competente abbia prescritto la prestazione
dell'attività lavorativa in modalità agile e i lavoratori nei casi
di quarantena e sorveglianza attiva o di isolamento domiciliare e
comunque altre previsioni.
L'interpellanza vuole chiedere perché non sono state ricomprese
al punto 3, quello che citavo del deliberato della 1281, categorie
particolari quali, ad esempio, quelle previste dal comma 3
all'articolo 33 della legge 104 e se il Governo regionale intenda
estendere la possibilità del cosiddetto lavoro agile anche alle
categorie di lavoro di cui al punto precedente, in considerazione
delle pari opportunità e che i pieni diritti dei lavoratori vengono
pienamente assolti solo se ci si rende parte attiva e propositiva
di alcune norme che intervengono nei confronti di coloro che
debbono assistere con continuità un familiare affetto da grave
disabilità. In sintesi l'obiettivo era un po' quello che già era
stato detto a settembre, ovvero capire se al di là delle previsioni
nazionali, dell'applicazione delle previsioni nazionali, ci fosse
la volontà da parte io dico del Governo regionale, ma comunque di
chi sovraintende l'organizzazione, la volontà di andare a definire,
in virtù appunto delle prerogative che abbiamo nell'organizzazione
dell'ente Regione, delle fattispecie per andare a fare - lo avevo
già detto l'altra volta - efficienza su quelli che sono anche i
soggetti che potrebbero beneficiare, ovviamente laddove c'è
l'autorizzazione del relativo dirigente e soprattutto la tipologia
di lavoro permette l'organizzazione di questo tipo, in maniera tale
appunto da favorire un approccio diverso e più innovativo a quello
che è il lavoro svolto dal soggetto coinvolto, o comunque che
purtroppo deve affrontare delle situazioni che spesso sono anche
estremamente complesse e difficili, e soprattutto anche per
permettere, se vogliamo, di definire delle condizioni che possano
essere non solo più favorevoli nei confronti del soggetto
interessato, ma soprattutto poi del soggetto che purtroppo gli è a
carico.
Presidente -
Per la risposta il Presidente della
Regione.
Lavevaz (UV) -
Credo che a questa interpellanza si possa
dare una risposta soddisfacente, perché credo sia oggetto di un
piccolo
misunderstanding
, nel senso che, fatte le verifiche
con il dipartimento del personale, la risposta che mi è stata data
è che la categoria a cui espressamente faceva riferimento il
collega, quella di cui all'articolo 33 comma 3 della legge 104/92,
quindi i lavoratori in possesso del riconoscimento di disabilità
con connotazioni di gravità, è in realtà già completamente inclusa
nella definizione di lavoratori fragili, ai sensi dell'articolo 26
comma 2 e comma 2bis del decreto legge 18 del 2020. Con la
deliberazione di Giunta 1281, citata e richiamata
nell'interpellanza, si fa riferimento di fatto anche a questo
decreto legge: l'articolo 26 dice espressamente, nella definizione
di lavoratori fragili "ivi inclusi i lavoratori in possesso del
riconoscimento di disabilità con connotazioni di gravità, ai sensi
dell'articolo 3 comma 3 della legge 104". Quindi, la possibilità di
proseguire con il lavoro agile semplificato anche per questi
lavoratori di fatto è già completamente inserita nella delibera
1281 citata sopra.
Con questa deliberazione il Governo ha garantito di fatto la
prosecuzione del lavoro agile semplificato anche per questi
soggetti, che la norma nazionale e il decreto ministeriale dell'8
ottobre ultimo scorso non prendevano in considerazione, ovvero
oltre i soggetti maggiormente esposti al rischio di contagio, i
cosiddetti lavoratori fragili inclusi i disabili gravi, come detto,
anche coloro che hanno una connessione diretta con il contagio da
Covid-19, cioè i dipendenti in quarantena e i dipendenti dei figli
in età scolare che siano stati posti in quarantena. Questa è
l'aggiunta che è stata fatta rispetto alla norma nazionale.
Presidente -
Per la replica il consigliere Aggravi.
Aggravi (LEGA VDA) -
La ringrazio per la specificazione e
farò un approfondimento anche rispetto ad alcune situazioni che mi
sono state segnalate, perché probabilmente ci potrebbero essere
state tra l'entrata in vigore della 1281 e oggi delle novità, ma
avevo ricevuto effettivamente delle segnalazioni e quindi volevo
approfondire.
Diciamo che la risposta che lei mi ha dato mi permette di fare
un passo in avanti e capire se poi sono sostanzialmente delle
problematiche anche di applicazione interna, che possono essere
risolte semplicemente facendo leva su quello che lei mi ha detto,
oppure di altra natura, e in quel caso ovviamente procederemo con i
canali appropriati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK