Consiglio Regionale della Valle d'Aosta - Oggetto del Consiglio n. 1392 del 26 giugno 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1392 del 26 giugno 1985 - Resoconto
OGGETTO N. 1392/VIII - COMUNICAZIONI DEL PRESIDENTE DEL
CONSIGLIO.
PRESIDENTE
: Continuando nelle Comunicazioni del
Presidente del Consiglio, ritengo, e penso così di interpretare i
sentimenti di questa Assemblea, rivolgere al Senatore Francesco
Cossiga, eletto in data 24 giugno Presidente della Repubblica, il
più deferente saluto e l'augurio più sincero e caloroso di buon
lavoro al servizio della democrazia e delle istituzioni.
Allorquando, alle ore 17,52 del 24 giugno, il Presidente della
Camera On.le Nilde Jotti ha pronunciato, fra gli applausi dei
Deputati, dei Senatori e dei delegati delle Regioni per la 674.ma
volta il nome di Francesco Cossiga, il mio pensiero è andato al
1946, che vide l'elezione del Primo Capo dello Stato realizzarsi al
primo scrutinio con il consenso quasi unanime dei Padri Costituenti
della Repubblica Italiana, nata dal voto popolare del 2 giugno di
quello stesso anno.
Da allora non si era più verificato che un Presidente della
Repubblica fosse eletto nella prima riunione congiunta della Camera
e del Senato.
Oggi, come ieri, le forze politiche che hanno concorso alla
elaborazione della Carta Costituzionale hanno saputo - e questo va
a loro onore - ritrovare la massima unità per la copertura della
più alta carica dello Stato.
Il richiamo, attorno alle alte cariche istituzionali, alla unità
delle forze politiche che hanno generato la Repubblica, rappresenta
una risposta precisa per la conferma dei valori fondamentali della
nostra Costituzione che può e deve essere, a 40 anni di distanza,
migliorata e perfezionata senza stravolgerne i principi
ispiratori.
L'elezione quasi plebiscitaria del Senatore Francesco Cossiga
sta a dimostrare che la classe politica del nostro Paese, più volte
accusata di scarso senso di responsabilità, è oggi consapevole
delle sue responsabilità e sa perfettamente distinguere fra il
ruolo delle altissime cariche istituzionali rappresentative
dell'unità della Nazione e quello delle cariche operative di
Governo che esprimono una maggioranza politica qualificata.
Questo sta a significare che la classe politica non ha
dimenticato gli ammonimenti che Aloide De Gasperi lanciò 30 anni
fa, quando parlò delle due unità che si dovevano tener sempre
presenti se si voleva operare al servizio della società italiana e
per la difesa dei valori democratici dello Stato.
Nel suo testamento politico, perché di lì a poco l'illustre
statista trentino morì, Alcide De Gasperi sosteneva la necessità
dell'unità delle forze operative di governo e quella più vasta di
tutte le forze che si riconoscono nella nostra Costituzione e nello
Stato repubblicano.
Il successo della elezione del Presidente della Repubblica è, a
mio avviso, dipeso dal fatto che oggi siamo riusciti tutti a
rispettare con coerenza questi principi.
Francesco Cossiga, nato a Sassari 56 anni fa, è uno dei
protagonisti di primo piano della vita politica nazionale, ha
ricoperto importanti incarichi in seno al Governo e, dopo le
elezioni politiche del 1983, è stato eletto alla Presidenza del
Senato.
Costante è stato il suo impegno per il rafforzamento delle
istituzioni e da tutte le forze politiche gli sono venuti alti
riconoscimenti per le sue eccezionali doti di equilibrio e di
moderazione.
Lo ricordiamo tutti come il Ministro degli Interni fermo e
coraggioso dei giorni lunghi e tremendi della tragedia Moro,
allorquando lo Stato stava vivendo uno dei momenti critici e
difficili della sua storia.
Il 9 maggio 1978, una delle date più buie della storia
repubblicana, non appena viene trovato il cadavere di Moro, l'On.
Cossiga dette le dimissioni da Ministro degli Interni, gesto questo
che fu apprezzato da tutta l'opinione pubblica.
Francesco Cossiga, che era legato da vincoli fraterni con Moro e
che davvero nulla aveva lasciato di intentato per liberare il suo
Maestro, si assunse serenamente la piena responsabilità politica e
morale di un evento così terribile.
Oggi, dopo il suo positivo operare, prima come Capo di Governo e
poi come Presidente dell'Assemblea di Palazzo Madama, Francesco
Cossiga ha avuto, con la sua elezione alla massima carica della
Repubblica, il giusto riconoscimento delle sue alte doti e qualità
morali, coronando così una pubblica carriera costruita nel rigore e
nella lealtà.
Mi ha particolarmente colpito il giudizio che di Francesco
Cossiga ha dato l'indomani della sua elezione uno dei più acuti e
intelligenti osservatori e commentatori italiani, il Prof. Gaspare
Barbiellini Amidei, che di lui ha detto tra l'altro: "Ogni volta mi
ha colpito in quest'uomo politico ancora giovane una singolare,
pacatissima cognizione del dolore. Cossiga ha conosciuto l'offesa
del tradimento, i piccoli pugnali di latta dei franchi tiratori, le
sassate randagie e le scritte con la kappa sui muri e credo abbia
vissuto ogni momento con spicoato senso dell'onore proprio e
altrui, con il senso forte di una lealtà offerta agli altri e dagli
altri pretesa".
Vorrei concludere questo breve indirizzo di saluto al neo-eletto
Presidente mettendo l'accento su un punto delle dichiarazioni rese
subito dopo la plebiscitaria votazione: "Rivolgo un saluto commosso
alla amatissima Terra di Sardegna, in cui sono nato, ai cui valori
sono stato educato, nella cui unità credo, per la cui autonomia
nell'unità ho lavorato".
Sono parole che rivelano il modo di pensare di quest'Uomo che ha
voluto, e di ciò noi valdostani gli dobbiamo essere grati, nel
momento in cui assurgeva alla massima carica dello Stato, fare
cenno ai concetti di autonomia e di regionalismo a cui noi
valdostani siamo profondamente attaccati.
Auguriamo dunque al neo Presidente un buon lavoro profondamente
convinti che in lui le istituzioni avranno un custode ed un garante
integerrimo, fedele continuatore dell'attività svolta in questi
ultimi sette anni dal Presidente Sandro Pertini a cui va tutto il
nostro ringraziamento.
DISEGNI
DI LEGGE PRESENTATI:
Disegno di legge n. 210, presentato dalla Giunta regionale in
data 11 giugno 1985, concernente: "Aumento, per l'anno 1985, delle
spese per l'applicazione della L.R. 11.11.1974, n. 44, relativa
alla concessione di contributi per l'espropriazione e l'occupazione
d'urgenza di aree di terreno a norma della legge statale
22.10.1971, n. 865, e successive modificazioni". (I
^
Commissione).
Disegno di legge n. 211, presentato dalla Giunta regionale in
data 11.6. 1985, concernente: "Interventi per la realizzazione del
piano regionale di risanamento delle acque" (I^ e II^
Commissione).
Disegno di legge n. 212, presentato dalla Giunta regionale in
data 11.6.1985 concernente: "Modificazione della L.R. 6.6.1977, n.
41, recante norme per la concessione di contributi regionali per
l'incremento ed il miglioramento delle attività delle imprese
artigiane". (I
^
e III" Commissione).
Disegno di legge n. 213, presentato dalla Giunta regionale in
data 11.6. 1985, concernente: "Modificazioni ed integrazioni della
legge 30.12.1982, n. 101, recante la costituzione di fondi di
rotazione per l'artigianato, il commercio e la cooperazione".
(III
^
Commissione).
Disegno di legge n. 214, presentato dalla Giunta regionale in
data 11.6. 1985, concernente: "Disciplina del ruolo speciale del
personale addetto ai servizi a favore delle persone anziane ed
inabili di cui alla L.R. 15.12.1982, n. 93". (IV^ Commissione).
Disegno di legge n. 215, presentato dalla Giunta regionale in
data 24.6. 1985, concernente: "Intervento straordinario per
l'acquisto di beni patrimoniali". (I
^
Commissione).
Disegno di legge n. 216, presentato dalla Giunta regionale in
data 24.6. 1985, concernente: "Primo provvedimento di variazione al
bilancio di previsione per l'esercizio 1985". (I^ Commissione).
Disegno di legge n. 217, presentato dalla Giunta regionale in
data 24.6. 1985, concernente: "Contributi integrativi per opere o
miglioramenti edilizi, acquisto di beni ed attrezzature per le
biblioteche degli enti locali dei sistemi bibliotecari:
applicazione dell'art. 14 della L.R. 30.7.1976, n. 30".
(I^ e V^ Commissione).
Disegno di legge n. 218, presentato dalla Giunta regionale in
data 24.6. 1985, concernente: "Norme integrative dell'art. 9 della
legge 20.5.1985, n. 207, per l'espletamento dei concorsi per
l'assunzione di personale presso l'U.S.L. della Valle d'Aosta".
(IV^ Commissione).
Disegno di legge n. 219, presentato dalla Giunta regionale in
data 24.6. 1985, concernente: "Ulteriori modificazioni della L.R.
8.10.1973, n. 33: Costituzione di fondi di rotazione regionali per
la promozione di iniziative economiche nel territorio della Valle
d'Aosta". (I^, II", III^ Commissione).
Disegno di legge n. 220, presentato dalla Giunta regionale in
data 25.6. 1985, concernente: "Interventi finanziari atti a
favorire il traffico commerciale diretto all'autoporto di
Pollein".
Disegno di legge n. 221, presentato dalla Giunta regionale in
data 25.6. 1985, concernente: "Modificazioni ed integrazioni alla
L.R. 15.6.1983, n. 57, in materia di personale ispettivo,
direttivo e docente delle scuole ed istituti scolastici
regionali".
Disegno di legge
n. 222, presentato dalla Giunta
regionale in data 25.6. 1985, concernente: "Institution des Lycées
Techniques valdôtains".
DISEGNI DI LEGGE VISTATI:
Disegno di legge
n. 180, concernente: "Destinazione di
fondi assegnati dallo Stato ai sensi dell'art. 16 della legge 4
giugno 1984, n. 194: Interventi a sostegno dell'agricoltura".
DISEGNI DI LEGGE NON VISTATI:
Disegno di
legge n. 182, concernente: "Promozione di una
fondazione per lo sviluppo dell'attività musicale e la gestione di
corsi di musica e contributo regionale alla fondazione
medesima".
DELIBERAZIONI VISTATE: n. 5
RIUNIONI
:
Ufficio di Presidenza: 1
Conferenza dei Capigruppo e Ufficio di Presidenza: 1
I^ Commissione: 2
III^ Commissione: 2
V^ Commissione: 1
I^ e IV^ Commissione congiunte: 1
I^ Commissione allargata ai Capigruppo per questioni riguardanti
la Casa da Gioco: 2
II^ Commissione allargata ai Capigruppo per questioni del Parco
del Gran Paradiso: 1
In relazione all'oggetto di cui al punto 22 bis) (Revoca alla
SAISET) questa mattina un avvocato di Torino ha consegnato a questa
Presidenza copia di una memoria, indirizzata al Presidente della
Giunta, predisposta dal collegio degli avvocati difensori dei Sigg.
Masi, Chamonal, Giovannini e Vegezzi.
Tale documento viene ora consegnato a tutti i componenti della
Commissione che si occupa del problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK