Consiglio Regionale della Valle d'Aosta - Oggetto del Consiglio n. 2413 del 10 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2413 del 10 maggio 2023 - Resoconto
OBJET N° 2413/XVI - Communications du Président du
Conseil.
Bertin (Presidente) -
Alla presenza di 34 Consiglieri
possiamo iniziare l'analisi dell'ordine del giorno. Punto n. 1.
Il 28 aprile la Giunta ha depositato un disegno di legge, che è
stato assegnato alla V Commissione, che modifica il Testo unico in
materia di interventi economici e di sostegno e promozione
sociale.
Il 27 aprile il gruppo FP-PD ha presentato una proposta di legge
che contiene disposizioni in materia di elezione del Consiglio e di
riequilibrio della rappresentanza di genere. Il testo è stato
assegnato alla I Commissione.
Sempre il 27 aprile, la Giunta ha depositato tre disegni di
legge: il primo riguarda l'istituzionalizzazione della Conferenza
delle Regioni e delle Province autonome (assegnato alla I
Commissione); il secondo e il terzo contengono il rendiconto
generale 2022 e l'assestamento del bilancio di previsione 2023
della Regione (entrambi sono stati assegnati alla II
Commissione).
Nella riunione di ieri la Conferenza dei Capigruppo ha
concordato l'abbinamento dei punti 15.01 e 15.02 (
question
time
riguardanti CVA).
Inoltre, come già anticipato e discusso nella Capigruppo di
ieri, il 5 maggio ho ricevuto una lettera a firma dei Capigruppo di
minoranza riguardante la presenza dei Consiglieri nelle commissioni
e in aula.
Infine, è stato deciso di rinviare la sessione europea e
internazionale alla prossima adunanza, il cui punto sarà trattato a
inizio seduta. Per il prossimo anno inoltre si valuterà se dedicare
appositamente una giornata di Consiglio alla sessione europea. A
questo proposito ricordo che ieri era la Festa dell'Europa, che si
riferisce alla dichiarazione di Robert Schuman del 9 maggio 1950.
Ieri sera la scritta di Emile Chanoux: "Voir clair, vouloir vivre",
incisa sulla facciata sud di Palazzo regionale, è stata
simbolicamente illuminata di blu.
In un periodo in cui il conflitto armato affligge ormai da oltre
un anno il confine orientale dell'Unione, la Giornata dell'Europa
rappresenta l'occasione per riaffermare la straordinarietà di
questo progetto che ha saputo garantire un lungo periodo di pace e
di stabilità, dando inoltre vita a un processo e a un percorso
d'integrazione. La Festa dell'Europa è anche un'occasione di
riflessione su come rinnovare e attualizzare il progetto
originario; in questo senso un ruolo centrale spetta anche alle
autonomie territoriali come la nostra.
Se non vi sono interventi su questo punto... ha chiesto la
parola il consigliere Restano, ne ha facoltà.
Restano (GM) -
Mi scusi ma mi è sfuggito per colpa mia,
non so se ha comunicato la lettera che le avevamo inviato... ha
comunicato. La ringrazio per la sua comunicazione. Ovviamente
quella lettera non voleva essere polemica nei confronti di quanto è
avvenuto in Commissione, ma aveva solo la buona intenzione di
rammentare, di porre l'attenzione al Consiglio sulla presenza di
tutti i colleghi e dei componenti del Governo durante lo
svolgimento dei lavori consiliari. Allo scorso Consiglio abbiamo
assistito a una situazione che è un pochino paradossale, anche le
immagini televisive che sono state trasmesse nei giorni scorsi lo
hanno palesato. Durante gli interventi e la discussione delle
interpellanze e delle interrogazioni sui banchi della Giunta e fra
di noi vi era veramente una presenza di persone e di Consiglieri
esigua, due Assessori e nello stesso tempo si stavano svolgendo,
proprio qua a lato, nelle due sale a lato, probabilmente delle
importanti riunioni amministrative con dei dirigenti, ma il
Consiglio ha una funzione politica, ha una funzione di discussione,
anche se si tratta di argomenti che riguardano un singolo
Assessorato, sono argomenti che riguardano la Valle d'Aosta intera,
quanto noi portiamo all'attenzione del Governo è inerente a
discussioni che ci sono sottolineate ed evidenziate dalla
popolazione.
Sono buoni testimoni i colleghi Consiglieri che siamo
intervenuti sollecitando il rientro dei componenti del Governo in
aula, l'ho evidenziato personalmente anche ad alcuni componenti
della Giunta, non abbiamo inteso chiedere la verifica del numero
legale come era in uso nelle scorse legislature e come ad oggi in
questa legislatura non è mai stato fatto, però sottolineo ed
evidenzio la necessità di essere presenti durante i lavori
consiliari. Il mantenimento del numero legale è un onere a carico
anche e soprattutto della maggioranza e non solo della minoranza.
Da oggi presteremo molta più attenzione questo aspetto e, qualora
ne ravviseremo la necessità, provvederemo a richiedere la verifica
del numero legale.
Ne approfitto, Presidente, per comunicarle che ho depositato una
risoluzione sulle sue comunicazioni rispetto al disegno di legge
101. È stata fatta ai sensi dell'articolo 65.1 del Regolamento,
laddove si dice che si possono presentare risoluzioni sulle
comunicazioni. Chiedo quindi che venga automaticamente iscritta e
se ne provveda alla discussione.
Presidente -
Consigliere Restano, nell'apprezzare il tono
non polemico delle sue dichiarazioni, credo anche che il Consiglio
regionale in questi due anni e mezzo per merito di tutti, qui non
ci sono i buoni o i cattivi, ha comunque garantito un funzionamento
regolare dei propri organi e credo che questo sia da apprezzare da
parte di tutti, al di là di singole situazioni che inevitabilmente
a volte si possono verificare.
Per quanto riguarda la risoluzione, Consigliere, la invito a
leggere l'articolo 43, comma 5, che non prevede l'iscrizione sulle
dichiarazioni e risoluzioni durante le comunicazioni. Sarà iscritta
come tutte le risoluzioni e verrà discussa a fine ordine del
giorno, come prevede il Regolamento. Ha chiesto la parola il
consigliere Manfrin, ne ha facoltà.
Manfrin (LEGA VDA) -
Lei ha richiamato l'articolo 43 del
Regolamento, io porrei l'attenzione sull'articolo 65 del
Regolamento, che dice: "in occasione di dibattiti concernenti
petizioni, mozioni, comunicazioni e relazioni su specifici
argomenti, possono essere presentate da ciascun Consigliere
risoluzioni dirette a manifestare orientamenti o definire indirizzi
del Consiglio", quindi le sue sono comunicazioni, c'è scritto
all'ordine del giorno. Le risoluzioni possono essere presentate
proprio collegate alle comunicazioni e per la discussione o
votazione poi si utilizzano le norme relative agli ordini del
giorno, che è l'articolo precedente, quindi l'articolo 64, che
prevede che vengano poi presentati e discussi contestualmente se
sono collegati a una discussione.
Siccome è specificamente prevista la fattispecie delle
comunicazioni all'articolo 65, direi che la risoluzione presentata
dal collega è esattamente sovrapponibile. Vedo che si scuote la
testa, al di là che voglio sentire la risposta del Presidente, c'è
scritto: "comunicazioni". Io guardo l'ordine del giorno e c'è
scritto: "comunicazioni del Presidente del Consiglio". Attendo
quindi che mi si dica che le comunicazioni non sono
comunicazioni.
Presidente -
Da questo punto di vista, l'articolo 43
prevale sull'altro poiché è un impedimento specifico che impedisce
questa possibilità e vista l'espressione specifica dell'articolo
43, questa è quella che si applica, la risoluzione può essere
iscritta ma non può essere discussa in quest'occasione, bensì come
tutte le altre risoluzioni. Consigliere Restano, lei è già
intervenuto, un minuto perché sono molto democratico, diciamo così,
e lei lo sa.
Restano (GM) -
Ma quanto è buono lei, Presidente, grazie.
Essendo l'articolo 65 scritto successivamente all'articolo da lei
novellato, dovrebbe riportare: "salvo quanto previsto all'articolo
43". Noi abbiamo un'interpretazione diversa dalla sua,
provvederemo, attraverso altri percorsi, forse anche molto più
significativi, come le ho detto ieri.
Presidente -
Va bene.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK