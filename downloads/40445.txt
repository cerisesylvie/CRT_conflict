Consiglio Regionale della Valle d'Aosta - Oggetto del Consiglio n. 3235 del 20 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3235 del 20 febbraio 2018 - Resoconto
OGGETTO N. 3235/XIV - Interrogazione a risposta immediata:
"Organizzazione dei presìdi d'emergenza sanitaria".
Farcoz (Président)
- Point n° 3.02 à l'ordre du jour. La
parole au collègue Fosson pour l'illustration.
Fosson (AC-SA-PNV) -
Nell'ultimo Consiglio, in seguito ad
un'interpellanza in cui avevamo parlato di una necessità di
programmazione, le avevo segnalato, contrariamente a quanto
sostenuto e definito quando era nato il servizio di emergenza di
Donnas (la delibera si dovrebbe chiamare SAM), che i turni non
erano coperti completamente da anestesisti. Costoro, tra l'altro,
hanno una competenza particolare sul territorio, tant'è vero che la
loro specializzazione non è equipollente con nessun'altra.
Assessore, lei ci disse in modo
tranchant
che non era così,
che non eravamo informati correttamente.
Alcuni operatori ci hanno cercato, perché c'è anche una guerra
delle LPA. Adesso alcuni turni vengono fatti in LPA, quindi c'è il
desiderio di alcuni di andare al posto di altri, soprattutto medici
di Medicina di emergenza e di Chirurgia. Questi operatori ci hanno
detto che sono turni di dodici ore, anche notturni, fatti da
anestesisti, chirurghi generali e medici di emergenza convenzionata
(i vecchi MET) con una competenza particolare, sicuramente alta e
diversa da quella degli anestesisti.
Assessore, volevamo sapere da lei se conferma quanto ho
riportato, soprattutto quale modello di emergenza sanitaria
territoriale lei ci propone o ci ha proposto cambiando questa
indicazione. Sappiamo che in Lombardia i modelli sono due:
l'anestesista e l'infermiera specializzata di area critica. Lei,
tra l'altro, in una risposta al collega Chatrian, aveva detto che
anche a Morgex i turni di emergenza territoriale coperti da
infermiere specializzate sarebbero stati coperti da medici. Ci
chiediamo pertanto se è vera questa storia di turni non coperti
solo da anestesisti e qual è il progetto che lei vuole portare
avanti, che ha promesso per l'emergenza sanitaria territoriale.
Président -
La parole à l'Assesseur Bertschy pour la
réponse.
Bertschy (UVP)
- Collega Fosson, come lei ricorda, questo
è un tema lungamente discusso alcuni anni fa, quando lei si è
trovato ad un certo punto nella condizione di difendere scelte che
l'allora responsabile del Dipartimento voleva operare:
l'introduzione della copertura dei turni di emergenza con le
professioni infermieristiche. Questo argomento è stato fortemente
dibattuto in V Commissione e poi respinto.
Il modello che si vuole sviluppare - ne abbiamo già parlato -
dovrà essere compatibile con i tempi di riorganizzazione dei
servizi che ci siamo dati. Da pochi giorni (il 22 gennaio) c'è un
nuovo responsabile del Dipartimento emergenza e rianimazione, il
dottor Luca Montagnani, che è a capo della struttura complessa
Anestesia e Rianimazione assieme al dottor Flavio Peinetti, il
quale è responsabile della struttura Dipartimento emergenza,
rianimazione e anestesia. Alla Direzione strategica hanno proposto
con questi indirizzi un progetto che oggi è al loro vaglio per le
valutazioni, e su questo ci siamo confrontati. È una
riorganizzazione che va nella direzione di insistere sulle
professioni mediche e che soprattutto - attraverso una
riorganizzazione delle risorse non solo umane, ma anche economiche
- cerca di evitare quanto era stato anticipato qui come una cosa
fatta: l'esternalizzazione dei servizi. Si va invece nella
direzione di recuperare le risorse e di fare in modo che nei
presìdi territoriali, specialmente quelli più distanti, un poco
alla volta si reintroducano le figure che riteniamo possano dare le
risposte migliori. Insieme a questo c'è una riorganizzazione anche
dei servizi e dei mezzi a disposizione per migliorare i servizi
rispetto alla situazione attuale.
Président -
La parole au collègue Fosson pour la
réplique.
Fosson (AC-SA-PNV) -
Assessore, per avere un rapporto
giusto ci vuole una certa correttezza. Io ho sempre difeso i
modelli che proponevo, tra l'altro alcuni medici mi fecero anche un
esposto presso l'ordine dei medici. Le ho chiesto se era vero che
non c'erano solo anestesisti di turno e lei non mi ha risposto.
Dalle informazioni che ho e quanto le chiedevo di replicare,
risulta che a Donnas oltre il 40 percento dei turni non sono
coperti da anestesisti. Lei inoltre aveva fatto delle grosse
battaglie con i Sindaci, perché gli anestesisti garantiscono un
certo servizio, ma in questo momento il 40 percento dei turni a
Donnas, così da come mi è stato riferito - e lei non ha dato alcun
numero - non è coperto da anestesisti. Questo è il dato di fatto,
quindi noi non abbiamo detto bugie.
Un'ultima considerazione. Questa è un'eccellenza che ora è stata
demolita, perché da gennaio/febbraio i turni dei non anestesisti
sono aumentati. Prendiamo atto, e speriamo che anche la popolazione
ne prenda atto. L'eccellenza non c'è più, e non si può dire che la
colpa sia di chi c'era prima.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK