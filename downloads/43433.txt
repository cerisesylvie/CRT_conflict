Consiglio Regionale della Valle d'Aosta - Oggetto del Consiglio n. 804 del 21 luglio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 804 del 21 luglio 2021 - Resoconto
OGGETTO N. 804/XVI - Interrogazione a risposta immediata:
"Tempistica per la nomina del nuovo Direttore generale
dell'AUSL."
Bertin (Presidente) -
Punto 8.02 all'ordine del giorno.
Per l'illustrazione consigliere Baccega.
Baccega (PA) -
Torniamo a parlare del progetto di legge
n. 26 che il nostro gruppo ha presentato il 14 maggio 2021, con
l'obiettivo di adeguarsi al decreto legislativo n. 171 del 2016,
che è destinato a stabilire i percorsi da adottare per la nomina
del direttore generale dell'azienda AUSL della Valle d'Aosta e
conseguentemente il direttore sanitario e il direttore
amministrativo. È una modifica alla legge 5.
La Giunta, per voce del presidente Lavevaz, in II Commissione
aveva espresso parere favorevole, successivamente confermato anche
dall'Assessore nella sua audizione in V Commissione.
In 5° Commissione si sono auditi i rappresentanti di tutte le
sigle sindacali che hanno sicuramente espresso parere favorevole,
si sono auditi i dirigenti della struttura sanitaria
dell'assessorato e il coordinatore della struttura legislativa. Si
sono avute nelle audizioni ulteriori suggestioni che hanno
ovviamente dato mandato di andare a fare e produrre una serie di
emendamenti che saranno presentati, a lei Assessore, nella prossima
riunione della V Commissione che sarà convocata. Ma una di queste
la vogliamo anticipare, così facciamo chiarezza, perché c'è stata
una sorta di
impasse
in questo senso e riguarda l'eventuale
nominato dal Presidente della Giunta con ordinanza, sentita la
Giunta regionale e prima dell'approvazione in Consiglio della nuova
legge, se il candidato che sarà nominato può portare a termine il
contratto eventualmente avviato, sia esso di tre o cinque anni. Per
questo chiediamo quando la Giunta regionale, conseguentemente il
Presidente della Giunta, effettuerà il decreto di nomina del nuovo
direttore generale dell'azienda AUSL della Valle d'Aosta.
Presidente -
Per la risposta l'assessore Barmasse, ne ha
facoltà.
Barmasse (UV) -
Con riferimento all'oggetto
dell'interrogazione, informo che a seguito delle dimissioni del
dottor Pescarmona dalla funzione di direttore generale dell'azienda
AUSL della Valle d'Aosta, comunicate con PEC in data 28 maggio 2021
e con decorrenza dal primo giugno 2021, data in cui il medesimo ha
preso servizio in qualità di direttore generale presso la ASL TO5,
è stata adottata la dgr 640 in data 1° giugno 2021 recante: "Presa
d'atto delle dimissioni a decorrere dal primo giugno 2021 del
direttore generale dell'azienda AUSL della Valle d'Aosta, nominato
con decreto del Presidente della Regione n. 37 del 27 gennaio 2021
e attribuzione temporanea delle funzioni di direttore generale
dell'azienda AUSL della Valle d'Aosta al dottor Marco Ottonello,
direttore amministrativo della stessa azienda, ai sensi
dell'articolo 16 comma 2 della legge regionale 5 del 2000", con
l'obiettivo di ripristinare nella sua completezza l'assetto di
governo della direzione strategica della azienda AUSL, soprattutto
in considerazione della particolare situazione emergenziale che
ancora caratterizza l'attività dell'azienda medesima e delle
complesse risposte che il sistema sanitario regionale è chiamato
quotidianamente a fornire. Informo che sono ancora in corso le
verifiche volte a individuare un candidato idoneo a ricoprire la
carica di cui trattasi, nell'ambito della rosa dei candidati di cui
al provvedimento dirigenziale n. 7580 in data 18 dicembre 2020. In
merito rendo noto che nelle interlocuzioni intercorse ho
riscontrato che diversi componenti della citata rosa hanno già
assunto incarichi apicali presso altre aziende sanitarie. Informo
comunque che è mio intendimento ricostituire in tempi brevi il
piano governo dell'azienda AUSL con il completamento della
direzione strategica.
Evidenzio, infine, che ai sensi dell'articolo 2 comma 2 del
decreto legislativo 171 del 2016 e delle disposizioni regionali di
cui alla dgr 699 del 2020, è in capo alla discrezionalità
dell'Amministrazione regionale la possibilità di utilizzare la rosa
dei candidati per il conferimento di ulteriori incarichi di
direzione generale, nell'ipotesi di decadenza, dimissioni o mancata
conferma del direttore nominato e che pertanto tale possibilità è
una facoltà che l'Amministrazione può esercitare laddove si
presentino le condizioni favorevoli e non è invece un obbligo
vincolante.
Presidente -
Per la replica consigliere Baccega, ne ha
facoltà.
Baccega (PA) -
Il quesito era: quando la Giunta regionale
intende individuare il nuovo direttore generale AUSL? Lei mi
risponde: in tempi brevi. Bisognerebbe capire cosa intende lei per
tempi brevi. Sono due mesi che la direzione strategica è carente
del direttore generale, pur considerando il gran lavoro che
sicuramente il dottor Ottonello sta facendo come facente funzione,
ma noi ovviamente in una situazione di questo tipo siamo
preoccupati e quindi è molto probabile che torneremo su questo
argomento.
Presidente -
A questo punto sospendiamo i lavori del
Consiglio per arieggiare i locali dell'aula consiliare.
La seduta è sospesa dalle ore 11:00 alle ore 11:19.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK