Consiglio Regionale della Valle d'Aosta - Oggetto del Consiglio n. 4030 del 10 dicembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4030 del 10 dicembre 1992 - Resoconto
OGGETTO N. 4030/IX Accettazione delle dimissioni da
componente supplente della Commissione regionale di controllo sugli
atti degli enti locali rassegnate dal sig. Claudio Dalle e sua
sostituzione.
Presidente
La deliberazione si commenta da sé,
l'accettazione viene fatta per votazione palese.
La nomina del nuovo membro supplente della Commissione regionale
di controllo avverrà per votazione segreta mediante schede.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Volevo approfittare di questo argomento
per chiedere notizie alla Giunta regionale rispetto alla legge di
riforma della Commissione regionale di controllo.
E' una legge che il Consiglio regionale aveva già approvato e
che è stata rinviata a nuova votazione da parte del Presidente
della Commissione di coordinamento, ma ormai sono molti mesi che
questo è avvenuto e notizie non se ne sono più avute.
So che in I Commissione se ne era parlato, ma la Commissione è
sempre in attesa di una presa di posizione, di una manifestazione
di una volontà politica da parte della Giunta. Volevo chiedere al
Presidente della Giunta che cosa intende fare rispetto a questa
nuova legge.
Presidente
Pongo in votazione la presa d'atto delle
dimissioni del sig. Claudio Dalle.
Esito della votazione:
Presenti, votanti e favorevoli: 23
Il Consiglio approva all'unanimità.
Presidente
Invito i colleghi Consiglieri a procedere
alla designazione del membro supplente. Le designazioni devono
essere fatte in modo che si tratti di cittadini iscritti alle liste
elettorali della Valle d'Aosta, residenti in Valle d'Aosta da tre
anni e in possesso del titolo di studio di scuola media superiore
o, in alternativa al titolo di studio, possono essere stati
Amministratori di enti territoriali, ritenuti esperti in materia
amministrativa, quindi Consiglieri comunali, Assessori comunali
eccetera Sono incompatibili i Senatori, i Deputati, i consiglieri
regionali, i consiglieri dei comuni della Regione, i dipendenti dei
comuni degli enti soggetti al controllo della Commissione. I
consiglieri sono in possesso dell'elenco delle incompatibilità,
trascritto sul retro della deliberazione.
Ha chiesto di parlare il Presidente della Giunta, ne
ha facoltà.
Lanivi (GM)
Per la designazione del Sig. Civelli Pier
Paolo.
Presidente
Si procederà ora a votazione per schede con
scrutinio segreto. Il nome del designando dovrà essere trascritto.
Se siete tutti d'accordo si voterà al posto.
Pongo in votazione la sostituzione del membro supplente:
Esito della votazione:
Presenti: 26
Votanti: 26
Schede valide: 26
Schede bianche: 9
Hanno riportato voti:
- Civelli Pier Paolo: 17
Presidente
In base all'esito della votazione risulta
designato quale Componente supplente della Commissione regionale di
controllo sugli atti degli enti locali, in sostituzione del Signor
Claudio Dalle, il signor Pier Paolo Civelli.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK