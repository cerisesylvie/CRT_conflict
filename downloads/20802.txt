Consiglio Regionale della Valle d'Aosta - Oggetto del Consiglio n. 835 del 6 ottobre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 835 del 6 ottobre 2004 - Resoconto
OBJET N° 835/XII - Communications du Président de la Région.
Président - La parole au Président de la Région, Perrin.
Perrin (UV) - Pour reprendre l'expression utilisée dans
l'interpellation présentée par nos collègues du groupe "Arcobaleno"
à la suite des communications du 22 septembre dernier, nous venons
de donner corps aux idées exposées au sein de cette Assemblée. Le
Gouvernement régional a approuvé, précisément aujourd'hui, une
délibération portant révision de l'organisation de l'Administration
régionale relativement aux compétences de la Présidence de la
Région et des assessorats. Cette nouvelle organisation définit de
manière plus explicite le rôle de coordinateur joué par le
Président de la Région, notamment dans le cadre de certains
dossiers spécifiques qui revêtent selon nous une importance
stratégique pour la mise en œuvre du programme
de législature. Désormais, le Président de la Région se chargera
donc: des rapports avec le gestionnaire de la Maison de jeu de
Saint-Vincent, avec les collectivités locales et avec les autres
organismes institutionnels concernés par les politiques en matière
de gestion et de développement du Casino de la Vallée; de la
coordination des rapports avec les sociétés contrôlées par la
Région et les sociétés d'économie mixte, avec les organismes
opérationnels et avec l'Université de la Vallée d'Aoste, pour ce
qui est de leurs politiques de gestion et de leurs choix
stratégiques d'intérêt général; de la coordination des activités de
planification de la protection et de la défense civile, de concert
avec les structures compétentes de l'Assessorat de l'agriculture,
des ressources naturelles et de la protection civile; de la
coordination des activités de planification de l'essor régional
relativement aux interventions financées par des fonds régionaux,
nationaux et européens. Cette décision vise à concrétiser nos
engagements quant au renforcement de l'efficacité de l'action du
Gouvernement régional: cette dernière bénéficiera de cette
définition plus précise du rôle de coordination du Président de la
Région, qui contribuera aussi à relancer l'activité collégiale de
l'Exécutif.
Président - La parole au Conseiller Curtaz.
Curtaz (Arc-VA) - La comunicazione del Presidente del Governo è
di una certa importanza. Noi su questo tema abbiamo fatto
un'interpellanza, quindi torneremo sul punto; peraltro, dal punto
di vista istituzionale, mi pare corretta questa informazione che
consente a tutti di potersi esprimere, seppure brevemente. Sarebbe
interessante che copia di tale deliberazione venisse distribuita a
tutti i consiglieri, in modo che, al di là delle scarne parole del
Presidente, si possa avere qualcosa in più che delle impressioni
rispetto alla ripartizione delle competenze all'interno della
Giunta. Mi pare peraltro, in questi pochissimi minuti, di poter
fare due considerazioni in attesa di un approfondimento.
La prima considerazione è che la Giunta ha deciso un'inversione
ad "u" rispetto ai proclami che furono enunciati al momento della
formazione del nuovo Governo nel luglio 2003: ricordo che in quella
occasione il nuovo Governo regionale si presentò con una proposta
di ridistribuzione ampia delle deleghe, consegnando al Presidente
della Regione un ruolo politico di coordinamento; fra l'altro, una
proposta che avevamo valutato con interesse, perché ribaltava una
logica di sempre maggior accentramento dei poteri in capo al
Presidente della Regione. Ebbene oggi, con la deliberazione che ci
è stata annunciata, la stessa maggioranza ha dichiarato il
fallimento politico di quel metodo su cui si era basata la
costituzione della Giunta. Oggi si torna indietro e lo si fa con
un'operazione che non è affatto chiara, un'operazione che, in
sostanza, smentisce l'intendimento di un anno e mezzo or sono, ma
che lascia inalterata - ed è questa la seconda riflessione che
voglio fare - la crisi; la crisi che è stata manifestata con il
voto dei franchi tiratori sul bilancio della Gestione straordinaria
in liquidazione del Casinò, ma che non si può dire che sia superata
da questa attività di "maquillage" istituzionale.
Mi sembra che con questo provvedimento la Giunta abbia voluto
mettere un po' di "cipria" a un volto pieno di "rughe", ma sotto la
"cipria" le "rughe"rimarranno sempre più evidenti, perché la
ripartizione di competenze è ben poca cosa rispetto alla crisi
riguardante la maggioranza regionale, in particolare il movimento
che ha la maggioranza assoluta in questo Consiglio. Si tratta di
una crisi politica, come abbiamo visto; di una crisi riguardante la
capacità di governo perché, come ricordava lo scorso Consiglio il
collega Riccarand, il Governo si è caratterizzato per un'attività
di "bricolage" amministrativo, ma non vi è stata alcuna decisione
significativa, tanto che tutti i problemi che erano sul tavolo ad
inizio legislatura sono ancora lì, se possibile maggiormente
aggravati. Una crisi di carattere morale ed etico che riguarda in
modo particolare l'"Union Valdôtaine", ma riguarda tutta la
politica valdostana e ritengo a questo proposito che non solo il
voto dei franchi tiratori abbia intaccato l'etica, come lei ha
sostenuto in un'intervista su un noto quotidiano, ma vi sia ben
altro di assai più grave ad alimentare la lotta per il potere
all'interno del suo partito, una lotta che sta "inquinando" la vita
politica valdostana. Credo in conclusione che la crisi oggi, con
tale operazione di bassissimo profilo non sia affatto superata, che
essa continui a "covare sotto le ceneri" e che la stessa impedirà a
questo Governo di governare, di operare delle scelte che i tempi
assai difficili invece richiederebbero.
Président - La parole au Conseiller Tibaldi.
Tibaldi (CdL) - Innanzitutto penso sia opportuno leggere il
contenuto di una deliberazione di Giunta, che è stata approvata
questa mattina da quello che abbiamo capito dalle timide e
stringate comunicazioni in francese del Presidente Perrin; "timide
e stringate" perché non aggiungono molto a ciò che perlomeno
abbiamo appreso dai giornali o si vociferava nei corridoi.
Una prima considerazione però possiamo farla, Presidente. Lei ha
detto che vengono ridefiniti in maniera più esplicita i ruoli dei
singoli componenti della Giunta regionale, vengono riviste le
competenze e poi ha accennato, con mezze parole, a dei
"coordinamenti" che verrebbero ascritti alla sua figura
istituzionale. Innanzitutto la prima riflessione è questa: la sua
figura istituzionale, essendo di vertice, dovrebbe coordinare di
per sé l'attività della Giunta secondo uno spirito collegiale; di
conseguenza, ci appare paradossale che lei oggi voglia sottolineare
un coordinamento che, se così fosse, fino ad oggi è mancato, quindi
è un'ammissione di responsabilità che è grave, perché vuol dire che
fino ad oggi la Giunta ha funzionato ognuno per proprio conto, ogni
Assessore ha lavorato per i propri interessi. Non ci sembra quindi
che tali "sottolineature" oggi da lei proposte siano determinanti
per il rilancio dell'attività politica di questa Giunta nel governo
della Regione. Non riusciamo a capire in che dimensioni lei da oggi
possa coordinare Casinò, Protezione civile, cioè quelle "piccole"
materie che lei ha voluto attribuire a sé stesso. Penso quindi sia
opportuno leggere il contenuto di una deliberazione, che sarà più
esplicito di quello che lei oggi ha annunciato. Effettivamente non
basta un "maquillage" per ridare stimolo a una Giunta che è
piuttosto "indolenzita" e non riesce a trovare "quell'idem sentire"
per portare avanti un'azione di governo efficace. Ci vorrebbe un
"lifting" molto profondo, forse sarebbe opportuno prendere esempio
da qualcun altro in questo caso...
Président - La parole au Conseiller Borre.
Borre (UV) - Il Consigliere Curtaz ha detto:
"un po' di
cipria sulle rughe"
, questa è una Giunta giovane, quindi non ha
bisogno di "cipria" per coprire le "rughe", forse ha bisogno di
acquistare più esperienza, ma non certo coprirsi le "rughe", perché
è una Giunta composta da elementi nuovi. Per noi della maggioranza
non vi è bisogno di leggere la deliberazione, perché i 2 mesi che
sono intercorsi nei confronti, nei dibattiti... e poi negli organi
del nostro movimento, Comité fédéral et Conseil fédéral... ci hanno
portato lo scorso Consiglio a presentare un documento che
confermava la fiducia al Presidente Perrin, alla Giunta e alla
maggioranza. Si è voluto chiamare "verifica" questo momento di
"impasse", peraltro è già successo diverse volte nel corso delle
legislature che si astenessero o votassero contro dei membri della
maggioranza; questa volta l'atto, purtroppo, non ha potuto essere
approvato, perché i voti contrari sono stati 7, ma diverse volte in
altre maggioranze sono mancati i voti. Non si tratta quindi di una
verifica, ma di un dibattito serrato all'interno della maggioranza
e che ha riconfermato il programma di questa maggioranza, la
validità della composizione della Giunta e soprattutto ha
riconfermato la validità del metodo inaugurato dal Presidente
Perrin con una maggiore responsabilità all'interno della Giunta;
quindi nessuna "fuga" da un principio stabilito ad inizio
legislatura.
Come tutte le cose nuove, vi è anche qui bisogno di un momento
di assestamento. Questo metodo ha implicato sia nelle strutture,
sia per gli assessori che per il Presidente della Regione un lavoro
non indifferente per riuscire ad impostare una nuova cultura;
questo ci ha portati a verificare all'interno delle deleghe quali
siano quelle che più devono "avere riferimento" a un coordinamento
della Presidenza della Regione, deleghe che sono trasversali fra i
vari assessorati, quindi si è arrivati a quei "momenti" annunciati
dal Presidente e che voi chiederete di esaminare più
approfonditamente nella deliberazione: momenti di coordinamento,
non di modifiche di struttura, un coordinamento più serrato vista
l'esperienza di questo anno e mezzo.
Per quanto riguarda il Casinò, non è un ritiro della delega
sulla casa da gioco, ma sono competenze riguardanti la Presidenza
della Regione, quindi il rapporto con i gestori e gli enti
istituzionali con diretti rapporti con la casa da gioco sarà di
competenza di quest'ultima, perché ha anche un risvolto politico
non indifferente ed è necessario un rilancio del Casinò.
Ribadisco che questa non è una "marcia indietro" su quanto
annunciato nel 2003 dal Presidente della Regione per una Giunta
collegiale, dove il Presidente abbia un ruolo politico di
coordinamento, ma è soprattutto una ricerca di maggiore coesione,
fiducia nel Presidente e nel lavoro della Giunta e, soprattutto, un
invito al Consiglio per lavorare seriamente su quanti sono i
problemi concreti e non fermarsi tutte le volte su delle questioni
che hanno dei risvolti, sì, se volete negativi nell'immagine
esterna, ma non hanno ricadute sulla capacità ed efficienza della
Giunta e della maggioranza.
Président - La parole au Conseiller Lattanzi.
Lattanzi (CdL) - Credo che su queste dichiarazioni del
Consigliere Borre vada fatta una riflessione, intanto partendo dal
suo ultimo invito: quello di non soffermarsi sulle cose banali,
negative, che impediscono il buon governo, ma di andare sulle cose
concrete. Capogruppo del movimento "Union Valdôtaine", qui l'unico
che si è fermato sulle cose concrete siete voi... è un anno che
siete fermi sulle cose concrete! Ed è questo il problema che sta
colpendo la nostra Regione, è questa Giunta che non ha dimostrato
la capacità di governare! Io quindi accetto l'invito, ma lo rimando
al mittente. Siamo d'accordo, non soffermatevi sulle questioni
personali, sulle questioni di potere, governate questa Regione e
risolvete i grossi problemi che abbiamo per affrontare un futuro
che, purtroppo, non sembra così roseo nelle vostre mani.
Seconda riflessione sulle dichiarazioni del Presidente. Qui i
casi sono tre: o il Presidente ha cambiato tutto per non cambiare
nulla, per dire che si riappropria del coordinamento di alcune
funzioni, cosa che dovrebbe essere sua propria come diceva il mio
collega, quindi non è cambiato nulla, si sta dicendo che si
impegnerà in un coordinamento che già doveva essere il suo compito;
o le deleghe sono state effettivamente riportate in capo alla
Presidenza della Regione, allora è evidente la sfiducia a capo di
qualche Assessore, in questo caso mi pare evidente la "questione
Casinò", quindi vi è un'evidente sfiducia a chi ha operato su un
argomento che gli era stato delegato e che ha dimostrato la sua
incapacità... se la notizia è: "da adesso mi metterò a coordinare",
prendiamo atto che il Presidente non lo ha fatto fino ad oggi; se
la notizia è: "mi riprendo le deleghe", prendiamo atto che ha dato
la sua sfiducia all'Assessore; se non è tutto questo, non è
cambiato nulla, che è la nostra impressione.
Pensiamo vi sia decisamente bisogno di un "maquillage", di una
"carrozzeria" per mettere a posto questa Giunta; riteniamo che vi
sia una crisi politica al vostro interno che sta paralizzando la
governabilità di questa Regione. Chi ha avuto modo di leggere
sull'ultima edizione di "Le Peuple Valdôtain", le riflessioni
dell'ex Presidente Dino Viérin, credo che ne abbia una
dimostrazione che vi è una crisi politica al vostro interno. Volete
dire che avete scherzato per un anno? Volete dirci che tutto quello
che è successo è accaduto perché ci siamo persi in cose minimali,
ma negative, non concentrandoci sulle cose importanti? Ma leggetevi
i giornali che pubblicate! Leggetevi i giornali che "voi"
pubblicate e le riflessioni politiche che vi sono all'interno del
"vostro" movimento, sulle quali i "Democratici di Sinistra" non
hanno detto ancora una mezza parola in 8 mesi di crisi, se non
dire: "noi siamo qui e sosteniamo ancora questa Giunta", ma tale
Esecutivo è insostenibile, perché non sta in piedi neanche da
sola!
Noi ribadiamo la nostra sfiducia - "sfiducia" tra virgolette -,
nel senso che non abbiamo fiducia in questo "maquillage", che è
tutto meno che una soluzione politica a un problema della nostra
Amministrazione regionale: quello della governabilità di questi
processi. Abbiamo bisogno di governare i processi di riforma
costituzionale e non vi è nessuno che se ne sta occupando, se non
prendere atto di quello che succede a Roma. Meno male che a Roma
succede che qualcuno accetta l'intesa, ma mi chiedo, se vi fosse
stato il Governo di Centro Sinistra, come è successo nel 2001, cosa
avremmo dovuto subire, altro che intese! Disattese!
Vi sono processi economici in rivoluzione e le nostre aziende in
Valle d'Aosta chiudono, vi è un processo economico in rivoluzione
di tipo europeo e la nostra Regione è quella che fa più fatica,
nonostante gli investimenti più rilevanti, ad uscire da questa
situazione, perché, se stiamo qui a discutere del "sistema Italia",
bisognerebbe guardare il PIL reale della Regione Valle d'Aosta, non
quello dell'Amministrazione regionale che è due terzi del PIL!
Questi sono i problemi che abbiamo. Abbiamo una popolazione che sta
invecchiando e avremo un "federalismo" dell'INPS, nessuno se ne
occupa di questa amministrazione. Abbiamo più contributi da pagare
che contributi da raccogliere e fra 10 anni saremo "in ginocchio"
su questa questione.
Vi sono problemi rilevanti e tu, amico Borre, dici: "ma non
state qui a disturbare per queste questioni"... non sono questioni
di poco conto, sono problemi rilevanti sui quali si giocano
"partite" importanti, sulle quali voi vi state massacrando;
purtroppo siamo in questa Amministrazione regionale anche noi e
tutta la popolazione paga il prezzo della vostra immobilità. Non
sminuiamo quindi quello che sta succedendo, perché i casi sono due:
o voi siete un partito di pazzi, che per questioni personali vi
state massacrando e state massacrando un'intera Regione - cosa che
dubito -, oppure vi è una crisi profonda e va affrontata!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK