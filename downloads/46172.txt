Consiglio Regionale della Valle d'Aosta - Oggetto del Consiglio n. 2638 del 13 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2638 del 13 luglio 2023 - Resoconto
OGGETTO N. 2638/XVI - Interrogazione: "Interventi volti a
favorire una maggiore socializzazione in presenza dei giovani
valdostani".
Marguerettaz (Presidente) -
Punto n. 29 all'ordine del
giorno. Per la risposta
,
la parola all'assessore Jean-Pierre
Guichardaz.
Guichardaz J. (FP-PD) -
Lunedì 29 maggio, alle ore 11, è
stato proprio l'Assessorato che rappresento ad indire, presso la
saletta adiacente alla sala Maria Ida Viglino di Palazzo regionale,
una conferenza stampa per la presentazione del piano
corresponsabilità educativa e legalità 2023-2024 e del report
"Giovani e giovanissimi nel post Covid".
All'incontro con i giornalisti, oltre al Presidente della
Regione e al sottoscritto, sono intervenuti per la parte tecnica il
capo dell'Osservatorio economico e sociale della Regione, per il
Dipartimento Sovrintendenza agli studi Marina Fey e Laura
Ottolenghi, referenti del suddetto piano.
Per l'occasione è stato presentato il report "Giovani e
giovanissimi nel post Covid" voluto da noi in collaborazione con
l'Azienda USL della Valle d'Aosta-SER.D. (Servizio per le
Dipendenze) e l'Ordine degli psicologi Valle d'Aosta.
Tale report è stato condiviso con i rappresentanti del gruppo
Coordinamento genitori e curato dall'Osservatorio economico e
sociale della Regione, con la finalità di comprendere vissuti,
sensazioni, bisogni e necessità collegate a questo periodo storico
particolarmente complesso e riuscire così a promuovere azioni
maggiormente a sostegno del benessere del singolo e della
comunità.
Sottolineo che a pagina 5 del report, che abbiamo riportato
anche nella home page del sito regionale, al fine di garantire una
più ampia condivisione, è possibile visionare la presentazione
congiunta a cura del Presidente e del sottoscritto nella quale
emergono le finalità e gli orientamenti.
Alla domanda due, "se e quali azioni abbia messo in campo
l'Amministrazione regionale per favorire una maggior
socializzazione in presenza dei giovani e giovanissimi valdostani",
evidenzio che la presentazione congiunta del piano 2023-2024 e del
report è stata voluta proprio perché ogni azione del piano, quale
contenitore di idee e progetti in continua evoluzione, è volta
anche a dare una risposta alle richieste che pervengono dalla
comunità, cercando di favorire forme sane di gestione del tempo
vuoto nella quotidianità.
In primis
, come emerge dai recenti studi, giovani e
giovanissimi tendono ad utilizzare nuove tecnologie, in particolare
le app di messaggistica istantanea e social network, in modo sempre
più precoce, frequente ed intenso, perché consentono loro un
accesso
anywhere
e
anytime.
Diventa pertanto fondamentale educarli ad un uso responsabile e
consapevole dello strumento tecnologico, in modo da far capir loro
non solo come navigare sicuri, ma anche tutte le potenzialità e le
implicazioni sociali che esso comporta.
A tal proposito, nei mesi scorsi abbiamo voluto fornire un
sostegno concreto alla comunità educante attraverso la
realizzazione del percorso
"
Smartphone
"
.
Con tale iniziativa sono state proposte agli insegnanti risorse
formative utili per supportare adeguatamente i giovani
nell'utilizzo della rete e accompagnare in modo propositivo i
genitori nel processo di navigazione dei propri figli rafforzando
l'alleanza scuola - famiglia.
Oltre 350 alunni frequentanti le classi prime e seconde delle
scuole secondarie di primo grado completeranno il percorso a fine
2023.
Il piano 2023-2024 comporta azioni tali da guidare i giovani
nella quotidianità attraverso un percorso fatto di piccoli passi,
al fine di favorire la loro partecipazione attiva alla vita civica
e sociale: pensiamo ad esempio alle iniziative
"
Estate 2023
per la legalità e alla cittadinanza
"
, terza edizione,
con proposte dedicate a target differenti (dagli anziani alle
persone disabili, dai professionisti alle aziende, dai giovani alle
famiglie, a tutta la cittadinanza), con la finalità di aggregarsi
attorno ad un fare comune, al fine di allontanare nei giovani
l'idea popolare della regola come dispositivo punitivo per
concepirla come strumento di aiuto delle potenzialità
individuali.
Mi preme segnalare anche altre due azioni che hanno già avuto un
ottimo riscontro in passato: i forum "Comunità educante" e il forum
"Giovani maturandi"
,
incontri di informazione e
sensibilizzazione in collaborazione con gli Enti locali, volti a
richiamare l'attenzione della comunità locale.
Non mancheranno inoltre iniziative intergenerazionali con la
finalità di rafforzare i legami tra generazioni diverse, educare al
rispetto delle diversità, favorire l'instaurazione ad una società
più coesa e puntare ad una gestione costruttiva del tempo vuoto, e
iniziative per lo sviluppo di competenze trasversali, al fine di
favorire la realizzazione di esperienze formative nei giovani,
ponendo attenzione alle modalità di progettazione di
comunicazione.
Sono poi previste specifiche attività laboratoriali per
promuovere iniziative di prevenzione di contrasto alle dipendenze,
con la finalità di fornire informazioni mirate rispetto al consumo
di sostanze, facilitando occasioni di apprendimento, sostegno e di
sensibilizzazione
peer to peer.
Presso la Casa circondariale di Brissogne, da settembre
prenderanno avvio percorsi
"
Forum giovani
"
e
"
Detenuti a confronto
"
che, dopo un primo anno di
sperimentazione con successo, sono stati ampliati sulla base
dell'esperienza pregressa, con la finalità di creare un confronto
funzionale e strutturato tra tutte le figure partecipanti (docenti,
studenti, referenti del tavolo tecnico permanente sulla
corresponsabilità educativa e sulla legalità, enti, associazioni e
altri soggetti del territorio valdostano firmatari del protocollo
d'intesa per la prevenzione e il contrasto delle violenze nei
confronti della persona e della comunità familiare, promosso e
curato dalla Procura della Repubblica di Aosta) e stabilire una
reale continuità educativa attraverso una progettualità comune.
Da evidenziare che in stretta sinergia con la Casa circondariale
di Brissogne questa azione, che per l'anno in corso ha comportato
un ingresso di circa 350 studenti delle classi quarte superiori e
del loro docente e accompagnatore, vuole essere proseguita e
ampliata proponendo il coinvolgimento anche delle classi terminali,
terza e quarta, e dei percorsi di istruzione e formazione
professionale degli enti accreditati, al fine di poter raggiungere
un maggior numero di giovani.
Si vuol supportare adeguatamente, in un'ottica preventiva, tutti
i giovani del territorio regionale alla presenza di personale
qualificato attraverso momenti educativi strutturati dedicati alla
prevenzione degli stili di vita e il rischio.
Si ritiene estremamente significativo agire in senso preventivo,
sviluppando percorsi tali da incrementare stili educativi e
relazionali in grado di aumentare i fattori protettivi e diminuire
quelli di rischio.
Un'ulteriore riflessione di fondo riguarda il fatto che i
giovani partecipanti vengono coinvolti in maniera attiva e hanno la
possibilità, nel contesto carcerario in questo caso, attraverso un
confronto diretto con alcuni detenuti, di accrescere la loro
capacità riflessiva, il loro senso critico, in relazione al
personale contesto di vita, andando a stimolare i processi di
riflessione in tema di relazioni tra pari con il mondo adulto della
quotidianità.
In modo particolare, con i rappresentanti del Gruppo
coordinamento genitori (GCG), gruppo di lavoro che rappresenta la
componente genitori e in quanto tale si fa portavoce delle esigenze
delle loro richieste generali in una rete educativa di continuità,
abbiamo avviato un primo incontro partecipato alla presenza dei
rappresentanti del tavolo tecnico permanente della
corresponsabilità educativa e sulla legalità, proprio nell'ottica
di lavorare in sinergia sul concetto di comunità educante,
evidenziando l'assunzione del principio di responsabilità.
A ciascuno è demandato il compito di offrire la propria
collaborazione in relazione alle proprie competenze per supportare
in sinergia giovani e giovanissimi nel percorso di crescita.
Segnalo infine che oltre alle iniziative sopra riportate,
diversi Enti e Associazioni, anche in accordo ed in sinergia con le
nostre strutture operative, propongono ogni anno una moltitudine di
attività di animazione socio-educative rivolte ai giovani e ai
giovanissimi.
In particolare, ritengo importante mettere in evidenza il nuovo
punto di ritrovo per i ragazzi della Bassa Valle, a Verrès, il
numero di bandi e concorsi rivolti ai giovani e giovanissimi tra i
14 e i 29 anni per incentivarli sempre più ad essere liberi di
esprimere il proprio pensiero coinvolgendoli in percorsi di
cittadinanza attiva, quale il servizio civile regionale
"
Due
mesi in positivo
".
Presidente -
Per la replica, la parola al collega
Manfrin.
Manfrin (LEGA VDA) -
Grazie Assessore per la sua
risposta, anche se, in realtà ha fatto un lungo elenco di cose,
mentre il problema, qui, è incentrato su una questione, cioè il
problema
-
come abbiamo per esempio già evocato più volte
sulla questione dell'Hikikomori
-
è intercettare questo tipo
di criticità; perché
-
come evidenzia questo studio che,
secondo me, è stato sicuramente opportuno
-
, c'è un problema
fondamentale rispetto al post Covid e rispetto a quelli che sono i
comportamenti, le patologie o gli abusi che purtroppo si sono
vissuti, soprattutto da parte di giovani e giovanissimi, durante il
Covid, durante le quarantene e durante le menzionate limitazioni
che la pandemia ha comportato. E lo si ricava, secondo me, proprio
dai dati sull'utilizzo dei
device
elettronici: un utilizzo
di 7-10 ore al giorno; questo credo che sia un evidente segnale che
c'è qualcosa che non funziona. Così come lo stato d'animo più
frequente riscontrato tra i rispondenti al questionario: il 75% dei
giovani e il 60% dei giovanissimi hanno risposto che lo stato
d'animo è la stanchezza. E anche il fatto che la stessa percentuale
di ragazzi abbia affermato di essere entrato a contatto con episodi
di cyberbullismo, di violenze, di prese in giro per l'aspetto
fisico e offese, appunto in aumento nel post pandemia, sicuramente
deve farci riflettere su quello che è stato da una parte una
spersonalizzazione che la pandemia ha portato con sé, quindi il
cosiddetto
"
distanziamento sociale
"
che per me è
stata una definizione che mi ha fatto inorridire e mi inorridisce
tutt'ora: distanziamoci socialmente, non ho mai compreso questa
definizione, perché dobbiamo distanziarci socialmente? Piuttosto
c'è un distanziamento sanitario, che è un'altra cosa, ma perché
sociale? Forse qualcuno aveva proprio come obiettivo quello di
creare delle distanze sociali tra noi. Ma, a prescindere da queste
considerazioni, credo che proprio questa distanza sociale che si è
voluta imporre abbia generato dei mostri, e i mostri sono appunto
quelli che abbiamo detto, quindi gli episodi di violenza e
bullismo, gli episodi di aumento in maniera sicuramente
importante... Immaginate cosa significhi utilizzare un
device
per dieci ore al giorno da parte di un giovane, un
giovanissimo: significa rimanere completamente con il cervello su
un telefonino, su un computer, su uno
smartphone
, su un PC,
e non dare più retta ad altro, quindi, sicuramente un danno. Ma
anche il fatto
-
e questo l'ha già trattato parecchie volte
il collega Ganis
-
dell'adesione al consumo di birre e
sostanze stupefacenti per il 45% dei rispondenti, giovani e
giovanissimi (non parliamo di ragazzi di un'età di un certo tipo),
che denunciano il consumo di birra e sostanze stupefacenti. E il
16% di curiosità verso queste pratiche, cioè una forma di
estraniazione, una forma di evasione dalla realtà
-
e qui
torniamo allo stato d'animo,
-
che può aiutare a superare la
stanchezza, la noia o anche le difficoltà che questi episodi devono
creare.
Su tutto questo è sicuramente positivo avere dei gruppi di
confronto, il problema è la chiusura in se stessi dei ragazzi, cioè
come intercettare i ragazzi che ad un certo punto cominciano a
chiudersi in se stessi, cominciano a limitare la propria presenza
nella società, cominciano a non avere più un dialogo e magari
rifugiarsi nei mezzi, nei metodi e nelle risposte sbagliate che
vengono evidenziate dal questionario e credo che questo sia
assolutamente importante.
Credo che su questo si debba fare chiarezza e probabilmente non
saranno sufficienti le risposte che lei ha dato; perché lei
giustamente dice: "Ci sono iniziative... "Due mesi in positivo"..."
ma un ragazzo che decide di aderire tendenzialmente a delle
attività di questo tipo è un ragazzo che è inserito nel tessuto
sociale, che è attivo.
Un ragazzo che si sente escluso, un ragazzo che si sente stanco,
triste, che è preso in giro, che è oggetto di violenze, di prese in
giro per l'aspetto fisico, difficilmente potrà aderire a questo
tipo di attività e quindi andrà intercettato in maniera
differente.
Su questo credo che andrà fatto un necessario lavoro di
approfondimento.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK