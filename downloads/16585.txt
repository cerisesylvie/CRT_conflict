Consiglio Regionale della Valle d'Aosta - Oggetto del Consiglio n. 2985 del 25 febbraio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2985 del 25 febbraio 1998 - Resoconto
SEDUTA ANTIMERIDIANA DEL 26 FEBBRAIO 1998
OGGETTO N. 2985/X Concessione di un contributo di lire
30.000.000, ai sensi della legge regionale del 20 agosto 1993, n.
69, alla banda musicale di Chambave per l'organizzazione del XXVI°
raduno delle bande musicali della Valle d'Aosta.
Deliberazione Il Consiglio
Premesso che:
La legge regionale 20 agosto 1993, n. 69 disciplina la
concessione di contributi a favore di associazioni ed enti pubblici
e privati per attività ed iniziative a carattere culturale,
scientifico ed artistico, ed in particolare l'articolo 6
regolamenta l'assegnazione di contributi alle bande musicali;
Il presidente della Banda musicale di Chambave, signor Marcello
Mus, ha presentato una richiesta, in data 15 dicembre 1997,
tendente ad ottenere un contributo per l'organizzazione del XXVI°
raduno delle bande musicali della Valle d'Aosta;
La manifestazione, a cadenza annuale, la cui organizzazione
compete alternativamente ad una banda musicale, consiste in una
serie di concerti che si terranno a Chambave dal 13 al 17 maggio
1998, con la partecipazione delle altre bande valdostane;
La spesa prevista per l'organizzazione dell'intera iniziativa
ammonta a lire 59.610.000, come risulta dal preventivo inviato
dalla Banda musicale di Chambave con successiva lettera in data 19
gennaio 1998:
- affitto padiglione L. 25.000.000
- pranzo sociale del 17 maggio 1998 L. 20.550.000
- manifesti e pubblicità varia L. 9.060.000
- affissioni e spese varie di organizzazione L. 2.500.000
- spese SIAE L. 2.500.000
-----------------
TOTALE L. 59.610.000
Il Servizio Attività Culturali dell'Assessorato dell'Istruzione
e della Cultura ha provveduto all'istruttoria ed alla valutazione
della domanda, ritenendola ammissibile a contributo, ai sensi
dell'articolo 3, comma 3 e dell'articolo 8, comma 1 della legge
regionale 20 agosto 1993, n. 69;
La Giunta, su proposta dell'Assessore all'Istruzione e alla
Cultura, ritiene pertanto opportuno aderire alla richiesta mediante
la concessione di un contributo di L. 30.000.000, ai sensi
dell'articolo 6, comma 2 della legge regionale n. 69/1993;
Visto l'obiettivo 110102 "Gestione dei finanziamenti a enti e
privati per l'organizzazione di iniziative culturali e
scientifiche" del Bilancio di gestione per la Regione per l'anno
1998 e per il triennio 1998/2000;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione per l'anno 1998 e per il triennio 1998/2000, con
attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n. 861/5
FIN);
Visto il parere favorevole rilasciato dal Capo del Servizio
Attività Culturali dell'Assessorato dell'Istruzione e della
Cultura, ai sensi dell'articolo 72 della legge regionale n. 3/1956
e successive modificazioni e del combinato disposto degli articoli
13 - comma 1 - lett. e) e 59 - comma 2 - della legge regionale n.
45/1995, in ordine alla legittimità della presente
deliberazione;
Delibera
1) di approvare la concessione alla Banda musicale di Chambave
(C.F. 81006840078) di un contributo di lire 30.000.000
(trentamilioni), ai sensi dell'articolo 6, comma 2 della legge
regionale 20 agosto 1993, n. 69, per l'organizzazione del XXVI°
Raduno delle bande musicali della Valle d'Aosta, che si svolgerà a
Chambave dal 13 al 17 maggio 1998;
2) di approvare ed impegnare la spesa di lire 30.000.000
(trentamilioni) con imputazione al capitolo 57260 ("Contributi ad
Enti ed Associazioni culturali ed educativi per manifestazioni ed
iniziative culturali e scientifiche"), richiesta n. 1409, del
bilancio di previsione della Regione per l'anno 1998 che presenta
la necessaria disponibilità;
3) di provvedere alla liquidazione della spesa, ai sensi
dell'articolo 58 della legge regionale 27 dicembre 1989, n. 90 e
successive modificazioni con applicazione dell'articolo 9 della
legge regionale 20 agosto 1993, n. 69;
4) di dare atto che il contributo in questione non è soggetto
alla ritenuta d'acconto del 4 percento prevista dal D.P.R. n. 600
del 29 settembre 1973;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK