Consiglio Regionale della Valle d'Aosta - Oggetto del Consiglio n. 1519 del 26 settembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1519 del 26 settembre 1985 - Resoconto
OGGETTO N. 1519/VIII - APPROVAZIONE DI NUOVE NORME PER
L'ASSEGNAZIONE DI UNA BORSA DI STUDIO INTITOLATA ALLA MEMORIA
DELL'ON. CORRADO GEX - ANNO ACCADEMICO 1985/86.
PRESIDENTE:
Do lettura del testo della delibera:
IL CONSIGLIO
- richiamate le proprie deliberazioni n. 548 in data
27.10.1982 e n. 245/VIII in data 14.12.1983;
Delibera
di approvare le sottoriportate norme per l'assegnazione della
borsa di studio intitolata alla memoria dell'On. C. Gex, per l'anno
accademico 1985/86.
ART. 1
Possono partecipare al concorso gli studenti che:
a)
siano cittadini italiani;
b) abbiano frequentato, nell'anno scolastico precedente,
l'ultima classe presso una scuola secondaria di 2° grado (statale,
pareggiata o legalmente riconosciuta) della Regione, oppure presso
una scuola secondaria di tipo non esistente nella Regione e siano
stati dichiarati MATURI con un voto non inferiore a 42/60;
c)
siano residenti ed effettivamente domiciliati in
Valle d'Aosta;
d) abbiano intrapreso nell'anno accade mito 1985/86 gli studi
universitari presso una qualsiasi facoltà;
e) appartengano ad una famiglia il cui reddito annuo netto non
superi £ 20.000.000 per un nucleo familiare composto di tre
persone, elevabile di £ 2.000.000 per ogni altra persona a
carico.
Le domande di partecipazione al concorso, redatte in carta
libera, dovranno pervenire all'Assessorato regionale alla Pubblica
Istruzione unitamente alla seguente documentazione, entro e non
oltre il 17.1.1986, pena l'esclusione:
- certificati di residenza, cittadinanza e stato di famiglia
dello studente rilasciati in carta libera;
- certificato rilasciato dalla scuola di provenienza dello
studente con l'indicazione della votazione riportata agli esami di
maturità;
- fotocopia della dichiarazione dei redditi relativa all'anno
1984 (101 , 740, ecc.,) di tutti i componenti il nucleo familiare
produttori di reddito; da suddetta fotocopia, firmata dal
dichiarante, deve risultare il numero cronologico assegnato dal
competente ufficio comunale al momento della consegna. Se tale
numero non è riportato sull'apposito spazio del frontespizio della
dichiarazione, deve essere presentata una fotocopia del modello
108/A rilasciato dal competente ufficio al momento della consegna
o, nel caso in cui la dichiarazione sia stata spedita per posta,
una fotocopia del tagliando postale;
- dichiarazione resa sotto la personale responsabilità dello
studente attestante la presentazione o meno della domanda per
ottenere l'assegno di studio statale o altri benefici analoghi;
- certificato di iscrizione al corso di laurea prescelto;
- numero di codice fiscale dello studente.
ART. 3
La graduatoria dei concorrenti, per i quali sia stata accertata
l'esistenza delle condizioni di ammissibilità previste al
precedente art. 2, è effettuata secondo il merito di ciascuno. A
parità di merito sarà data la preferenza nell'ordine seguente:
a) agli studenti che appartengano a famiglia bisognosa, con
precedenza per i figli di agricoltori e di operai;
b)
gli orfani per causa di lavoro;
c)
ai figli di mutilati o invalidi per causa di
lavoro.
ART. 4
Alla designazione del vincitore della borsa provvede una
Commissione, nominata dall'Assessore alla Pubblica Istruzione, che
la presiede e composta da:
- due Consiglieri regionali di cui uno appartenente alla
minoranza - Membri effettivi;
- il funzionario con qualifica di vice-dirigente assegnato al
competente servizio dell'Assessorato alla Pubblica Istruzione o, in
caso di suo impedimento, un impiegato dello stesso servizio
appartenente alla carriera di concetto
- membro effettivo.
ART. 5
La borsa di studio non può essere assegnata ad un concorrente
che già gode di altre borse o benefici analoghi, qualora si
verifichi questo caso il candidato non dichiari di optare per la
borsa di cui al presente regolamento, la stessa dovrà essere
revocata ed assegnata ad altro studente, secondo l'ordine della
graduatoria dei concorrenti.
ART. 6
Il vincitore della borsa conserverà il diritto alla stessa sino
al termine degli studi universitari, purchè sostenga e superi
annualmente tutti gli esami previsti dal piano di studi della
Facoltà intrapresa. In caso contrario perderà il diritto alla
borsa, che sarà nuovamente messa a concorso.
ART. 7
La borsa di studio sarà assegnata e liquidata dalla Giunta
regionale in un'unica soluzione a condizione che lo studente
superi, entro la sessione estiva, almeno due esami del piano di
studi dell'anno accademico in corso.
PRESIDENTE:
Metto in approvazione l'oggetto n. 43:
ESITO DELLA VOTAZIONE
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK