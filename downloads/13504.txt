Consiglio Regionale della Valle d'Aosta - Oggetto del Consiglio n. 4523 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4523 del 13 aprile 1993 - Resoconto
OGGETTO N. 4523/IX Disegno di legge: "Organizzazione del
sistema di emergenza sanitaria".
Presidente
Ha chiesto di parlare il relatore,
Consigliere Cristina Monami.
Monami (GV-PDS-SV)
Siamo ad un momento importante della
vita del nostro Consiglio perché parliamo di una legge
significativa. È da molti anni che in Valle d'Aosta si parla della
necessità di attivare una nuova organizzazione del sistema di
emergenza sanitaria e con questo disegno di legge siamo giunti ad
un punto di arrivo. Infatti se ne era parlato nella legge 66/83, se
ne era parlato in passato e si era individuata l'area della
emergenza urgenza quale settore chiave di un moderno sistema
sanitario.
Quindi con il disegno di legge che oggi è sottoposto
all'attenzione del consiglio si intende dare una istituzione che
dia risposte immediate ad ogni chiamata di emergenza, che sia una
organizzazione alle operazioni di soccorso ed eventuale trasporto
dei pazienti, che possa istruire la popolazione sulle modalità di
comportamento in caso di emergenza.
Caratteristiche fondamentali di questa organizzazione sono
costituite dalla unificazione dei numeri di chiamata nel numero
telefonico 118 e nella creazione di una rete regionale di
comunicazioni dedicata appunto alla emergenza. Tutto ciò farà capo
ad una unica centrale operativa, che sarà dotata di mezzi
informatici e di personale specializzato, perché si possa offrire
un servizio altamente qualificato e professionale.
Particolarmente funzionali allo scopo risultano l'assistenza
traumatologica territoriale ed una puntuale e precisa
organizzazione del dipartimento di emergenza ed accettazione, che
sarà articolato in pronto soccorso medico, chirurgico,
traumatologico, pediatrico, ostetrico-ginecologico e psichiatrico.
All'interno dello stesso dipartimento di emergenza è altresì
identificata un'area di terapia intensiva o subintensiva,
denominata area critica dell'urgenza emergenza, e composta dal
pronto soccorso e dalle unità operative di medicina d'urgenza, di
accettazione, di cardiologia, di rianimazione e di terapia
intensiva.
Molte sono le persone e gli esperti che si sono dedicati alla
messa a punto di questo disegno di legge e molti sono stati i
confronti che si sono avuti con l'estero e con le altre realtà
italiane, dove questa strutturazione di emergenza funziona.
Pertanto credo che il Consiglio regionale della Valle d'Aosta debba
approvare questo disegno di legge.
Presidente
Dichiaro aperta la discussione
generale.
Ha chiesto di parlare il Consigliere Beneforti, ne ha
facoltà.
Beneforti (DC)
Per quanto riguarda il servizio di
emergenza, che ci ha illustrato la collega Monami, era da tempo che
si era giunti a buon punto nella sua realizzazione, mancava la
pianta organica per farlo funzionare. Infatti, come ho già
ricordato in altre occasioni, con legge regionale era già stato
previsto il finanziamento per la costruzione della centrale
operativa unica, i cui lavori sono stati appaltati da tempo
dall'Assessorato ai Lavori Pubblici a cui compete questa funzione,
e credo anche che questi lavori di costruzione della centrale
operativa unica siano iniziati da tempo.
Come è stata approvata a suo tempo la deliberazione concernente
il contratto con la Sip, che era già stato sottoscritto, perché il
contratto riguarda gli impianti di telecomunicazione e
manutenzione, e l'attivazione del numero telefonico unico 118.
Inoltre erano stati previsti i collegamenti con i centri di
traumatologia esistenti sul territorio, come anche era previsto
l'utilizzo dei mezzi su gomma, integrati dall'elicottero con
personale del soccorso alpino.
Erano altresì previsti anche corsi di formazione per la
prepara-zione professionale del personale medico e non medico,
perché per far funzionare il 118 o il servizio di emergenza occorre
personale preparato sul piano professionale sia medico che non
medico.
Mancava solo la pianta organica, che non era stata definita,
prima, per il cambio di maggioranza avvenuto nel giugno 1992 in
questo Consiglio regionale e, dopo, per non avere accolto la
proposta di legge del gruppo Dc, che è rimasta bloccata in
commissione e che rivedeva l'intera pianta organica dell'USL,
all'interno della quale però era previsto l'organico da dare
all'emergenza. Oggi, dopo continui rinvii, è stata presentata la
proposta di legge della pianta organica 118.
Con la presentazione della pianta organica del 118 si è colta
l'occasione per porre in essere anche altre modifiche: una modifica
alla pianta organica del personale già esistente, ed anche
modifiche al piano socio-sanitario regionale che era stato previsto
con legge 56/88.
Quindi con questo disegno di legge per l'emergenza, oltre a
prevedere la pianta organica dell'emergenza del 118, si è colta
questa occasione per rivedere anche la pianta organica in piccola
parte e per rivedere il piano socio-sanitario che è attualmente in
vigore e che non è stato rivisto.
Queste modifiche sono comprensibili e alcune di esse sono anche
giustificate, però sono modifiche che vengono portate all'ultimo
Consiglio, in un clima elettorale e quindi anche clientelare. Io
dico stiamo attenti - e l'ho detto anche in commissione - di non
cadere nelle maglie della giustizia per voti di scambio, perché
oggi i voti di scambio sono puniti, non si possono chiedere né
dare, ed io credo che con questo disegno di legge si sia cercato
anche di recuperare dei voti, come in clima elettorale e in clima
clientelare si fa di solito.
Dirò dopo qual è il nostro pensiero sulle modifiche fatte sul
piano sanitario e sulla pianta organica, ma prima voglio dire cosa
pensiamo della impostazione data al 118. Appare chiaro, non solo a
me ma anche ad esperti, che si è voluto realizzare una struttura
superiore alle nostre reali necessità. Purtroppo dobbiamo
constatare che il tutto è stato deciso fra pochi, senza ricercare
il consenso generale e senza investire del problema anche altre
unità operative che erano interessate, come quella di anestesia e
rianimazione, che nessuno può dire che non è interessata
all'emergenza e al 118.
Inoltre si ritiene che l'impostazione data al 118 e al servizio
di emergenza non rispecchi le indicazioni date nel merito dal
Consiglio superiore della sanità, ci sono impostazioni diverse da
certe indicazioni che sono venute fuori da questo organismo, al
quale credo si debba fare riferimento per ascoltare le indicazioni
che da questo provengono.
Non si è tenuto conto degli indirizzi di tutte le organizzazioni
sindacali mediche e non mediche; ho qui dei documenti di
organizzazioni sindacali mediche e non mediche dell'ospedale
regionale che reclamano di non essere state ascoltate, che dicono
che sui loro suggerimenti non è stato aperto un confronto, ma che
si è deciso nonostante avessero chiesto di aprire un confronto
sulle loro proposte. Voglio richiamare l'attenzione del Consiglio
anche sul comportamento dell'Assessore alla sanità, senza con
questo voler fare delle polemiche; l'Assessore alla Sanità non si è
mai presentato alla V commissione per illustrare il disegno di
legge come avrebbe dovuto fare per competenza. Addirittura si è
tentato in una occasione di snobbare la commissione stessa.
La fretta animava e anima tutti i diretti interessati; non ho
mai visto tanta fretta nel portare avanti un disegno di legge come
in questa occasione, anche se credo che il servizio di emergenza in
Valle d'Aosta, pur avendo dei difetti, pur dovendo essere
organizzato certamente in modo più razionale di quanto non sia
attualmente, non risente di grandi carenze.
Siamo una regione delle più avanzate anche sul piano della
costituzione dei gruppi dei volontari di soccorso, abbiamo 15
gruppi volontari del soccorso nella nostra regione e sono
efficienti, organizzati, operano, lavorano e collaborano con i
punti di soccorso che sono portati avanti anche dall'USL. Quindi
non c'era tutta quella fretta, se non si vogliono realizzare certi
obiettivi che magari con il 118 hanno poco a che vedere.
Ho avuto anche certe pressioni perché non si discutesse troppo
sul disegno di legge, perché si lasciasse andare questo disegno di
legge senza frapporre ostacoli di qualsiasi genere. Non amo le
polemiche, tantomeno la polemica per la polemica, ma ritengo che
ognuno debba esprimere il proprio parere, sostenere ciò che pensa e
soprattutto cercare di dire la verità.
Per questo mi sento di affermare che almeno in parte, come
dicevo all'inizio del mio intervento, questo disegno di legge è
stato elaborato in funzione di alcune sistemazioni clientelari, che
questo disegno di legge tende a creare una struttura che apre a
nuovi e molti primariati all'interno dell'ospedale regionale.
Ritengo di poter affermare che è un anticipo, direi quasi un
acconto di un nuovo piano sanitario che non tiene affatto conto
della realtà in cui si dovrà andare ad operare.
Ritengo che questo servizio di emergenza debba essere una
struttura collegata al territorio, in grado di garantire il
soccorso a quanti ne hanno bisogno, capace di far fronte alle
esigenze che ci sono e che la gente ha, e non soddisfare certi
appetiti che vengono da più parti, né tantomeno essere l'occasione
per mettere in atto iniziative diverse che con il 118 hanno poco o
niente a che vedere.
Se quanto prevede questo disegno di legge viene oggi approvato,
ritengo che sarà molto difficile metterlo in pratica così come è
previsto, non tanto per la mancanza di infermieri professionali,
che certamente sussiste, quanto perché il disegno di legge non
tiene conto effettivamente della realtà in cui dovrà operare.
Manifestati questi rilievi, ritengo che sarebbe stato necessario
un maggiore approfondimento, un approfondimento che sarebbe potuto
avvenire in tempo utile se non si fosse atteso l'ultimo Consiglio
regionale per affrontare il problema.
Non ho chiesto neanche di esprimere il parere in V commissione
per discutere il disegno di legge del gruppo Dc sulla pianta
organica dell'USL; poteva essere quella l'occasione per abbinare la
discussione del disegno di legge sulla pianta organica, che avevamo
proposto e che era rimasto fermo in commissione, con la discussione
di questo disegno di legge.
Non siamo venuti qui a discutere il disegno di legge sulla
pianta organica, perché abbiamo ritenuto che fosse difficile
confrontare le rispettive posizioni quando da una parte si sono
assunti impegni verso persone e si sono fatte già delle scelte
definitive. Sono convinto che se in questa sede proponessimo degli
emendamenti, non sarebbero accolti dalla maggioranza di questo
consiglio, come del resto è avvenuto in altre occasioni quando li
abbiamo presentati.
Come dicevo all'inizio, con questo disegno di legge si
effettuano modifiche al piano socio-sanitario e alla pianta
organica dell'USL; c'è il tentativo di mettere in atto, dopo quello
che è avvenuto nel 1988, una ulteriore anche se minima "pianola".
Allora la chiamammo pianola, perché anziché un grosso piano
sociosanitario la montagna partorì il topolino e si disse allora
che quello non era un piano socio-sanitario ma era una pianola.
Oggi si tenta con questo disegno di legge di realizzare una minima
pianola. Infatti che significato ha prevedere con il 118
l'accorpamento delle due chirurgie generali in una unica chirurgia?
Mentre si sta discutendo della emergenza del 118, si coglie
l'occasione per dire che non ci sono più due chirurgie, ma una
sola: questo quale significato ha, se non quello di garantire
qualcosa a qualcuno, come fu garantita la stessa cosa quando furono
istituite le due chirurgie? Il che lascia pensare che allora, come
oggi, c'è un obiettivo.
Ma voi pensate che qualcuno avesse la volontà di realizzare e di
mettere in atto due chirurgie all'interno dell'ospedale regionale?
Vi devo dire con tutta sincerità che quando qualcuno ha accennato
alla realizzazione di due primariati di chirurgia generale
all'ospedale regionale, mi sono sempre opposto.
Ho detto chiaramente che questa cosa non s'aveva da fare e che
si aspettava la revisione del piano socio-sanitario per vedere se
era possibile eliminarla dal piano socio-sanitario che l'aveva
prevista. Magari si doveva vedere se era possibile trasformare la
chirurgia generale in chirurgia toracica, questo sì che era
necessario farlo all'interno dell'ospedale, perché una chirurgia
toracica di fatto esiste ma non è riconosciuta.
Credo che qui si dimostri più preoccupazione verso una persona
che verso la collettività: ci si preoccupa di unificare le due
chirurgie, che restano quelle che sono, però non ci si preoccupa di
fare un discorso di piano socio-sanitario. E allora perché non è
stata prevista, Assessore, l'unità operativa di radioterapia,
l'unità operativa di dermatologia, altre unità operative che noi
indicavamo anche nella pianta organica che avevamo presentato e che
è stata portata in discussione in commissione.
Invece no: qui si coglie l'occasione del 118 per togliere certe
preoccupazioni a qualcuno, ma non togliamo la preoccupazione alle
centinaia di malati di cancro che devono andare continuamente ad
Ivrea per sottoporsi a cure ed applicazioni, non prevedendo nel
nostro ospedale una unità operativa che eviti il disagio a questa
gente che deve andare fuori Valle per curarsi, che deve emigrare
per curarsi.
Le organizzazioni sindacali hanno sempre rivendicato la
revisione del servizio di igiene pubblica e ambientale, la difesa
della salute del lavoratore negli ambienti di lavoro; c'era da
realizzare una unità operativa di sicurezza del lavoro e di
impiantistica all'interno del servizio n.1, come di altri servizi
di igiene pubblica, però questo non si prende in considerazione
nonostante che da un anno le Organizzazioni Sindacali. battano
questo chiodo all'interno della V commissione.
Negli incontri che le Organizzazioni Sindacali. hanno avuto con
l'Assessore all'Industria e con l'Assessore alla Sanità hanno
rivendicato un maggior intervento pubblico per portare avanti un
discorso di antinfortunistica nei cantieri di lavoro, ma questo non
viene previsto con il 118. Così come si prevedono altre cose, si
potevano prevedere interventi urgenti e più utili, e invece si
pensa alla unificazione delle due chirurgie, che nessuno avrebbe
toccato.
Come dicevo, c'è stato l'aumento di qualche unità di personale
medico e non medico in alcune unità operative, ma non in altre, che
pure ne avevano fatto richiesta. Perché anche in queste non si è
prevista una variazione della pianta organica? Invece siamo andati
a ricercare quelle che, non lo so, ci erano più vicine, erano più
attendibili nel momento che stiamo attraversando, in prossimità
delle elezioni regionali.
Concordo con quanto è stato previsto in questo disegno di legge
per quanto riguarda l'unità operativa di traumatologia, che andava
costituita da tempo perché è collegata all'emergenza, concordo sul
discorso del personale amministrativo, da dare anche alle unità
operative all'interno dell'ospedale regionale per sollevare gli
infermieri professionali dai compiti amministrativi a cui oggi
vengono sottoposti.
Queste erano richieste che erano contenute anche nella nostra
pianta organica, erano le richieste delle Organizzazioni Sindacali.
mediche e non mediche; ma dovevamo anche affrontare la
realizzazione di quegli obiettivi che oggi sono indispensabili, per
evitare ai nostri cittadini di doversi curare fuori Valle, io dico
all'estero per dire fuori Pont-Saint-Martin, realizzando certe
strutture nella nostra regione.
Quando a suo tempo presentammo la revisione della pianta
organica, ci fu detto che questa pianta organica non poteva andare
avanti perché doveva essere collegata alla revisione del piano
socio-sanitario. Avevamo chiesto di collegarla al discorso dei
posti letto, perché i tempi per realizzare il piano socio-sanitario
sarebbero stato lunghi.
Avete dimostrato anche voi che i tempi del piano sociosanitario
sono lunghi ed avete colto l'occasione del 118 per recepire alcune
richieste che erano contenute in quella pianta organica e che sono
pervenute anche dalle Organizzazioni Sindacali. mediche e non
mediche; ma non avete recepito quello che era più importante e che
sarebbe venuto fuori se fosse stato possibile realizzare, a livello
di commissione, una discussione e un confronto su questo disegno di
legge più ampio di quello che non c'è stato.
Ho visto la fretta con cui si è fatto esprimere parere in
commissione; per fare maggioranza e perché questo disegno andasse
avanti così com'è, si è ripresentato anche il presidente della
commissione, che non veniva più e che si era quasi dimesso dalla
commissione. Ho capito che se anche avessimo presentato degli
emendamenti, con questo spirito e con questa volontà non sarebbero
stati accettati.
Andate pure avanti su questo discorso; noi di questa legge
diremo quello che è positivo e quello che è negativo, lo diciamo
qui e lo diremo anche all'esterno, perché non è giusto cercare in
certi momenti di realizzare determinati obiettivi che più rendono
sul piano elettorale e clientelare e che invece non rendono alla
collettività, di cui dobbiamo certamente tenere conto.
Presidente
Ha chiesto di parlare l'Assessore alla
Sanità ed Assistenza Sociale Cout, ne ha facoltà.
Cout (GV-PDS-SV)
Vi sono alcuni emendamenti che
volevamo presentare, emendamenti che sono stati fatti presenti
dalle Organizzazioni Sindacali., che possiamo definire più che
altro tecnici o che si riferiscono ad errori formali di scrittura
che erano stati commessi all'atto della stesura.
Questi emendamenti verranno distribuiti e ognuno potrà leggerli.
Vi è un emendamento all'articolo 5 dove si sostituisce "pronto
soccorso traumatologico" con "ortopedico traumatologico; si
aggiunge all'articolo 5, comma 4, "medicina nucleare"; all'articolo
14, comma 2, si deve aggiungere una lettera c); di nuovo si
sostituisce "pronto soccorso ortopedico traumatologico" al posto di
"pronto soccorso traumatologico" al punto 2 dell'allegato C; si
deve sostituire all'allegato D, punto 1, la frase tra parentesi con
la frase: "(le aree funzionali e le discipline dei posti di aiuto e
assistente saranno deliberate dalla Giunta regionale, previo parere
dell'USL..."; infine al punto 5, per una indubbia carenza che
esiste e per motivi di presenza della unità operativa di chirurgia
vascolare ed angiologia nei turni che dovrebbero rientrare
nell'assistenza 24 ore su 24, si tratta di aumentare, invece che di
un posto, di un posto di assistente medico ospedaliero e di un
posto di aiuto medico corresponsabile.
Questa è una carenza che sul territorio era stata rilevata
proprio dal Consigliere Beneforti per il funzionamento dei
poliambulatori di Donnas, dove ci sono dei macchinari che hanno dei
problemi per essere avviati a causa del personale.
Per il momento termino qui per lasciare ad altri la possibilità
di intervenire, per poi replicare in chiusura di discussione.
Presidente
Ha chiesto di parlare la Consigliere
Cristina Monami, ne ha facoltà.
Monami (GV-PDS-SV)
Scusatemi, colleghi della
Giunta, ma sono un po' perplessa perché il Consigliere Beneforti ha
fatto delle affermazioni grosse e forti, ha parlato di voto di
scambio e non possiamo certo far finta di non averla sentita questa
locuzione. Io non posso far finta di non averla sentita e gli
domando chi ha chiesto dei favori a chi, qual è la posta in gioco;
ci dica qualcosa di più perché io sono esterrefatta.
Questa Giunta è accusata di varare all'ultimo momento una legge
per motivi clientelari e nessuno dice niente; io voglio saperne
qualcosa.
Il giudice Caselli ha avuto il coraggio di mandare l'avviso di
garanzia a quello che tutti noi ritenevamo l'uomo più potente
d'Italia, è stato definito Belzebù, è stato definito il grande
burattinaio, è stato definito in mille modi. I giudici di Mani
Pulite hanno avuto il coraggio di decapitare il vertice del Psi, ma
io non credo che il Consigliere Beneforti non abbia il coraggio di
fare qui dei nomi, ha fatto delle affermazioni ma io voglio sapere,
voglio chiarire questa cosa e chiedo a tutti quanti di aiutarmi a
farlo.
Presidente
Ha chiesto di parlare l'Assessore alla
Sanità ed Assistenza Sociale Cout, ne ha facoltà.
Cout (GV-PDS-SV)
Diceva il Consigliere Beneforti
che si era giunti a buon punto nella definizione di una legge che
determinasse l'organico del 118, dipartimento di emergenza; io
direi che si era giunti forse a buon punto per definire quello che
era l'organico, ma successivamente alla stesura del famoso
documento del maggio 1991 ed alla legge che il Consigliere
Beneforti aveva preparato sull'organico dell'ospedale prima che
cambiasse la maggioranza e quindi la Giunta regionale, sono stati
fatti dei passi in avanti perché la questione del 118 è stata posta
in modo molto diverso.
Non si è qui solo partiti da una definizione dell'organico, ma
rispetto al documento tecnico che era stato elaborato dalla
commissione regionale del 1991 e a differenza della legge che il
Consigliere Beneforti aveva preparato, questa legge, anche se
aderisce all'impianto organizzativo che era stato individuato nel
documento, va oltre la semplice istituzione di una centrale
operativa sanitaria e mette finalmente mano alla riorganizzazione
del momento ospedaliero, cioè del pronto soccorso, del dipartimento
di emergenza, secondo un concetto che è definito in questa legge e
che è un concetto di sistema integrato dell'emergenza che vede
strettamente collegati fra di loro sia il momento territoriale che
il momento intraospedaliero.
Quindi non si dà una risposta solo alla fase che si riferisce
agli interventi che vanno fatti prima dell'arrivo in ospedale, ma
si definisce molto chiaramente cosa si deve fare in pronto
soccorso. Infatti uno degli aspetti innovativi di questa legge è
rappresentato da quello che in questa legge viene chiamato triage,
che avviene in pronto soccorso e in parte già sul territorio.
Questo significa che chiunque si rivolga alla struttura
ospedaliera dopo che la legge sarà messa in funzione, non dovrà più
suonare il campanello ed aspettare, con i disagi che tutti ci
sentiamo ricordare dai giornali, ma sarà immediatamente accolto e
visitato da un medico, saranno valutate la gravità del suo caso e
le eventuali successive necessità di diagnosi nell'ambito degli
specifici ambulatori di pronto soccorso. Qui avverrà quello che si
diceva già prima, cioè si deciderà cosa deve essere fatto del
paziente.
Un altro triage avviene sul territorio: ci saranno i medici che
visiteranno i pazienti, saranno medici preparati con circa sei mesi
di corso, e questa preparazione permetterà una certa sicurezza di
diagnosi.
Un altro filtro avverrà con i centri traumatologici e qui
potranno avvenire i primi interventi di poca entità e solo gli
interventi più gravi dovranno essere fatti in ospedale.
Diceva il Consigliere Beneforti che probabilmente ci sono stati
dei lavori frettolosi e che non si è voluto discutere in
commissione. Io per due o tre volte ho aspettato fuori, seduto
nella sala, di essere chiamato in commissione per discutere di
questa legge ma ogni volta mi è stato detto che era passato tutto,
e mi trovo ancora con i miei emendamenti da presentare in Consiglio
regionale.
Probabilmente tutto questo è determinato, come ad ogni fine
legislatura, dal fatto che tutta una serie di leggi che si
accumulano nel corso della legislatura, devono essere votate, se il
Consiglio lo intende fare, in questa ultima giornata, tant'è vero
che stamattina ne abbiamo votate una trentina; però posso garantire
che questa legge è stata preparata da un nutrito gruppo di persone,
che questo gruppo di persone - come diceva la Consigliere Monami -
ha assunto delle informazioni in altre regioni ed anche
all'esterno, ha avuto dei confronti con una serie di interlocutori
che vanno dai tecnici della informatica ai tecnici della Sip, a
tutta una serie di altre persone, che hanno per quanto di loro
competenza portato delle considerazioni, hanno portato degli spunti
di discussione che poi sono stati recepiti dalla legge stesse.
Per questo ci tenevo a distinguere questa legge dal punto in cui
si era arrivati prima, in quanto è una legge che ha un contenuto
diverso e non solo una determinazione della pianta organica.
Per ciò che riguarda il voto di scambio, non so a cosa si
riferisca il Consigliere Beneforti, vorrei saperlo. Per quanto mi
riguarda, posso garantire il Consigliere Beneforti che non ho
discusso con nessuno di un voto di scambio, anche perché non è mia
intenzione ripresentarmi alle elezioni regionali del 30 maggio, per
cui non ho proprio problema alcuno a dire che il voto di scambio in
questo momento mi interessa ben poco.
Volevo aggiungere che negli incontri che abbiamo avuto con i
sindacati medici e non medici e con gli operatori del settore, sono
state apportate alcune modifiche, dopo di che il testo è stato
presentato ed ha avuto una approvazione in generale più che
positiva da parte di tutte le organizzazioni, anche se da parte di
alcuni vi sono state delle osservazioni.
Un'organizzazione sindacale, che ci suggeriva alcuni emendamenti
che sono stati recepiti e che sono stati distribuiti, in seguito
all'incontro avuto in merito al disegno di legge regionale
"Organizzazione del sistema di emergenza sanitaria" ci scrive
quanto segue: "Ci preme esprimere il nostro compiacimento e la
nostra approvazione per quanto si intende attuare per far fronte
alle emergenze. Prendendo in esame i vari articoli di legge,
riteniamo che i principi generali, il sistema di allarme sanitario,
il sistema di assistenza traumatologica territoriale, siano ben
espressi, definiti e fondamentalmente ben strutturati".
C'è un'altra questione che mi preme sottolineare: questo è un
disegno di legge che non vuol essere esaustivo, non vuol essere un
disegno di legge che risolve una volta per tutte, ma le stesse
unità di personale che vengono individuate potranno essere riviste
nel termine di due anni, che vuole essere un termine di
sperimentazione di questa legge. Tant'è vero che nello stesso
progetto di legge diciamo che fra due anni il Consiglio regionale
dovrà decidere le eventuali correzioni da apportare a questo
disegno di legge.
In merito alla questione della chirurgia generale diceva il
Consigliere Beneforti che non aveva capito bene perché erano state
individuate due chirurgie. Non sapevo che il Consigliere Beneforti
fosse di questa idea, penso che adesso finalmente ci troveremo
d'accordo se le abbiamo riaccorpate in una sola, altrimenti non
vedrei il motivo perché il Consigliere Beneforti si sia lagnato del
fatto che una volta a suo tempo ne erano state individuate due.
Quindi mi sento ancora più sicuro della scelta che è stata
fatta.
Non vorrei in questo momento entrare nelle questioni più
particolari, eventualmente si potrebbe fare in occasione della
discussione dei vari articoli. Vorrei solo ricordare perché secondo
me è molto importante che si vada a votare subito questo disegno di
legge, e vi voglio solo riportare alcuni dati.
Nella popolazione al di sotto dei 45 anni la principale causa di
morte e di invalidità è rappresentata dalla patologia traumatica
che si verifica in ambiente domestico, sulle strade e sui luoghi di
lavoro.
La percentuale di mortalità e quelle che vengono chiamate le
sequele invalidanti possono essere significativamente ridotte
diminuendo il tempo che intercorre fra l'evento acuto che si è
verificato e l'instaurazione delle prime terapie qualificate, cioè
il pronto intervento che se avviene nel limite di mezz'ora ha un
certo risultato, se avviene dopo ne ha un altro. Se si interviene
prima di mezz'ora, da calcoli che si sono fatti, si riesce a
risparmiare il 30 percento dei casi di mortalità.
Comunque con il pronto intervento si previene la mortalità
pre-ospedaliera, si prevengono le sequele invalidanti, i tempi di
degenza media, l'afflusso incongruo al pronto soccorso. Per ciò che
riguarda le sequele invalidanti, purtroppo non è assolutamente
colpa loro e voglio qui ricordare i casi che molte volte il
Consigliere Beneforti ci ricorda di persone portatrici di handicap
o persone che hanno bisogno di cure particolari, vorrei solo far
presente che un paziente tetraplegico in età lavorativa costa alla
società mediamente un miliardo e mezzo.
Questo non per voler portare dei dati eclatanti, che possono
fare colpo, ma per dire che se vogliamo cominciare a pensare che il
dipartimento di emergenza ci deve servire non per le elezioni ma
per mettere in piedi finalmente un servizio valido per l'utente,
che può costare per metterlo in piedi, ma che ci permetterà di
risparmiare non solo in denaro ma in tutta una serie di carichi
pesanti per l'utente che purtroppo ne ha bisogno, dobbiamo cercare
di farlo al più presto.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
J'ai écouté les interventions
précédentes et je voudrais à mon tour faire quelques réflexions sur
ce projet de loi.
C'est un projet de loi qui doit être examiné pour ce que le
projet prévoit, non pour ce que quelqu'un veut lire dans ce projet.
Je trouve imprudent et offensif ce que M. Beneforti a dit:
imprudent, parce qu'il suffirait faire une analyse des différentes
résolutions, projets et délibérations adoptées dans une certaine
période pour avoir certains résultats, et je suis disponible à le
faire ensemble; offensif, car, lorsqu'on est à même de soutenir
certaines thèses, on doit arriver jusqu'au fond, c'est-à-dire ou on
dit clairement ce qu'on veut dire, ou bien on se tait, autrement on
risque de faire une "
azione intimidatoria
", de ne pas donner
la possibilité de discuter clairement, ouvertement, un projet de
loi.
Nous ne sommes pas ici pour allouer des places; nous sommes ici
pour prédisposer un projet de loi qui a des objectifs, qui ont été
partagés, non pas pour une personne mais pour des catégories
syndicales et pour une série d'autres opérateurs sanitaires. Par
conséquent je crois qu'on est dans la liberté de dire ce qu'on
veut, ce qu'on pense et, j'espère, ce qu'on pense sérieusement et
non pas avec des arrière-pensées.
On oublie parfois de revenir à la loi, qui est un peu le point
de repère de l'action qui a été menée pour arriver à certains
résultats; je me réfère à la loi 502 de fin décembre 1992. Cette
loi représente le texte auquel on doit se référer pour ce qui est
des projets sanitaires dans notre Région, comme on l'a fait à son
temps pour la loi de 1978.
Cette loi, qui a déjà été citée au moment où il fallait décider
sur la catégorie des hôpitaux, a des points importants, en
particulier l'article 1er, V comma, qui dit: "
Le regioni
adottano o adeguano con le modalità previste dai rispettivi statuti
i piani sanitari regionali, uniformandoli alle indicazioni del
piano sanitario nazionale e definendo i modelli organizzativi dei
servizi in funzione delle specifiche esigenze del territorio e
delle risorse effettivamente a disposizione
". C'est le point de
départ: ou il y a une analyse sérieuse de ce qui existe et de ce
qu'on veut faire, ou bien on risque de ne pas comprendre le
projet.
Il y a un autre point plus spécifique. Quelle est la raison pour
laquelle on a jugé important, voire indispensable, de fixer un
délai pour présenter au moins un projet qui était urgent face au
décret approuvé au mois de mars 1992, qui a été par la suite objet
d'une plainte au TAR et cetera, et qui était nécessaire pour
approuver le projet des urgences? En effet l'article 4, IV comma,
de la 502 dit: "
Possono essere costituiti in azienda gli
ospedali destinati a centro di riferimento della rete dei servizi
di emergenza, dotati del dipartimento di emergenza come individuato
ai sensi dell'articolo 9 del decreto del marzo 1992 (...) e
successive modificazioni e integrazioni
".
J'ai voulu citer cette partie, parce qu'un élément qualifiant
d'un hôpital est celui d'avoir un système d'accès et de gestion des
urgences qui soit à même de donner des résultats et surtout de
donner des réponses à un plan sérieux et sans doute courageux comme
celui que nous avons présenté. En plus, il y a des indications
précises pour ce qui est de l'activité qui est liée à un point que
j'estime très important: "partecipazione e tutela dei diritti dei
cittadini", là où à l'article 14 on dit: "Le regioni e le province
autonome devono mettere in atto un sistema di indicatori di qualità
dei servizi e delle prestazioni relativamente alla
personalizzazione e umanizzazione dell'assistenza, al diritto alla
informazione, alle prestazioni eccetera". Je crois que le projet va
respecter ces trois principes et donne une réponse correcte à cette
attente de la part des citoyens.
J'estime par conséquent que les trois points principaux de cette
loi sont la réorganisation du système territorial, là où, il est
vrai, existait déjà un système, mais le système devait être mis à
jour, et la loi dit clairement ce qui signifie un système qui doit
fonctionner en accord avec les autres systèmes parallèles, par
exemple avec le programme de protection civile, et qui par la suite
doit arriver à un système qui est celui de l'hôpital.
Quelqu'un a dit qu'on avait déjà délibéré une convention avec la
SIP; je crois que les problèmes des rapports avec la SIP sont les
problèmes les plus difficiles, car là il s'agit du système de
raccord entre l'activité sur le territoire et la possibilité de
donner une information correcte et ponctuelle.
Les investissements qui avaient été faits à son temps étaient
les investissements prévus dans la délibération qui tout simplement
disait: "Esiste il centralino del 118". Au contraire on a discuté
pendant des mois pour établir un système qui dépasse entièrement le
système précédent, qui ne prévoyait que la possibilité de recevoir
les appels et qui allait prévoir des difficultés à donner des
réponses.
On a entièrement modifié ce système avec la collaboration des
techniciens de la SIP, ainsi que la collaboration des techniciens
de l'INVA, la collaboration des techniciens de l'hôpital, qui ont
suivi ce problème qui est le principal par rapport a
l'organisation. Il ne s'agit pas tout simplement d'avoir un numéro
118; il s'agit d'avoir la possibilité de garantir une réponse dans
le plus bref délai à ceux qui vont faire appel au 118 de n'importe
où.
C'est un système qui est adopté d'une façon expérimentale, et
c'est le point à souligner dans ce système, c'est-à-dire le
problème de ce qu'on veut faire pour précéder les temps. Ce qui
signifie prévoir des systèmes qui pourront être adoptés dans les
autres Régions d'ici quelques années et qui au contraire pourront
être adoptés dans notre Région grâce à la collaboration avec le
centre national de recherche, qui a été contacté, qui a donné sa
disponibilité pour suivre la phase très délicate de la mise à jour
du système de raccord avec la centrale 118 et la gestion des
transports, le système de communication des images directement de
la part des ambulances, de l'hélicoptère et cetera.
Là c'est un noyau important, l'expérimentation, qui ne signifie
pas faire des essais au niveau régional, mais qui signifie prévoir
une organisation qui donne des réponses qui sont à l'avant-garde
par rapport à ce qui se passe sur le territoire national.
C'est évident qu'au moment où on va approuver ce projet de loi,
on n'a pas résolu le problème; on a donné les instruments pour
résoudre le problème des urgences dans un certain délai, dans le
délai de quelques années, en sachant qu'il y aura la possibilité de
prévoir l'embauchage de personnel qualifié, la formation et les
structures.
Voilà, M. Beneforti, la différence qui existe entre un système
et l'autre; ça a été un projet qui a été discuté avec toutes les
forces sociales intéressées, qui a eu des moments intéressants de
dialectique, qui a eu des modifications face aux requêtes qui ont
été présentées.
Quant à certaines affirmations qui ont été faites: "On ne parle
pas de la radiothérapie, on ne parle pas de la dermatologie et
cetera", les responsables de la dermatologie ont été invités à dire
comment on pouvait justifier quelque chose dans ce projet, et vu
que ce projet a une fonction relative, on ne pouvait pas tout dire
et tout faire dans ce projet de loi. Par conséquent les requêtes
justes d'un secteur pourront être satisfaites dans un autre moment
où on pourra revoir le plan dans son ensemble.
J'aurais accepté la critique de M. Beneforti si par hasard on
allait donner une réponse à un secteur qui n'était pas directement
lié à l'urgence; je crois que correctement on a dû prendre acte
qu'il s'agit d'un projet lié aux urgences, par conséquent
uniquement les projets qui sont liés aux urgences peuvent avoir une
réponse.
Quel est le sens de l'urgence par rapport à une modification
comme celle des deux chirurgies? M. Beneforti connaît la réponse:
il s'agit d'une liaison indirecte, pour la simple raison qu'à la
gestion de l'hôpital est liée la question des "
guardie
interdivisionali
", pour gérer cette question il fallait trouver
un système qui puisse grouper les différents organes, les
différents responsables. Voilà la raison pour laquelle on a indiqué
des modifications importantes.
Quant à la radiothérapie la réponse est la même: la
radiothérapie ne représente pas l'urgence, elle représente un
problème important qu'on devra prendre en considération si on va
dans la direction d'avoir une augmentation de la disponibilité des
lits. C'est la raison pour laquelle on n'a pas indiqué la
radiothérapie dans ce projet, qui est un projet qui respecte les
indications qui sont venues de la part des forces médicales et non,
un projet sérieux, un projet qui prévoit des temps.
Pour ce qui concerne l'engagement financier d'un projet de ce
genre, je crois que l'engagement financier est lié à la possibilité
d'embaucher dans un certain délai les responsables, ce qui n'est
pas possible dans le bref délai.
On a un moyen utile, important; on a même prévu qu'il y ait à
une certaine échéance la possibilité de faire un compte rendu de ce
qui s'est passé jusqu'à présent et de résumer les résultats qu'un
projet de ce genre a donnés.
Et donc par ce projet de loi on a toutes les garanties pour
responsabiliser les dépendants à n'importe quel niveau et on a
valorisé tous les responsables du bénévolat, qui par convention
pourront continuer à travailler en accord avec les dépendants de
l'USL. On peut tranquillement dire que c'est un projet de loi qui
va dans la direction de donner des lignes maîtresses qui pourront
marquer un pas de l'avant pour le futur.
Presidente
Ha chiesto di parlare il Consigliere
Beneforti, ne ha facoltà.
Beneforti (DC)
Non ho molto da aggiungere a quello
che ho già detto. Se non ho capito male dal discorso che faceva
all'inizio il Consigliere Rollandin, devo dire che non intendevo
offendere proprio nessuno. Il mio discorso non è stato improntato
ad una volontà offensiva nei confronti di nessuno, tantomeno di
colleghi. Non sono entrato nel merito e nelle particolarità della
legge per quanto riguarda il discorso del 118 e dell'organizzazione
della emergenza.
Ho fatto alcuni apprezzamenti, ho fatto alcune riflessioni sul
modo con cui era stato organizzato il 118; ho detto che non
rispondeva a determinati principi che erano previsti da certi
dettami, ma ho voluto rimarcare (questo lo riconfermo) che nella
legge regionale dell'emergenza non aveva significato includere
l'eliminazione delle due chirurgie generali, dal momento che
nessuno aveva intenzione di attivare due chirurgie generali in un
ospedale come il nostro.
Ho anche affermato che a qualcuno che aveva fatto certe
richieste io mi sono sempre opposto, perché non ritenevo giuste
accoglierle. Ho detto invece che era possibile, anziché eliminare
una chirurgia, trasformarla in chirurgia toracica; chirurgia
toracica che di fatto esiste ma che non è riconosciuta come unità
operativa. Ed ho detto che qui si era voluto dare assicurazione a
qualcuno, e sorridendo ho aggiunto che si poteva trattare di voti
di scambio. Stiamo attenti, ho detto, siamo in campagna elettorale,
e ci può essere il tentativo di qualcuno che in prospettiva vuole
attivare una chirurgia generale.
Mi domando perché erano state fatte le due chirurgie a quel
momento: forse sono le stesse motivazioni per le quali oggi si
vogliono riunificare.
Questo discorso l'ho detto sorridendo, per sottolineare il fatto
che siamo in clima elettorale e clientelare, e questo è vero, lo si
vede da altri passaggi che ci sono in questo disegno di legge, non
nascondiamoci dietro un dito.
So benissimo tutto il discorso che ha fatto il collega
Rollandin; ma se dobbiamo rivedere il piano sanitario, allora
dovevate fare una proposta di revisione del piano socio-sanitario e
non aspettare il disegno di legge sul 118 per abbinarci quello che
vi interessava e lasciar fuori quello che non interessava. C'era
tutto il tempo per portare avanti un discorso di revisione del
piano sanitario, allora dovevamo rivederlo.
Volevamo rivedere la pianta organica dell'USL? Potevamo farlo;
c'era un progetto di legge, c'è stato l'Assessore Cout che per
mesi, da luglio a dicembre, ha mandato avanti l'impegno a
presentare un disegno di legge della Giunta relativo revisione
della pianta organica dell'USL, e siamo arrivati oggi all'ultimo
Consiglio di questa legislatura senza che questo progetto di legge
sia stato presentato. E si viene fuori a ricercare alcuni aspetti
della pianta organica e si infilano nella legge dell'emergenza del
118.
Allora, signori, non è che vengo qui a dire certe cose campate
in aria; si poteva fare il piano socio-sanitario se c'era la
volontà, si poteva fare la pianta organica e si poteva fare il
discorso del 118. Invece voi avete voluto fare il 118 e riassumere
nel 118 quelle iniziative che interessavano a qualcuno.
Sul 118 ripeto che non sono entrato nel merito, ho fatto i miei
rilievi e le mie osservazioni, ho detto quello che non condividevo
che fosse stato infilato dentro questo disegno di legge, perché
aveva un sapore tutto diverso da quello che realmente era,
trattandosi esclusivamente di un disegno di legge per il servizio
di emergenza e per il servizio del 118.
E sono d'accordo anche io che deve essere data una
organizzazione più razionale ai nostri servizi di intervento e di
soccorso in tutta la Regione, l'ho sempre sostenuto e lo sostengo
oggi, l'ho sostenuto quando ero ai banchi del governo e lo sostengo
anche oggi dai banchi dell'opposizione, perché nessuno qui nega che
non si debba fare un servizio di emergenza.
So bene quello che comporta il dipartimento di emergenza,
Consigliere Rollandin: so cosa vuol dire la centrale operativa
unica, conosco tutti quegli aspetti che sono necessari per
realizzare un pronto soccorso, ma non possiamo far passare con una
legge anche altre iniziative che con l'emergenza non avevano niente
a che fare. Questo l'ho voluto richiamare e rimarcare, e mi auguro
che chi sarà nel prossimo Consiglio quelle storture che ci sono in
questo disegno di legge voglia rivederle.
E allora come mai si prevede di unificare le due chirurgie,
andando così a modificare un piano sanitario, e non si riportano
nello stesso tempo in questo disegno di legge quelle iniziative che
la gente aspetta e che sono urgenti, come ad esempio il servizio di
radioterapia ed altri servizi che ci sono? Perché non si è fatto un
discorso di primariato della urologia diverso da quello che è
attualmente e che era richiesto dai professionisti dell'urologia,
cioè di uscire dalla chirurgia generale per avere una diversa
autonomia? Invece si è preso in considerazione in questo disegno di
legge solo quello che interessava più da vicino.
Ed è questo fa nascere quei dubbi che prima dicevo, perché in
questa occasione, così come voi avete deciso di intervenire su
certi aspetti, si poteva intervenire su altri e rendere dei servizi
più efficienti alla collettività valdostana.
Presidente
Dichiaro chiusa la discussione
generale.
Si passa all'esame dell'articolato. Do lettura dell'articolo
1:
Capo I Principi generali
Articolo 1 (Il sistema di emergenza sanitaria)
1. La Regione istituisce il sistema di emergenza sanitaria,
inteso come l'insieme delle funzioni di soccorso, trasporto e
comunicazione fra loro combinate ed organizzate al fine di
assicurare l'assistenza sanitaria per ogni situazione che si
presenti in modo improvviso e con caratteristiche tali da poter
provocare conseguenze critiche e che necessiti di trattamento
immediato.
2. Il sistema di emergenza sanitaria è assicurato in maniera
coordinata ed uniforme sull'intero territorio della Regione ed è
articolato come segue:
a) sistema di allarme sanitario;
b) sistema di assistenza traumatologica territoriale;
c) sistema di accettazione e di emergenza sanitaria.
3. I sistemi di cui alle lettere a), b) e c) del comma 2, per
quanto riguarda le macroemergenze, devono possedere il necessario
collegamento funzionale con la Protezione Civile, di cui alle leggi
regionali 18 febbraio 1983, n. 4 e 31 luglio 1986, n. 37.
4. Il piano regionale di Protezione Civile, approvato con
deliberazioni del Consiglio regionale n. 3692/VIII in data 20
aprile 1988 e n. 2013/IX in data 22 aprile 1991, sarà adeguato alle
norme di cui alla presente legge entro 180 giorni dall'entrata in
vigore della stessa.
Presidente
Pongo in votazione l'articolo 1.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 2:
Capo II Il sistema di allarme sanitario
Articolo 2 (Definizione)
1. Il sistema di allarme sanitario organizza l'intervento di
emergenza sul territorio, assicurando la risposta alla chiamata del
paziente, il suo soccorso e l'eventuale trasporto verso centri
ospedalieri.
2. Il sistema di allarme sanitario è assicurato da un'unica
centrale operativa denominata "Valle d'Aosta Soccorso" che copre
l'intero territorio regionale. La centrale operativa si può
avvalere delle associazioni e degli Enti pubblici e privati che
operano nel settore dell'emergenza e del trasporto infermi.
3. L'operatività del sistema di allarme sanitario è garantita
mediante l'unificazione dei numeri di chiamata di soccorso
sanitario nel numero telefonico unico "118" e mediante la
costituzione di un'unica rete di comunicazione.
4. I modelli organizzativi relativi alle comunicazioni ed alle
operazioni di soccorso e di trasporto, di cui al comma 1, sono
definiti nell'allegato A alla presente legge, che costituisce parte
integrante della medesima.
Presidente
Pongo in votazione l'articolo 2.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 3:
Articolo 3 (Erogazione delle prestazioni)
1. La chiamata di soccorso con il numero telefonico unico "118"
è gratuita.
2. Le modalità di erogazione delle prestazioni di cui
all'articolo 2 sono definite nell'allegato B alla presente
legge.
Presidente
Pongo in votazione l'articolo 3.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 4:
Capo III Il sistema di assistenza traumatologica
territoriale
Articolo 4 (Definizione)
1. Il sistema di assistenza traumatologica territoriale si
articola nei Centri traumatologici quali sedi di primo soccorso,
per patologie da trauma ortopedico, distribuiti sul territorio
regionale.
2. I Centri traumatologici rappresentano un'ulteriore
articolazione del sistema dell'emergenza, con il quale si
articolano operativamente anche al fine di un sempre maggior filtro
ai ricoveri ospedalieri.
3. Le modalità organizzative dei Centri traumatologici e la loro
distribuzione sul territorio regionale saranno definiti, entro 180
giorni dalla data di entrata in vigore della presente legge, con
deliberazione del Consiglio regionale, sentita l'U.S.L.
Presidente
Pongo in votazione l'articolo 4.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
All'articolo 5 vi sono 2 emendamenti
proposti dall'Assessore Cout, che recitano:
Emendamenti Articolo 5 - comma 2: alla lettera a) sostituire
nell'elenco le parole "-P.S. traumatologico" con le parole "-P.S.
ortopedico-traumatologico".
Articolo 5 - comma 4: al termine dell'elencazione aggiungere: "-
medicina nucleare".
Do lettura dell'articolo 5 nel testo così emendato:
Capo IV Il sistema di accettazione ed emergenza
sanitaria
Articolo 5 (Definizione)
1. Il sistema di accettazione ed emergenza sanitaria organizza
le attività ospedaliere finalizzate al trattamento delle emergenze
e delle urgenze sanitarie.
2. Il sistema di accettazione ed emergenza sanitaria è
assicurato dal Dipartimento di Emergenza e Accettazione dell'U.S.L.
(DEA) che svolge le seguenti funzioni:
a) funzioni di Pronto Soccorso:
- triage medico;
- PS medico;
- PS chirurgico;
- PS ortopedico-traumatologico;
- PS pediatrico-neonatologico;
- PS ostetrico-ginecologico;
- PS psichiatrico.
b) competenze specialistiche obbligatorie di supporto
all'emergenza.
3. Le funzioni di cui alle lettere a) del comma 2 sono svolte
dalle seguenti Unità Operative facenti parte del DEA, secondo gli
schemi organizzativi previsti nell'allegato C:
- soccorso sanitario 118
- medicina d'urgenza ed accettazione
- chirurgia generale
- traumatologia ed ortopedia
- pediatria e neonatologia
- ostetricia e ginecologia
- psichiatria
4. Le funzioni di cui alla lettera b) del comma 2 sono svolte
dalle seguenti Unità Operative e Dipartimentali, facenti parte del
DEA, secondo gli schemi organizzativi previsti nell'allegato C:
- chirurgia vascolare ed angiologia
- chirurgia toracica
- analisi cliniche
- anestesia, terapia intensiva pre e post operatoria
- anestesia, rianimazione e terapia antalgica
- neurologia e neurofisiopatologia
- cardiologia e cure intensive cardiologiche
- gastroenterologia ed endoscopia digestiva
- nefrologia e dialisi
- oculistica
- otorinolaringoiatria
- centro trasfusionale
- radiologia
- urologia
- nefrologia chirurgica ed andrologia
- medicina nucleare
Presidente
Pongo in votazione l'articolo 5.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 6:
Capo V Personale
Articolo 6 (Dotazioni organiche)
1. Nell'ambito del servizio n. 4 dell'Unità Sanitaria Locale
della Valle d'Aosta, servizio di assistenza specialistica,
ospedaliera ed extraospedaliera, integrativa dell'assistenza di
base, sono istituite l'Unità Operativa di soccorso sanitario 118
(U.O. 118) e l'Unità Operativa di Traumatologia territoriale.
2. L'Unità Operativa di soccorso sanitario 118 svolge le
seguenti funzioni:
a) gestione della centrale operativa e coordinamento delle
attività di soccorso di tutte le associazioni e le strutture di
Enti pubblici e privati ad essa collegate;
b) attività di triage in Pronto Soccorso;
c) collaborazione con l'Assessorato regionale alla Sanità ed
Assistenza Sociale e con le altre strutture dell'U.S.L. per quanto
riguarda la formazione e l'aggiornamento del personale addetto al
sistema dell'emergenza, per l'istruzione e l'educazione della
popolazione e per ogni altro progetto o attività ad essi
collegati.
3. L'Unità Operativa di Traumatologia Territoriale svolge le
seguenti funzioni:
a) gestione e coordinamento dell'attività svolta nei Centri
Traumatologici;
b) gestione e coordinamento dell'attività specialistica
ambulatoriale ortopedica e traumatologica espletata in tutti gli
ambulatori territoriali.
4. Le Unità Operative di Chirurgia Generale 1 e Chirurgia
Generale 2 di cui alla legge regionale 17 giugno 1988, n. 56 sono
unificate nell'Unità Operativa di Chirurgia Generale.
5. L'Unita Operativa di Medicina d'emergenza cd accettazione, di
cui alla legge regionale 17 giugno 1988, n. 56, assume la
denominazione di Medicina d'urgenza ed accettazione.
6. Le dotazioni organiche delle Unità Operative di cui ai commi
2, 3 e 4, nonché delle U.O. di Otorinolaringoiatria e di Chirurgia
Vascolare cd Angiologia, sono definite nell'allegato D alla
presente legge.
7. Sono altresì ridefinite nell'allegato D alla presente legge
le dotazioni organiche del personale infermieristico, degli
operatori tecnici degli assistenti tecnici, degli ausiliari
socio-sanitari, degli assistenti amministrativi e dei coadiutori
amministrativi di cui alla legge regionale 17 giugno 1988, n.
56.
Presidente
Pongo in votazione l'articolo 6.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 7:
Capo VI Formazione del personale
Articolo 7 (Formazione e aggiornamento del personale)
1. Tutto il personale facente parte del sistema dell'emergenza
sanitaria è tenuto alla frequenza di periodici corsi di
aggiornamento professionale ad integrazione dei processi di
formazione attivati per l'accesso al servizio.
2. La formazione e l'aggiornamento del personale sono
finalizzati ai seguenti obiettivi:
a) l'acquisizione delle nozioni basilari di soccorso, di
medicina d'urgenza e dei modelli operativi del sistema;
b) l'approfondimento di appropriati modelli di comportamento
sotto l'aspetto umano ed assistenziale, tenuto anche conto di
quanto previsto dall'articolo 14 del decreto legislativo 30
dicembre 1992, n. 502.
3. I piani di formazione ed aggiornamento del personale sono
approvati annualmente con deliberazione della Giunta regionale, su
proposta dell'U.S.L., sentiti il responsabile dell'U.O. 118 ed il
coordinatore del DEA.
Presidente
Pongo in votazione l'articolo 7.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 8:
Capo VII Istruzione ed educazione della popolazione
Articolo 8 (Obiettivi)
1. La Regione, al fine di assicurare al cittadino il corretto
utilizzo del sistema di emergenza sanitaria, promuove e organizza
idonee iniziative volte a istruire l'intera popolazione a chiamare
un unico numero telefonico per ogni emergenza sanitaria, fornendo
corrette informazioni sull'esatta ubicazione del luogo e sulla
natura dell'emergenza.
2. La Regione promuove e organizza inoltre iniziative di
educazione sanitaria rivolte alla popolazione, ivi comprese
iniziative mirate d'intervento diretto sul malato rivolte a gruppi
di popolazione maggiormente esposti all'eventualità di dover
prestare soccorso per motivi professionali o per vicinanza a
soggetti a rischio.
Presidente
Pongo in votazione l'articolo 8.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 9:
Capo VIII Convenzioni
Articolo 9 (Contenuti)
1. Per l'esercizio delle attività di cui alla presente legge
l'U.S.L. è autorizzata a stipulare apposite convenzioni con
associazioni ed Enti pubblici e privati che operano nel settore
dell'emergenza e del trasporto infermi sulla base di schemi-tipo
approvati dalla Giunta regionale.
Presidente
Pongo in votazione l'articolo 9.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 10:
Capo IX Sperimentazione
Articolo 10 (Modelli sperimentali)
1. La Giunta regionale potrà predisporre un modello sperimentale
sul sistema di emergenza sanitaria, in collaborazione con il
Consiglio Nazionale delle Ricerche (CNR) e d'intesa con il
Ministero della Sanità.
2. Le materie oggetto del suddetto modello sperimentale sono
indicate nell'allegato E alla presente legge.
3. Il finanziamento del progetto sperimentale sarà assicurato,
subordinatamente all'approvazione da parte del Ministero della
Sanità, attraverso le risorse di cui al comma 2 dell'articolo 12
del decreto legislativo 30 dicembre 1992, n. 502, nonché da forme
di finanziamento privato le cui modalità saranno stabilite con
deliberazione della Giunta regionale.
Presidente
Pongo in votazione l'articolo 10.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 11:
Capo X Disposizioni finanziarie
Articolo 11 (Norme finanziarie)
1. Gli oneri derivanti dall'applicazione della presente legge
sono stimati, nel triennio 1993-1995, in lire 3 miliardi, di cui
lire 900 milioni nell'anno 1993 e, a titolo indicativo, lire 1.100
milioni nell'esercizio 1994 e lire 1.000 milioni nell'esercizio
1995.
2. Alla determinazione degli oneri a carico dei Bilanci
successivi si provvede, ai sensi dell'articolo 17 della legge
regionale 27 dicembre 1989, n. 90, come modificato dall'articolo 3
della legge regionale 7 aprile 1992, n. 16, con legge di bilancio,
tenuto conto degli importi determinati, per i singoli interventi,
dalla Giunta regionale all'atto della presentazione al Consiglio
regionale del Bilancio annuale di previsione.
3. Alla copertura dell'onere a carico dell'esercizio 1993 si
provvede:
a) quanto a lire 500 milioni mediante utilizzo del medesimo
importo iscritto al capitolo 69020 "Fondo globale per il
finanziamento di spese di investimento" del Bilancio di previsione
della Regione per 1'anno 1993, a valere sull'apposito
accantonamento previsto all'allegato n. 8 del Bilancio stesso (area
"Tutela sanitaria e promozione sociale" settore "Sistema di
chiamata di soccorso sanitario" - E. 5);
b) quanto a lire 150 milioni mediante diminuzione del medesimo
importo dello stanziamento iscritto al capitolo 59920 "Spese a
carico della Regione per l'esercizio di funzioni sanitarie
attribuite al S.S.N." del Bilancio di previsione della Regione per
l'anno 1993;
c) quanto a lire 250 milioni mediante diminuzione del medesimo
importo dello stanziamento iscritto al capitolo 21820 "Spese per
incarichi di consulenza e per la partecipazione a commissioni
consultive o di studio a carattere generale" del Bilancio di
previsione della Regione per l'anno 1993.
4. Alla copertura degli oneri a carico degli esercizi finanziari
1994 e 1995 si provvede, indicativamente:
a) per l'anno 1994, mediante utilizzo delle risorse iscritte ai
capitoli 59920 e 69020 del Bilancio pluriennale della Regione per
gli anni 1993/1995, rispettivamente per lire 600.000.000 e per lire
500.000.000;
b) per 1'anno 1995, mediante utilizzo delle risorse iscritte ai
capitoli 59920 e 69020 del Bilancio pluriennale della Regione per
gli anni 1993/1995, rispettivamente per lire 500.000.000 e per lire
500.000.000.
5. Gli oneri di cui ai commi 1, 2, 3 e 4 gravano sul capitolo
60465 e sugli istituendi capitoli 62025 e 62030 della parte Spesa
del Bilancio di previsione della Regione per l'esercizio
finanziario 1993 e sui corrispondenti capitoli dei futuri
Bilanci.
Presidente
Pongo in votazione l'articolo 11.
Esito della votazione
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 12:
Articolo 12 (Variazioni di bilancio)
1. Alla parte Spesa del Bilancio di previsione della Regione per
l'anno 1993 sono apportate le seguenti variazioni, in termini di
competenza e di cassa:
a) in diminuzione:
- capitolo 69020 "Fondo globale per il finanziamento di spese di
investimento"
Competenza: lire 500.000.000
Cassa: lire 0
- capitolo 59920 "Spese a carico della Regione per l'esercizio
di funzioni sanitarie attribuite al S.S.N."
Competenza: lire 150.000.000
Cassa: lire 150.000.000
- capitolo 21820 "Spese per incarichi di consulenza e per la
partecipazione a commissioni consultive o di studio a carattere
generale"
Competenza: lire 250.000.000
Cassa: lire 250.000.000
b) in aumento:
- capitolo 60465 "Spese per la realizzazione del sistema di
chiamata di soccorso sanitario regionale con numero di telefono
unico 118"
Competenza: lire 500.000.000
Cassa: lire 200.000.000
- Programma regionale 2.2.5.01. - "Formazione professionale"
Codificazione 1.1.1.4.2.2.6.5.08. capitolo 62025 (di nuova
istituzione) "Formazione e aggiornamento del personale del sistema
di emergenza sanitaria"
Competenza: lire 300.000.000
Cassa: lire 150.000.000
- Programma regionale 2.2.5.01. - "Formazione professionale"
Codificazione 1.1.1.4.2.2.6.5.08. capitolo 62030 (di nuova
istituzione) "Istruzione ed educazione alla popolazione sul sistema
di emergenza sanitaria"
Competenza: lire 100.000.000
Cassa: lire 50.000.000
Presidente
Pongo in votazione l'articolo 12.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
Do lettura dell'articolo 13:
Capo XI Norme transitorie e finali
Articolo 13 (Verifica del sistema di emergenza sanitaria)
1. Il sistema di emergenza sanitaria di cui alla presente legge,
in relazione alla sua complessità, è definito in via sperimentale e
sarà oggetto di verifica da parte del Consiglio regionale sulla
base di una relazione presentata dalla Giunta regionale alla
scadenza di due anni dalla data di effettiva attivazione della
centrale operativa di cui all'articolo 2, comma 2.
2. La verifica dovrà riguardare l'adeguatezza qualitativa delle
prestazioni fornite nonché il rapporto costo/beneficio del
sistema.
3. Sulla base di tale verifica, potranno essere apportate
eventuali variazioni al modello organizzativo e/o alla dotazione
organica previsti dalla presente legge.
Presidente
Pongo in votazione l'articolo 13.
Esito della votazione:
Presenti: 24
Votanti: 18
Favorevoli: 18
Astenuti: 6 (Aloisi, Beneforti, Chiofalo, Limonet, Ricco e
Trione)
Il Consiglio approva
Presidente
All'articolo 14 vi è un emendamento
proposto dall'Assessore Cout, di cui do lettura:
Emendamento Articolo 14 - comma 2: all'ultimo periodo del
comma 2, dopo le parole "La funzione di coordinamento delle
strutture territoriali" aggiungere: "(lettera C)".
Do lettura dell'articolo 14 nel testo così emendato:
Articolo 14 (Abrogazione di norme)
1. A decorrere dalla data di entrata in vigore della presente
legge sono abrogati:
a) la legge regionale 22 luglio 1980, n. 33 "Organizzazione dei
servizi di pronto soccorso sanitario del territorio della Regione
Valle d'Aosta",
b) i punti 1.7.1) e l'intero punto 17 dell'allegato alla legge
regionale 23 giugno 1983, n. 66 "Piano Socio-sanitario della
Regione Valle d'Aosta per il triennio 1983- 85".
2. Sono altresì abrogate le lettere b) e c) del punto relativo
alla Medicina di Emergenza ed Accettazione dell'allegato A alla
legge regionale 17 giugno 1988 n. 56 "Aggiornamento del Piano
Socio-sanitario della Regione Valle d'Aosta per il triennio
1983-85". La funzione di organizzazione generale del Pronto
Soccorso (lettera b) resta esercitata dall'U.O. di Medicina
d'Urgenza ed Accettazione fino all'effettiva attivazione del DEA.
La funzione di coordinamento delle strutture territoriali (lettera
c) resta esercitata dall'U.O. di Medicina d'urgenza ed Accettazione
fino all'effettiva attivazione dell'U. O. di soccorso sanitario
118.
Presidente
Pongo in votazione l'articolo 14.
Esito della votazione:
Presenti: 26
Votanti: 20
Favorevoli: 20
Astenuti: 6 (Beneforti, Chiofalo, Lanièce, Limonet, Ricco e
Trione)
Il Consiglio approva
Presidente
Do lettura dell'articolo 15:
Articolo 15 (Dichiarazione d'urgenza)
1. La presente legge è dichiarata urgente ai sensi del comma 3
dell'articolo 31 dello Statuto speciale ed entrerà in vigore il
giorno successivo a quello della sua pubblicazione sul bollettino
ufficiale della Regione.
Presidente
Pongo in votazione l'articolo 15.
Esito della votazione:
Presenti: 26
Votanti: 20
Favorevoli: 20
Astenuti: 6 (Beneforti, Chiofalo, Lanièce, Limonet, Ricco e
Trione)
Il Consiglio approva
Presidente
Pongo in votazione l'allegato A.
Esito della votazione:
Presenti: 26
Votanti: 20
Favorevoli: 20
Astenuti: 6 (Beneforti, Chiofalo, Lanièce, Limonet, Ricco e
Trione)
Il Consiglio approva
Presidente
Pongo in votazione l'allegato B.
Esito della votazione:
Presenti: 26
Votanti: 20
Favorevoli: 20
Astenuti: 6 (Beneforti, Chiofalo, Lanièce, Limonet, Ricco e
Trione)
Il Consiglio approva
Presidente
All'allegato C vi è un emendamento
proposto dall'Assessore Cout che recita:
Emendamento Al punto 2 dell'allegato C, nel primo capoverso e
nella lettera d), le parole "P.S. traumatologico" sono sostituite
con le parole "P.S. ortopedico-traumatologico".
Presidente
Pongo in votazione l'allegato C nel testo
emendato.
Esito della votazione:
Presenti: 26
Votanti: 20
Favorevoli: 20
Astenuti: 6 (Beneforti, Chiofalo, Lanièce, Limonet, Ricco e
Trione)
Il Consiglio approva
Presidente
All'allegato D vi sono due emendamenti
proposti dall'Assessore Cout, di cui do lettura:
Emendamenti Al punto 1. dell'allegato D sostituire la frase
tra parentesi con la seguente: "(le aree funzionali e le discipline
dei posti di aiuto e assistente saranno deliberate dalla Giunta
regionale, previo parere dell'U.S.L., prima dell'indizione dei
relativi concorsi)".
Il punto 5. dell'allegato D è sostituito dal
seguente:
"5. L'organico dell'Unità Operativa di Chirurgia vascolare ed
Angiologia, di cui alla legge regionale 17 giugno 1988, n. 56, è
aumentato di un posto di Assistente medico ospedaliero e di un
posto di aiuto medico corresponsabile.
Presidente
Pongo in votazione l'allegato D nel testo
emendato.
Esito della votazione:
Presenti: 26
Votanti: 20
Favorevoli: 20
Astenuti: 6 (Beneforti, Chiofalo, Lanièce, Limonet, Ricco e
Trione)
Il Consiglio approva
Presidente
Pongo in votazione la legge nel suo
complesso.
Esito della votazione:
Presenti: 26
Votanti: 20
Favorevoli: 20
Astenuti: 6 (Beneforti, Chiofalo, Lanièce, Limonet, Ricco e
Trione)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK