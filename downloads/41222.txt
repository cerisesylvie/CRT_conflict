Consiglio Regionale della Valle d'Aosta - Oggetto del Consiglio n. 392 del 6 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 392 del 6 febbraio 2019 - Resoconto
OGGETTO N. 392/XV - Interpellanza: "Dichiarazioni riguardanti
il Corpo Valdostano dei Vigili del fuoco espresse dal Presidente
del Comitato Regionale per le Relazioni Sindacali in Commissione
Consiliare".
Rini (Presidente) -
Punto n. 42 all'ordine del
giorno, p
er l'illustrazione la parola al consigliere
Gerandin.
Gerandin (MOUV')
- Questa iniziativa nasce da quanto ho
letto nei verbali riferiti all'audizione in Commissione consiliare
permanente, la Seconda, in data 14 dicembre 2018.
In tutta sincerità, non mi interessa tanto la polemica, mi
dispiace quando, pur riconoscendo delle qualità, in questo caso
quelle dimostrate negli anni dal Presidente del comitato regionale
per le relazioni sindacali, io ho la ferma convinzione che in
questa audizione del 14 dicembre, qualcosa non sia andato nel verso
giusto nel senso che qualcuno, dall'alto della carica che
ricopriva, sia andato un po' oltre le considerazioni in merito a
quanto è stato detto in questa audizione. Non voglio leggere i
verbali, però farò qualche riferimento.
Io non penso che sia una prerogativa e un compito del Presidente
del comitato regionale per le relazioni sindacali entrare nel
merito delle piante organiche. Quando si dice: "Quanti erano i
vigili del fuoco che sono transitati al corpo nazionale dei vigili
del fuoco al nostro corpo" e "Non sono aumentate le competenze, in
questo momento non esiste un problema di organico", io penso che
definire le piante organiche sia una prerogativa della parte
amministrativa, della parte politica, ma che non sia una
prerogativa del Presidente del comitato per le relazioni sindacali.
Ognuno ha il proprio ruolo. Era stato chiamato in audizione a
discutere dei termini e delle problematiche emerse in merito al
rinnovo contrattuale, nessuno aveva titolo per esprimersi sulle
piante organiche, o meno ancora, per fare scelte politiche. Se
qualcuno vuole fare politica, si candida, viene eletto e poi
eventualmente decide le piante organiche. Mi preoccupa soprattutto
che in questa audizione si sia cercato di mettere in
contrapposizione ciò che ritengo un valore aggiunto e qualificante
per il corpo valdostano vigili del fuoco: la componente permanente
e la componente volontaria.
È stato un percorso difficile mettere insieme in una stessa
legge la componente volontaria e la componente permanente, è stato
un percorso difficile farle collaborare sul territorio: io mi
ricordo ancora l'assemblea di Saint-Pierre - qualcuno in quest'aula
forse c'era - in cui si è cercato di andare in contrapposizione tra
i permanenti e i volontari, si è ristabilito un equilibrio, si è
cresciuti, c'è una buona e ottima collaborazione; ma non si può
pensare di dare le pagelline e nessuno è titolato a dare pagelline
in Commissione!
Trovo mortificante che qualcuno vada a dire in Commissione:
"sono due anni che sono all'aeroporto a fare niente". Non l'hanno
scelto i vigili del fuoco di andare all'aeroporto. Qualcuno deve
spiegare che all'aeroporto, se vuole essere aperto, ci sono delle
disposizioni nazionali che ti obbligano a garantire questo tipo di
presenze. Trovo mortificante che si faccia un paragone tra i mezzi
di quando eravamo sotto il Ministero - dove c'erano quattro rottami
che ti dava il Ministero - e il parco macchine - per fortuna, io
dico, il grande parco macchine - che abbiamo in questo momento. Ma
all'epoca davamo fuori le manutenzioni, andavamo a fare formazioni
fuori e non avevamo la galleria di Meysattaz, che adesso è un fiore
all'occhiello, e non sapevamo neanche cos'era il SAF. È cambiato un
mondo da allora, e andare in Commissione e dare delle notizie che
non sono corrette io lo ritengo lesivo a questa forma di
collaborazione che, con tanta fatica, sta funzionando ed è un fiore
all'occhiello per la Protezione Civile valdostana.
Trovo anche, e poi non voglio andare oltre, perché penso che mi
risponderà lei, Presidente, penso che lei abbia avuto modo di
leggere quanto detto in questa Commissione. Io trovo mortificante
che qualcuno in Commissione possa dire: "che sia la Francia o la
Spagna, purché se magna", non è lo spirito del corpo valdostano dei
vigili del fuoco!
Non voglio andare oltre perché avrei quattro pagine di
considerazioni da fare su affermazioni che ritengo lesive e
offensive, ma c'è una cosa che mi dispiace, che questo confronto è
stato fatto senza contraddittorio. Qualcuno sparava nel mucchio
senza sapere di cosa parlasse e qualcuno non poteva difendersi.
Le mie domande sono molto chiare, io non voglio fare
persecuzione
ad personam
, voglio solo capire se questo
governo ha intenzione di prendere le distanze da quanto dichiarato
ed espresso in Commissione dal Presidente del comitato regionale
per le relazioni sindacali, se ha intenzione di dissentire dai
contenuti e dalle considerazioni emerse da quanto dichiarato, se è
disposto - questo lo chiedo davvero perché so che è una forzatura -
a consentire a chi in quel contesto non aveva la possibilità di
contraddittorio di accedere agli atti per chiedere un'audizione in
Commissione, avendo contezza di quello che è stato detto, e
soprattutto per potersi difendere e dire qual è la reale
situazione.
Avevo quasi intenzione di presentare una mozione, ma penso che
sia più legittimo e corretto procedere in questi termini, perché in
altri casi ho avuto stima per la persona che ricopre questa carica,
ma penso che questa volta sia andata fuori tema, fuori luogo e
oltre le competenze riconosciutele in quanto Presidente del
comitato regionale per le relazioni sindacali.
Presidente
- Per la risposta, la parola al presidente
Fosson.
Fosson (GM)
- Cerco di rispondere a quello che ha detto,
che accuratamente risponde a una sua esperienza e anche a una
conoscenza dell'argomento, è un argomento complesso e difficile
quello di cui stiamo discutendo. Tra l'altro questa audizione è
avvenuta il 14 dicembre, quindi le indicazioni non possono essere
state date da nessuno di noi. Lei ha parlato di forzature, capisce
che un Governo e una Giunta non possono intervenire sull'attività
di una Commissione, che ha la sua libertà, abbiamo sempre sostenuto
che non debba avere bavagli, che sia libera.
È chiaro, sono tutti dati, lei ha detto, che si prestano a un
contraddittorio, vanno chiariti, discussi, ecco perché abbiamo già
parlato con lei di questo problema che abbiamo ereditato. Non è
semplice la soluzione, il corpo dei vigili del fuoco è un corpo
straordinario, che ha dato molto alla Regione Valle d'Aosta; esso è
stato inserito con legge nel 99 nel comparto unico, ed è difficile
perché ha delle caratteristiche tutte sue, particolari.
Io sono disponibile a venire per un contraddittorio in
Commissione, tra l'altro, mi permetta, ma nessuno dei membri della
Seconda commissione, né il Presidente né altri, mi ha richiesto...
o ha avvertito questa imprecisione dei dati, anzi, leggendo tutto
il verbale si evince anche che ci sono stati anche dei commenti
positivi a queste enunciazioni, che vanno comunque discusse e
verificate. Lei mi trova pienamente d'accordo. C'era stata una
movimentazione dei vigili del fuoco, probabilmente questa persona -
che anche io conosco come molto competente - ha visto solo alcune
delle indicazioni. Va discusso quello che ha detto lei, sono
d'accordo sul fatto dell'organico, anche sul sostituire la
reperibilità con le presenze e soprattutto va discusso il rapporto
tra i volontari e gli effettivi.
Ma esorto il Presidente della Seconda commissione a invitare il
Presidente dei vigili del fuoco per un contraddittorio, io sono
disponibilissimo a venire a riferire o comunque a discutere di
queste cose perché poi nel verbale c'è scritto, anche più volte,
che il Presidente del comitato ha parlato di territorio,
d'importanza del territorio; siamo disponibili a discutere e, nel
quadro più complesso che dovremo affrontare, dovremo esprimere una
soluzione a queste richieste, a questo stato di agitazione.
Per il resto, prendo nota di tutto quello che ha detto lei, non
ci sottrarremo sicuramente a un dibattito. L'altro giorno mi
parlava di nuove assunzioni, in questo caso verificheremo e
discuteremo e s confermare questo organico sarà una prima
scelta.
Lei ieri diceva una cosa che io sottolineo: il grande problema
dell'Amministrazione è la gestione del personale; in questo momento
noi abbiamo proprio il problema di gestire il personale, di capire
i carichi di lavoro, la pesatura del lavoro per tutti gli
uffici.
"Se le posso dare gli atti": concludo dicendo che, lei ha già
parlato di forzatura, in effetti rispetto all'ultima domanda, la
questione è esclusivamente tecnica e giuridica e la mia posizione
personale non ha alcuna rilevanza perché la disciplina della
verbalizzazione e della pubblicità sono stabilite dal Regolamento
interno del Consiglio regionale e dalla l.r 19/2007.
Abbiamo avuto incontri col Presidente dei vigili del fuoco, col
nostro ufficio legale per affrontare tutte le problematiche di
un'eventuale razionalizzazione dell'aspetto previdenziale, è un
problema molto serio, complesso, che occuperà tutti in un'analisi,
in un confronto e alla fine in un giudizio preciso.
Presidente
- Ha chiesto la parola il collega Marquis.
Per?
Marquis (SA) -
Ho chiesto la parola in qualità di
Presidente della Seconda commissione, in quanto sono stato
richiamato nella gestione di questo argomento.
Presidente
- Quindi un fatto personale.
Marquis (SA) -
Per fatto personale.
Presidente
- Espliciti il fatto personale.
Marquis (SA) -
Sono stato chiamato in causa nella
discussione dell'interpellanza dall'interpellante. Nella qualità di
Presidente della commissione consiliare posso testimoniare che è
stata fatta un'audizione, abbiamo audito il Presidente del comitato
per le Relazioni Sindacali che si è impegnato a fornire alla
commissione la documentazione tecnica necessaria; pertanto noi come
in ogni occasione, siamo ben disponibili a continuare questa
attività volta a sviscerare l'argomento e a portarla avanti
ascoltando anche il personale dei Vigili del Fuoco. Do la
disponibilità anche a nome dei commissari ad affrontare
l'argomento, per ricomporre la situazione e riportarla a un clima
di serenità. Io credo sia nell'interesse di tutti avere la massima
contezza possibile sulla situazione per poi prendere le
determinazioni del caso.
Presidente
- Per la replica la parola al collega
Gerandin.
Gerandin (MOUV')
- Prendo atto che da oggi probabilmente
oltre agli assessori e al Presidente, risponderanno anche i
Presidenti di commissione perché io non mi sono neanche permesso di
citare il Presidente di commissione, per cui da adesso in avanti
abbiamo...
(interruzione di un Consigliere, fuori microfono)
...non penso che l'abbia chiesto Fosson, comunque se il
Presidente rispondendo può chiedere di fare intervenire anche il
Presidente di commissione, è una nuova regola. Comunque non
è...
Presidente
- Collega Gerandin, ha chiesto la parola come
fatto personale, io l'ho anche guardata dicendole "va bene,
intervenga". Solo questo, per fatto personale, perché il presidente
Fosson, ha chiaramente citato il collega, solo per questo collega.
Prego.
Gerandin (MOUV')
- Comunque non è importante,
assolutamente. Mi dispiace che alle prime due domande non ci ha
neanche provato a rispondere, nel senso che a precisa richiesta "se
ha intenzione di dissentire dei contenuti delle considerazioni
emerse a quanto dichiarato" abbia pazienza non ha neanche provato a
risponderci. Per cui probabilmente seguiranno altre iniziative, per
cui ci sarà magari un voto, dovrà esserci un voto su questo tipo di
comportamento. Perché io molto bonariamente ho detto: se si voleva
quantomeno prendere le distanze, perché non penso che sia nei ruoli
di un Presidente del Comitato Regionale entrare nel merito della
pianta organica, del lavoro, del... lei non l'ha detto!
(interruzione di un Consigliere, fuori microfono)
...no, no non ho sentito, l'ho sentito benissimo, non l'ha
detto. Comunque, detto questo, ne prendo atto.
Per quello che riguarda la trasmissione dei verbali io non ho
dubbi che i Vigili del Fuoco chiedano di essere auditi, sicuramente
saranno auditi, come si è preso l'impegno il Presidente della
commissione; ma è un altro il problema: prima di essere audito, uno
dovrebbe avere la possibilità di utilizzare il verbale di chi è
stato audito prima, capire cosa è stato detto in questa
commissione, altrimenti qua giochiamo... facciamo i giochini
soliti, perché questo verbale sta girando tutta la Valle d'Aosta,
tutti ce l'hanno, solo che poiché non lo si può dare ufficialmente,
nessuno può utilizzarlo ufficialmente. Dovremmo consigliare
probabilmente a qualcuno di fare un'azione legale, perché ci sono
anche degli estremi per difendere la categoria e il personale,
qualcuno dovrà probabilmente fare due righe, dire che utilizzerà
questo per tutelare l'immagine e avrà accesso agli atti. Questo io
le chiedevo, se in sede bonaria si potevano avere questi... perché
questa gente qua, io penso che alla fine sia stata, torno a dire da
qualcuno che non aveva titolo... siano stati espressi dei contenuti
che non hanno senso, si poteva parlare di rinnovo contrattuale, di
quanto era, le richieste, ma di personale, di mezzi, di aeroporto,
di queste cose qua, io penso che nessuno le aveva minimamente.
Avete intenzione di mettere nero su bianco? Se lei ha detto che
per caso prende le distanze, volete magari scrivere al Presidente
dicendo che è andato sopra le righe?
Glielo chiedo, sennò dovrò comunque riportare questa cosa in
Consiglio. Non le ho chiesto, per carità, di tutte le altre
problematiche, ci sono tutte le altre problematiche, e lei
giustamente l'ha sottolineato a dire che non sono da dimenticare,
ci mancherebbe. Le dico solo l'ultima cosa, si sbaglia a dire che
io ho chiesto nuove assunzioni l'altra volta. Io le ho chiesto di
bandire dei concorsi per posti vacanti da caposquadra e
caporeparto. Questo le avevo chiesto, per cui mi pare corretto.
Come peraltro vale la regola anche per i Forestali,
dimentichiamoci che ci sono anche i Forestali, non ci sono solo i
Vigili del Fuoco, su questo bisogna essere chiari e corretti. Mi
dispiace, torno a dire che mi dispiace, di questa problematica
dovremmo magari parlarne ulteriormente, quando con un po' di
buonsenso e con una presa di posizione molto più chiara, si poteva
evitare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK