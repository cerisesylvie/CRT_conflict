Consiglio Regionale della Valle d'Aosta - Oggetto del Consiglio n. 1839 del 8 giugno 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
RICERCA
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1839 del 8 giugno 2011 - Resoconto
OGGETTO N. 1839/XIII - Ritiro delle interpellanze:
"Monitoraggio dei tempi di pagamento delle borse di ricerca del
Fondo sociale europeo" e "Trattativa per la riduzione dei distacchi
sindacali nell'ambito dell'USL della Valle d'Aosta".
Président
- Les interpellations inscrites aux points n°
11 et n° 19 de l'ordre du jour ont été retirés par leurs
auteurs.
J'en donne lecture pour le procès-verbal:
Interpellanza
Premesso che con deliberazione n. 1860 del 3 luglio 2009 la
Giunta regionale ha approvato il bando per il finanziamento delle
Borse di ricerca del Fondo sociale europeo (Fse) con la previsione
che "...l'erogazione della Borsa avverrà con periodicità
bimestrale..." e che la modalità di pagamento dei compensi ai
giovani ricercatori dovrebbe avvenire con cadenza bimestrale
posticipata, su presentazione da parte degli stessi all'Agenzia del
Lavoro, nei primi 3 giorni del mese successivo, di apposito
registro delle attività svolte nei due mesi precedenti, corredato
di istanza scritta di erogazione, oltre ad una relazione
scientifica bimestrale e semestrale sulla ricerca effettivamente
svolta;
Appreso che con comunicazione e-mail del 23 dicembre 2010
l'Agenzia regionale del lavoro ha informato i circa 45 borsisti che
l'erogazione del compenso di ottobre-novembre 2010 sarebbe stato
liquidato soltanto a gennaio 2011 e quello di novembre-dicembre
2010 sarebbe slittato a fine febbraio 2011 per cause non meglio
specificate di "chiusura del Bilancio 2010", mentre nessuna lettera
è pervenuta ai borsisti da parte del Direttore dell'Agenzia
regionale del Lavoro;
Considerato che normalmente l'erogazione della rata
bimestrale avviene verso la fine del mese successivo alla
presentazione della documentazione bimestrale e che il compenso
mensile netto è di circa 1.200,00 euro (1.400,00 per attività
svolta fuori dall'Italia) e che il ritardo di un mese
nell'erogazione della rate delle Borse di ricerca comporta grave
disagio finanziario per i borsisti e le relative famiglie tenuto
conto delle spese che sostengono, anticipandole, per lo svolgimento
della loro attività;
Considerato inoltre che, nel nuovo bando recentemente
approvato con deliberazione della Giunta regionale n. 712 del 25
marzo 2011, risultano non essere più rimborsate le spese sostenute
dai borsisti per la stipula delle polizze assicurative di
responsabilità civile verso terzi e contro il rischio di infortuni
nei luoghi di attività e per l'assicurazione sanitaria se
l'attività sia svolta all'estero, gravando gli oneri stessi sui
borsisti che già non percepiscono una lauta retribuzione;
Evidenziato che i ritardi nell'erogazione da parte della
Regione di tali strumenti a sostegno della ricerca interessano
anche i rimborsi dei buoni formativi per la ricerca, per i quali la
rendicontazione delle spese sostenute deve essere consegnata ad una
società esterna all'amministrazione regionale denominata "Selene
Consulting" e che il tempo intercorrente tra la consegna della
documentazione comprovante la spesa e l'erogazione del rimborso
risulta essere molto lungo (5 mesi o più dalla
presentazione);
la sottoscritta Consigliera regionale
Interpella
il Presidente della Giunta regionale per conoscere:
1) se intenda monitorare costantemente i tempi di pagamento
delle borse Fse e dei buoni formativi per la ricerca e reintegrare
nel nuovo bando di ricerca Fse 2011-2012 il rimborso delle spese
assicurative;
2) i motivi per i quali la Giunta regionale non si è attivata
affinché il nuovo bando di ricerca fosse approvato entro il 31
dicembre 2010, data di scadenza del precedente, posticipando invece
l'approvazione dello stesso al 25 marzo 2011, e impedendo di fatto
ai nuovi ricercatori di presentare i nuovi progetti che
necessitano, ai fini dell'approvazione, della preventiva
valutazione positiva da parte del Nucleo tecnico di valutazione
istituito con Deliberazione di Giunta regionale n. 1076 del 6
maggio 2011.
F.to: Carmela Fontana
Interpellanza
Rilevata l'intenzione dell'Amministrazione regionale di
ridurre il numero dei distacchi sindacali;
Constatato che l'USL della Valle d'Aosta ha deciso di
spostare la contrattazione sindacale con le RSU fuori dall'orario
di lavoro delle RSU;
Evidenziato l'alto tasso di contenzioso tra Amministrazione
regionale, USL e dipendenti, che sfocia in cause perse
dall'Amministrazione;
il sottoscritto Consigliere regionale
Interpella
la Giunta regionale per sapere se intenda:
1) motivare l'attivazione di una trattativa volta a ridurre i
distacchi sindacali;
2) limitare l'operatività delle RSU e della contrattazione
aziendale;
3) chiarire chi paga le cause di lavoro perse
dall'Amministrazione.
F.to: Donzel
Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK