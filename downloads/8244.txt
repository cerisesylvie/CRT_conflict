Consiglio Regionale della Valle d'Aosta - Oggetto del Consiglio n. 2725 del 19 marzo 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2725 del 19 marzo 1987 - Resoconto
OGGETTO N. 2725/VIII - REALIZZAZIONE IN AOSTA DI UNA IDONEA
STRUTTURA PER MANIFESTAZIONI CULTURALI DI PRESTIGIO. Ritiro di
mozione.
PRESIDENTE:
Do lettura del testo della mozione presentata
dai Consiglieri Torrione, Pascale e Breuvé:
MOZIONE
Si fa sempre più urgente la necessità di dotare la città di
Aosta, al fine di esaltarne il ruolo di "capitale" della nostra
Regione, di una idonea struttura capace di ospitare manifestazioni
culturali di prestigio (spettacoli teatrali, musicali,
ecc.).
Questa esigenza era stata, a suo tempo, evidenziata anche nel
programma dei precedenti e dell'attuale Governo regionale senza
però che su questo argomento si siano successivamente concretizzati
impegni più precisi e specifici, passando cioè dalla fase
dell'enunciazione a quella della concretizzazione di un simile
progetto.
Ora la presenza di un nuovo teatro o di un auditorium
polivalente servirebbe da un lato a rispondere alle crescenti
esigenze di un'opinione pubblica sempre più interessata (e in ciò
anche debitamente sollecitata dai programmi culturali posti in
essere dai competenti assessorati regionali ed in particolar modo
da quello della Pubblica Istruzione e Cultura) e dall'altro a
caratterizzare in termini sempre più appetibili l'indubbia, ma
sinora inespressa, vocazione turistica del capoluogo
regionale.
Tutto ciò premesso i sottoscritti Consiglieri regionali
propongono che il Consiglio regionale
DELIBERI
a)
di incaricare la Giunta regionale di prendere
opportuni contatti con il Comune di Aosta per la localizzazione di
un'area su cui costruire un nuovo teatro o un auditorium
polivalente.
b)
di affidare, ad avvenuta localizzazione e in
accordo con il Comune stesso, un incarico professionale per la
progettazione di un'infrastruttura del genere.
PRESIDENTE:
Ha chiesto di illustrare la mozione il
Consigliere Torrione; ne ha facoltà.
TORRIONE - (P.S.I.):
Abbiamo ritenuto opportuno di
sollevare in sede regionale il problema della creazione di una
struttura, che sia in grado di ospitare manifestazioni culturali di
grande prestigio. Abbiamo definito questa ipotesi evidenziando il
fatto che nella nostra Regione, non solo in Aosta, manca in effetti
un teatro di un certo prestigio, o un auditorium polivalente, che
possa essere la sede di spettacoli teatrali o musicali ad alto
livello.
Non abbiamo scoperto niente, perchè, devo essere franco, questa
ipotesi era già stata fatta nel programma dell'attuale Giunta
regionale; la nostra vuole essere semplicemente un'azione di
sollecitazione per uscire da una "impasse" nella quale ci si è
venuti a trovare per alcune incertezze poste in essere dallo stesso
Comune di Aosta, che, a nostro avviso, dopo aver dato
un'indicazione di massima per costruire una struttura di questo
tipo nell'ambito dello stadio, si è arenata nell'individuazione di
una sede diversa per la collocazione dello stadio stesso.
Ribadiamo che se vogliamo rivalutare il ruolo della città di
Aosta e definirla come la "capitale" della nostra Regione, una
struttura di questo genere va collocata nell'ambito del territorio
comunale aostano. C'è da dire però che il Comune di Aosta soffre di
una povertà di aree assoluta; questo problema è emerso già al
momento dell'individuazione di aree per la soluzione di problemi
forse più urgenti di questo, più drammatici, come quello
dell'abitazione, e sorge quando si vuole destinare un pezzo di
terra ad attività di altro tipo, come quelle industriali o
artigianali.
Detto tutto questo, bisogna pensare che Aosta, proprio per la
sua posizione geografica, potrebbe costituire un polo di
attrazione, anche sotto l'aspetto turistico, qualora fosse dotata
di una struttura di questo tipo. Pensiamo, però, non ad una cosa
modesta, ma pensiamo "in grande"; Aosta dovrebbe diventare un polo
di attrazione proprio in virtù del fatto che sul suo territorio e
nel suo ambito territoriale si possano svolgere delle
manifestazioni di prestigio, non solo nazionale, ma anche
internazionale.
Sappiamo che sono in corso delle trattative fra una sorta di
Commissione mista fra Comune di Aosta e Regione: la nostra
iniziativa è di sollecitazione alla soluzione di questo problema.
Avevamo già sentito dire a suo tempo, dall'Assessore Borbey, che
questo problema era sul tappeto e non so se fosse stata considerata
in termini concreti la possibilità di collocare questa struttura in
un'area ben definita. A questo proposito devo dire che,
personalmente e anche come Partito, la valutazione di collocare un
nuovo teatro oppure un auditorium nell'area dello stadio era la più
idonea, perchè tale collocazione avrebbe permesso di usufruire
dell'intera zona di parcheggi, sufficiente a far fronte a quelle
che sono le esigenze di una struttura del genere.
Lo spostamento dello stadio potrebbe trovare una soluzione di
tipo diverso: esistono nell'ambito del circondario di Aosta stadi,
che possono benissimo ospitare anche le attività sportive della
Aosta Calcio o di altre società, che gravitano nell'ambito della
nostra città. Potenziando quelle strutture (parlo per due di esse,
che conosco: quella di Gressan, che potrebbe anche servire a questo
scopo, oppure quella di Saint-Christophe, in modo da dare a questi
stadi una rilevanza di tipo non più comunale ma regionale) potremmo
risolvere il problema dello stadio di Aosta.
So che su questo argomento si scatenano dei campanilismi e delle
diatribe, che non hanno fine, perchè si è stabilito in principio
che, in Valle d'Aosta, se un comune non ha il proprio stadio di
calcio, non è degno di questo nome. Credo che Aosta potrebbe dare
il buon esempio, facendo uno sforzo e spogliandosi di questa
struttura a favore di un'altra, che avrebbe una ben diversa
rilevanza, visto che l'Aosta Calcio - e colgo l'occasione per farle
gli auguri - più in là della serie B non riesce da decenni ad
andare.
Sottoponiamo ai Colleghi Consiglieri, e soprattutto
all'attenzione della Giunta regionale, questo problema, che non ci
sembra assolutamente secondario, anzi, ci sembra un problema la cui
soluzione possa incentivare ulteriormente quella vocazione
turistica che Aosta ha, ma che è rimasta inespressa. Pertanto,
potrebbe essere questo un segnale di una trasformazione di una
città, ad economia prevalentemente industriale che, per la presenza
massiccia della Deltasider e dell'ex Cogne, diventa una città di
tipo diverso: questo potrebbe essere un modo di guidarne la
trasformazione.
PRESIDENTE:
Ha chiesto di parlare il Presidente della
Giunta; ne ha facoltà.
ROLLANDIN - (U.V.):
Je crois que l'illustration qui a été
faite de la part de M. Torrione, de l'exigence de donner une
solution au problème, ne peut qu'être partagée.
A cet égard, dans différentes occasions, pendant ces dernières
années, il y a eu, de la part de l'Administration régionale, à
travers les Assessorats compétents, toute une série de contacts
avec l'Administration communale pour examiner les solutions
possibles, vis-à-vis du problème de Aoste en tant que ville qui a
l'exigence de donner des réponses à toute une série de
problèmes.
En effet, la Commune d'Aoste a déjà chargé l'architecte Fubini
de revoir le plan d'aménagement de la ville. En même temps il y a
eu une série de contacts avec les Assessorats compétents afin de
prévoir qu'il n'y ait pas de contrastes au niveau de solution qui
puisse être envisagée.
Parmi les questions qu'on a déjà abordées, il y a le problème
dont vient de parler M. Torrione, ainsi que celui du nouveau
théâtre. Nous partageons entièrement ce que vient de dire M.
Torrione, c'est-à-dire qu'il y ait le plus tôt possible des
bâtiments de ce genre pour satisfaire toute une série d'exigences
culturelles, qui se posent au niveau de réponses touristiques de la
ville aux différents problèmes.
On partage le contenu de la motion, mais étant donné qu'on a
déjà pris des contacts à ce sujet, on ne peut qu'intensifier les
rapports qui existent, en se souhaitant que le plus tôt possible,
en accord avec la Commune d'Aoste, on puisse porter de l'avant les
projets concernant soit le nouveau théâtre que l'auditorium.
Par conséquent, si la motion n'est pas retirée, on s'abstiendra,
tout en prenant l'engagement de rapporter au Conseil ou bien aux
Commissions compétentes. Je répète, les contacts - et c'est
l'unique raison pour laquelle on s'abstiendra si on va maintenir la
motion - existent et ont déjà abouti à certains résultats.
PRESIDENTE:
È chiusa la discussione generale. Ha chiesto
di parlare il Consigliere Torrione; ne ha facoltà.
TORRIONE - (P.S.I.):
Ci dichiariamo soddisfatti della
risposta del Presidente della Giunta e prendiamo atto che questo
problema esiste e che va risolto anche in termini temporali
estremamente ravvicinati.
Dichiariamo, pertanto, di ritirare la nostra mozione, auspicando
che quel piccolo - o quel grosso - comitato che qualcuno dice si
sia trasformato ogni tanto in un gioco del monopoli, dove si
collocano le varie "soluzioni urbanistiche" in un modo, per poi,
magari per mutate esigenze, spostarle in altre zone, finisca presto
i suoi lavori e dia delle risposte definitive, non solo per questo
problema, ma anche per altri problemi che sono sul tappeto e sono
altrettanto importanti.
PRESIDENTE:
La mozione presentata dal Gruppo socialista è
ritirata.
Il Consiglio prende atto
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK