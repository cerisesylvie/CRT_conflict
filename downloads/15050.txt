Consiglio Regionale della Valle d'Aosta - Oggetto del Consiglio n. 1533 del 27 settembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula
Oggetto del Consiglio n. 1533 del 27 settembre 1995 - Resoconto
SEDUTA ANTIMERIDIANA DEL 27 SETTEMBRE 1995
OGGETTO N. 1533/X Realizzazione di un museo Walser a
Gressoney-Saint-Jean. (Interpellanza)
Interpellanza Venuto a conoscenza che la Regione aveva a suo
tempo finanziato l'acquisto e la ristrutturazione di uno stabile a
Gressoney Saint-Jean in località Alpenzu da adibire a museo
Walser;
Preso atto che dopo la ristrutturazione sono passati parecchi
anni senza che venisse messo in funzione il Museo suddetto;
Confermando che la scelta del Museo in quella località mi
sembrava appropriata;
il sottoscritto Consigliere regionale
Interpella
l'Assessore competente per sapere:
1) quale è la spesa sostenuta per l'acquisto e il recupero dello
stabile in questione;
2) quando sono terminati i lavori;
3) quali sono gli impedimenti all'attuazione del Museo in
questione.
F.to: Chiarello
Presidente Ha chiesto la parola il Consigliere Chiarello.
Chiarello (RC) Dato che abbiamo, come detto dagli organi di
stampa, tanti giorni di ferie, durante questi giorni magari giriamo
per la Valle d'Aosta e diamo una occhiata a quello che succede.
Uno dei casi che mi ha fatto veramente adirare è stato il vedere
questa costruzione, prevista per il museo Walser, acquistata a
spese della regione e ristrutturata a spese della regione, diversi
anni fa, e mai messa in funzione.
Premetto che la costruzione di questo museo, anche se non vi ho
partecipato, la vedo molto bene; ho visto un museo di questo tipo
nella valle di Alagna ed è molto apprezzato dai turisti, nel giorno
in cui sono passato io c'erano dei turisti che chiedevano se non ci
fosse nessun museo Walser. Quando parliamo di turismo ed andiamo a
cercare pubblicità strane per far venire la gente, mi chiedo se non
dobbiamo far funzionare quello per cui abbiamo già speso tanti
soldi.
Vorrei una risposta su questo, ma più che una risposta vorrei
una garanzia dall'Assessore che queste cose cominciano a
funzionare, come gli orari di accesso ai castelli.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Sicuramente questo del museo Walser di Gressoney è
un momento di offerta turistica che non deve essere sottovalutato,
però volevo rispondere all'interpellanza che ha fatto Chiarello
andando per punti.
In relazione al discorso dell'acquisto dell'edificio, l'acquisto
è stato effettuato direttamente dal comune con risorse proprie,
quindi non è nostra competenza andare a chiarire questo tipo di
intervento.
Per il recupero dello stabile, degli stabili, degli
caratteristici stadel, la sovrintendenza per i beni culturali ed
ambientali ha provveduto, su delega dell'Assessorato
all'agricoltura, responsabile dell'attuazione del progetto FRIO
concernente la sistemazione del sentiero dell'Eco Alpenzu al Grosso
Alpenzu e dei fabbricati di interesse storico ed artistico. Questo
era il titolo del progetto FRIO, di cui era responsabile
l'Assessorato all'agricoltura, ed ha delegato la sovrintendenza per
la realizzazione del restauro conservativo degli stadel.
I lavori di restauro hanno avuto un costo al netto di Iva di 255
milioni di lire, così suddivisi: opere edili, 160 milioni, opere di
linee, 95 milioni, per un totale di 255 milioni.
I lavori sono iniziati nel '90 e in considerazione della
difficoltà di lavorare durante tutto l'anno, dato che il lavoro era
possibile solo nel periodo estivo, si sono conclusi nel '92, ad
eccezione di alcuni lavori di falegnameria, terminati nel mese di
giugno '93.
L'intervento è consistito in rimozione e pulizia di vario
materiale, consolidamento delle murature in pietra e dei camini,
rimozione di materiale ligneo in stato di evidente degrado,
rimozione del manto di copertura e di parte della struttura
portante, sollevamento tramite martinetti ed attrezzature varie
delle strutture per la sostituzione e l'integrazione di parti
mancanti, forature ed inserimento di materiale ferroso per il
bloccaggio della struttura in legno, rifacimento della struttura e
copertura del tetto, rifacimento pavimenti interni e pulizia dei
vecchi ancora sani, rimessa a nuovo di serramenti ed arredi fissi
interni ed esterni.
Terminati i lavori, c'è stata la consegna ed il verbale di
consegna da parte dell'ufficio tecnico della sovrintendenza al
comune di Gressoney-Saint-Jean è datato 20 luglio 1993.
Le opere relative all'allestimento del museo e alla
musealizzazione degli impianti, erano e sono ancora intesi a carico
dell'amministrazione comunale, alla quale sono state regolarmente
consegnate tutte le opere, in questo caso di Alpenzu.
Secondo quanto riferitomi dal comune, quest'anno l'apertura
degli immobili per la visita interna ai turisti di queste
strutture, che sono belle, sono un museo già di per sè, senza
bisogno di intervenire ulteriormente, è stata fatta saltuariamente,
curata dal gestore del rifugio di Alpenzu.
Il comune dal prossimo anno è intenzionato a migliorare questo
servizio avvalendosi di personale apposito.
Occorre aggiungere che l'acquisto di Casa Rial da parte della
Regione potrebbe vedere realizzato questo museo sul territorio,
predisponendo questo edificio, quindi Casa Rial di
Gressoney-La-Trinité, come centro, con la possibilità di fornire
indicazioni varie per il turista, cioè tutte le informazioni sia
sul discorso culturale che sulla viabilità, sulla localizzazione,
sul periodo in cui queste strutture sono visitabili.
Questa potrebbe essere la realizzazione concreta del museo
Walser, che rappresenterebbe sicuramente un importante tassello
nell'offerta turistica della nostra regione, della valle di
Gressoney in particolare, perché raccoglie la testimonianza della
vita di questa comunità, della sua cultura, del suo patrimonio
tradizionale complessivo.
Per fare questo, però, non occorre costruire nulla, basta fare
un'opera di coordinamento; opera che compete al comune d'intesa con
l'Assessorato regionale alla pubblica istruzione, che sta avviando
questo discorso della Casa Rial. Ricordo che sono stati stanziati
150 milioni al comune di Gressoney-La-Trinité per la
predisposizione di uno studio progettuale per la realizzazione del
museo Walser, e questo è stato deliberato dall'Assessorato alla
pubblica istruzione.
Presidente Ha chiesto la parola il Consigliere Chiarello.
Chiarello (RC) La risposta mi soddisfa abbastanza. Vorrei solo
aggiungere una cosa. Si dice che questa idea del museo Walser è
nata con un sindaco, cambiato sindaco è morta con il sindaco con il
quale era nata. Adesso si sposta a Gressoney-La-Trinité, va
benissimo, forse è più facile l'accesso; pensavo che Alpenzu fosse
un villaggio che si identificasse meglio con il museo Walser.
Mi va anche bene la risposta che è una iniziativa del comune,
però la Regione ha investito diversi soldi; pertanto non si può
dire adesso che è il comune che decide. Si deve anche sollecitare
quando il comune non decide perché in questo caso sono due anni e
mezzo che questa costruzione è ferma e non è accessibile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK