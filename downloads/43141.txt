Consiglio Regionale della Valle d'Aosta - Oggetto del Consiglio n. 571 del 13 maggio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 571 del 13 maggio 2021 - Resoconto
OGGETTO N. 571/XVI - Interrogazione a risposta immediata:
"Chiarimenti in merito alla chiusura del bilancio 2020 dell'Azienda
USL della Valle d'Aosta con un utile di esercizio".
Bertin (Presidente)
- Punto n. 22.02. Per
l'illustrazione, il consigliere Aggravi.
Aggravi (LEGA VDA) -
Penso che tutti noi abbiamo avuto
occasione di apprendere dai giornali il comunicato della dirigenza
dell'Azienda USL che ha comunicato la chiusura in utile per
3.934.000 euro del proprio bilancio di esercizio 2020 e,
soprattutto, il fatto di aver spiegato il perché di questo avanzo,
imputandolo ad alcune situazioni specifiche dovute essenzialmente
all'emergenza sanitaria.
Ora, per semplificare la domanda, l'interrogazione vuole
comprendere e sapere se il risultato finale di esercizio del
bilancio 2020 sia stato caratterizzato maggiormente dalla riduzione
- ovvero il rallentamento - di numerose attività ospedaliere,
quindi una minor spesa oppure, visto che si citano comunque i 25
milioni circa provenienti da fonte statale e da fonte regionale,
capire se c'è stato un maggior finanziamento della spesa
straordinaria per far fronte all'emergenza pandemica.
Questo fa un po' il combinato disposto anche a un rilievo che la
sezione controllo della Corte dei Conti ha fatto circa l'utilizzo
della metodica di budget, quindi si vorrebbe cercare almeno di
capire in maniera sintetica quale sia la causa vera che ha portato
a questo risultato, considerato che, in ottica di previsione, l'USL
prevedeva di chiudere il 2020 - ovviamente poi c'è stata la
pandemia - con una perdita di circa un milione.
Presidente -
Risponde l'assessore Barmasse.
Barmasse (UV) -
L'esercizio 2020 ha rappresentato non
soltanto un anno eccezionale sotto il profilo della gestione
sanitaria, ma anche un'annualità caratterizzata da rilevante
complessità normativa e gestionale.
Per far fronte all'emergenza era necessario un adeguato e
inevitabile incremento della spesa corrente e per beni
d'investimento, direttamente collegati all'emergenza pandemica.
Il complesso delle risorse per l'emergenza stanziate a livello
centrale ammonta a 10.025.039 euro e a livello regionale ammonta a
14.237.981 euro.
A tali risorse si aggiungono i fondi donati da privati
cittadini, enti, associazioni pari a circa 1.700.000 euro, c'è un
quadro riepilogativo allegato che, se vuole, poi, Consigliere, le
faccio avere.
Le regole che lo Stato ha posto alla base dell'utilizzo dei
finanziamenti nazionali muovono dal principio tecnico che le
risorse per la pandemia, qualora non utilizzate, sono fatte oggetto
di specifico accantonamento a conto economico di bilancio in ciò
generando di fatto una situazione di pareggio tra costi e ricavi
direttamente connessi all'emergenza pandemica.
Pertanto, per effetto del sostanziale pieno utilizzo delle
risorse nazionali e regionali e della presenza di situazioni di
accantonamento tecnico stabilite dal MEF, la contabilità specifica
Covid sul 2020, in base alle regole vigenti al momento della
redazione del documento di bilancio dell'Azienda, viene a
determinarsi in sostanziale equilibrio economico.
Così non sarebbe stato, naturalmente, qualora il dimensionamento
delle risorse individuate a livello centrale e regionale fosse
risultato sottostimato.
L'emergenza epidemiologica ha fortemente modificato, soprattutto
nelle fasi iniziali, l'assetto organizzativo della sanità,
comprimendo necessariamente e almeno in parte, invece, l'attività
ordinaria, ma economie gestionali si sono in qualsiasi caso
registrate in alcuni ambiti specifici, determinando il prodursi di
un risultato economico di segno positivo, ma avrebbe piuttosto e,
come detto, destato sensazione il prodursi di un disavanzo
gestionale pur a fronte di un massiccio finanziamento
dell'emergenza e dalla conseguente, almeno iniziale, compressione
dell'attività sanitaria.
Vi è un indicatore che dimostra rallentamento delle attività
ordinarie e della riduzione degli introiti derivanti dalla
compartecipazione alla spesa da parte del cittadino, cioè il ticket
sanitario, frutto necessariamente di un minor ricorso a prestazioni
sanitarie.
Tra gli elementi di maggiore incidenza nel prodursi del
risultato di esercizio, vi è la riduzione della fruizione del
budget del privato accreditato e, in modo particolare, del privato
accreditato ospedaliero. Altra compressione dei costi si è
registrata nel settore della spesa farmaceutica territoriale, ma
anche la spesa farmaceutica ospedaliera diretta ha registrato una
tendenza inversa rispetto al passato, più in generale la spesa per
beni e servizi ha fatto registrare la riduzione direttamente
riconducibile al rallentamento dell'attività, indotto dalla
pandemia. È nel limitato e inevitabile rallentamento delle attività
ordinarie, pertanto, che vanno ricercate le cause logiche del
prodursi dell'avanzo di Amministrazione dell'Azienda USL.
Presidente -
Consigliere Aggravi.
Aggravi (LEGA VDA) -
La ringrazio, Assessore, anche per i
dati che mi ha annunciato che saranno poi forniti.
Da tenere in considerazione una questione, un dato che ho avuto
modo di vedere è stato il calo della fruizione dell'Ospedale tra il
2019 e il 2020, cioè circa un 18% in meno di ricoveri e penso che
sia un indicatore che rappresenta quella che è stata la situazione,
ma che, messo insieme a un utile per un minor utilizzo, o comunque
una minor fruizione delle attività ospedaliere e in generale delle
attività di normale operatività, lei parlava giustamente anche
della minor spesa del privato accreditato, io temo che nel futuro,
e soprattutto quando usciremo dalla pandemia, genererà una spesa
maggiore.
Io mi auguro che in prospettiva la programmazione terrà conto
del fatto che avremo un carico che purtroppo ha avuto un risparmio
a causa del Covid ma che ha rallentato tutta una serie d'interventi
che dovevano essere fatti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK