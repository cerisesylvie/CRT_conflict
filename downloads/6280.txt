Consiglio Regionale della Valle d'Aosta - Oggetto del Consiglio n. 743 del 19 settembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 743 del 19 settembre 1984 - Resoconto
OGGETTO N. 743/VIII - INCIDENTI STRADALI VERIFICATISI SULLE
STRADE VALDOSTANE NEGLI ANNI 1982 E 1983 E NEL PRIMO SEMESTRE DEL
1984 - (Interrogazione con risposta scritta).
PRESIDENTE :
: Do lettura del testo dell'interrogazione
con risposta scritta presentata dal Consigliere Riccarand;
INTERROGAZIONE CON RISPOSTA SCRITTA
Il Presidente della Giunta regionale, Augusto Rollandin, il
13 luglio 1984, nell'illustrare al Consiglio il progetto
preliminare di collegamento autostradale fra Sarre ed il Tunnel del
Monte Bianco, indicò in cinque punti i motivi che rendevano urgente
ed indispensabile tale autostrada:
l'elevato numero dei morti per incidenti sulla strada fra
Aosta ed il Tunnel del Monte Bianco. Nel solo 1983 su quella strada
ci sono stati, disse Rollandin, 183 morti!
la necessità dell'autostrada per assorbire il traffico
pesante, in continuo aumento;
i benefici che l'Autoporto di Pollein (e di conseguenza la
Regione) ricaverebbe dall'incremento del traffico pesante;
l'incentivazione, tramite l'autostrada, dell'afflusso
turistico in Valle;
la possibilità di occupare, nella costruzione
dell'autostrada, molti lavoratori valdostani, per cinque
anni.
Per quanto riguarda il punto 2) i dati indicano, dal 1980 al
1984, una netta diminuzione del traffico (sia quello complessivo,
sia quello dei TIR).
Per quanto riguarda il punto 3) è già stato chiarito più volte
che non esiste relazione diretta fra aumento di traffico e aumento
dell'entrata dell'I.V.A. da importazione. Del resto attualmente
soltanto il 20% dei TIR che transitano in Valle d'Aosta si fermano
all' ' Autoporto di Pollein per sdoganare.
Il punto 4) è molto discutibile; non è certo con un nuovo tratto
di autostrada che si può migliorare l'offerta turistica valdostana,
anzi 1"effetto autostrada" potrebbe essere controproducente per
intere zone (vedi Entrèves, ecc.).
Per quanto riguarda il punto
5)
si può
solo
osservare che è
ovunque fallita
la politica
occupazionale basata su grandiose opere pubbliche. Se,
malauguratamente, l'autostrada verrà costruita, la manodopera sarà
reperita in gran parte fuori Valle d'Aosta accrescendo, fra
l'altro, la richiesta già acuta di abitazioni e di servizi
sociali.
Soltanto il primo dei cinque punti illustrati dal Presidente
della Giunta pare quindi avere una sua validità e pare in grado di
offrire qualche ragionevole puntello all'ipotesi autostradale.
Tuttavia, anche in questo caso, il Presidente della Giunta ha
sbandierato dati sbagliati.
Non è vero infatti che nel 1983 ci sono stati 180 morti sulla
strada Aosta - Tunnel del Monte Bianco. La polizia stradale ha
rilevato nel corso del 1983 e su tutte le strade della Valle
d'Aosta (statali, regionali, comunali, autostrada da
Pont-Saint-Martin ad Aosta) 24 incidenti con morti. Nel 1982 la
polizia stradale ha rilevato su tutte le strade ed autostrade della
Valle d'Aosta 28 incidenti con morti. E' probabile che queste cifre
possano subire un lieve incremento, in presenza di incidenti
rilevati non dalla polizia stradale, ma dai Carabinieri.
Rimane comunque il fatto che la cifra di 180 morti nel 1983
sulla strada Aosta - Tunnel del Monte Bianco indicata
perentoriamente dal Presidente della Giunta, è completamente fuori
dalla realtà.
Tutto ciò premesso ed al fine di avere un quadro preciso degli
incidenti verificatisi sulle strade valdostane nel corso del 1982,
1983 e primi sei mesi del 1984, il sottoscritto Consigliere
regionale di "Nuova Sinistra della Valle d'Aosta"
INTERROGA
il Presidente della Giunta per conoscere:
1) il numero di incidenti verificatisi sulle strade
valdostane nel 1982 e rilevati dalla polizia stradale e dai
Carabinieri, distinguendo fra: numero complessivo di incidenti;
incidenti senza morti o feriti; incidenti con feriti; incidenti con
morti. Chiede di avere questi dati distinguendo fra:
autostrada Pont-Saint-Martin - Aosta;
strade comunali e regionali;
ogni strada statale (per quanto riguarda la strada statale n.
26 chiede una ulteriore distinzione tra il tratto Sarre-Tunnel del
Monte Bianco ed il tratto Pont-Saint-Martin - Aosta).
2) Gli stessi dati, disaggregati e aggregati allo stesso
modo, per quanto riguarda il 1983 ed i primi sei mesi del
1984.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je tenais à souligner que je n'ai pas
encore eu la possibilité de donner la réponse écrite, car le 16
août j'avais envoyé une lettre à la Polizia stradale pour avoir une
réponse écrite aux requêtes de Monsieur Riccarand. Je tiens quand
même à remarquer que, lorsque j'avais parlé à l'occasion
du débat sur l'autoroute et des morts par accident, j'avais dit
qu'ils étaient 18O et j'avais pris ce nombre du rapport qu'on nous
avait envoyé de là, où étaient réunis les morts et les blessées.
Donc le numéro ne correspond pas à cause d'un malentendu. Pour
donner une réponse correcte, j'attends d'abord la réponse de la
"Polstrada" et ensuite j'enverrai une réponse écrite à Monsieur
Riccarand.
PRESIDENTE:
Ha chiesto la parola il Consigliere
Riccarand; ne ha facoltà.
RICCARAND (N.S.):
Io vorrei innanzitutto ringraziare
l'intero Consiglio per la solidarietà che mi è stata espressa nella
dolorosa circostanza della morte di mia mamma. Un ringraziamento
vivo e sentito a tutti quanti. Prendo atto delle precisazioni del
Presidente della Giunta rispetto all'interrogazione e aspetto la
risposta che mi verrà consegnata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK