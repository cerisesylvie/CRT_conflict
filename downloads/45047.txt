Consiglio Regionale della Valle d'Aosta - Oggetto del Consiglio n. 1868 del 6 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Personale medico e paramedico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1868 del 6 ottobre 2022 - Resoconto
OGGETTO N. 1868/XVI - Interrogazione: "Stima della carenza di
personale sanitario della sanità territoriale e di personale
professionale e tecnico della sanità ospedaliera".
Bertin (Presidente) -
Punto n. 23. Risponde l'assessore
Barmasse.
Barmasse (UV) -
L'interrogazione dei Consiglieri rivolge
praticamente tre domande: io chiedo ai Consiglieri interroganti se,
per quanto riguarda la prima e la seconda, essendo la risposta
fondamentalmente un elenco di dati e di numeri che anche letti in
Consiglio difficilmente sarebbero comprensibili, sarebbero
esattamente delle tabelle che riportano tutta una serie di numeri,
se per queste due domande, se siamo d'accordo, io consegnerei ai
Consiglieri interroganti tutte le tabelle con tutti i numeri, che
sono anche piuttosto dettagliati, se i Consiglieri sono d'accordo.
Invece risponderei alla domanda n. 3.
La terza domanda chiede quale sia lo stato dell'arte delle
procedure amministrative, tecniche e operative per la realizzazione
della nuova struttura ospedaliera. Dal punto di vista
amministrativo tecnico è in fase di consegna, da parte del
raggruppamento dei progettisti di cui mandataria è la società di
architettura CSPE S.r.l. di Firenze, il
masterplan
, ovvero
uno schema distributivo funzionale di tutto il complesso che
riguarda le fasi 3, 4 e 5. Sono inoltre in corso di redazione la
variante della progettazione preliminare delle frasi 4 e 5 di
ristrutturazione dell'attuale nosocomio Umberto Parini e la
variante della progettazione definitiva della fase 3 di ampliamento
a est.
Operativamente, per quanto riguarda la fase 3 di ampliamento a
est, l'attuale obiettivo è di acquisire, entro il mese di ottobre
del corrente anno, i pareri e le autorizzazioni necessarie per
poter approvare il progetto definitivo: Soprintendenza ai beni
culturali, ambientali e archeologici, esame progetto dei Vigili del
Fuoco, autorizzazione a effettuare sondaggi e prove di emungimento
pozzi ed emungimento di acqua di falda per gli impianti di
climatizzazione, acquisizione parere dell'ARPA e del servizio acqua
regionale, pareri delle varie direzioni dell'ASL, parere Comune di
Aosta, distributori forniture elettriche, metano,
teleriscaldamento, telefonia, trasmissione dati, eccetera.
Il progetto esecutivo della fase 3 di ampliamento a est si
dividerà in due lotti distinti, in quanto l'ampliamento
dell'attuale blocco delle centrali tecnologiche ha ottenuto il
parere favorevole al cofinanziamento dei fondi del Piano nazionale
di ripresa e resilienza: PNRR M6C2 1.2, Verso un nuovo ospedale
sicuro e sostenibile. Come già comunicato precedentemente, resta
confermato che entro la primavera 2023 sarà bandita la gara
d'appalto dei lavori della fase 3 di ampliamento ospedaliero. Con
riferimento invece al lotto PNRR, sempre dello stesso progetto di
ampliamento delle centrali tecnologiche, la gara d'appalto potrà
essere bandita già nel mese di gennaio del 2023.
Presidente -
Per replica la parola al consigliere
Aggravi.
Aggravi (LEGA VDA) -
La ringrazio per i dati che poi
avremo modo di analizzare. Le prime due domande erano finalizzate e
avevano un obiettivo: mi auguro presto, il presidente vicario della
V Commissione l'ha confermato questa mattina, riprenderanno le
audizioni sul Piano sanitario del benessere sociale, e volevamo,
almeno il mio gruppo voleva avere contezza di quello che era
effettivamente il deficit della pianta organica complessiva - mi
perdonerà la semplificazione - della sanità valdostana e capire
soprattutto qual era la stima che l'azienda si dava sia in termini
di sanità ospedaliera, sia di territorio, perché sappiamo che tutte
e due le realtà sono in difficoltà ma sappiamo anche, e lo
ripetiamo spesso, che la sanità territoriale è il primo presidio
per ovviamente evitare che poi quello ospedaliero abbia peso.
Faremo le nostre considerazioni e valutazioni e utilizzeremo questi
dati anche nell'analisi complessiva di quello che è stato proposto
all'interno del piano.
Sulla terza domanda io prendo atto di quello che lei mi dice,
prendo atto del fatto che siamo ancora per carte, perché i lavori
non ci sono; non voglio tornare su vecchie
querelle
e prendo
atto di questa situazione. Capisco benissimo che c'è stato il
periodo Covid, ci sono state tutta una serie di problematiche che
hanno allungato forse le procedure, però stiamo parlando di sanità,
non stiamo parlando di qualcos'altro. Quando si arriverà a capo di
questa situazione? Soprattutto mi chiedo se non sia anche il caso,
non so se lo si sta valutando, qualche volta lo si è detto, di
pensare poi per la realizzazione a una nuova modalità o magari al
coinvolgimento di un soggetto terzo che possa realizzare la
struttura ed evitare poi delle lungaggini che sappiamo essere
tipiche di certe procedure. Dico questo perché, al di là delle
autorizzazioni e dei progetti, poi ci saranno le gare di appalto, e
lì ognuno di noi sa che poi la soluzione che spesso viene presa è
quella di mettersi una mano sul cuore e sperare che le cose vadano
bene, perché altrimenti aggiungiamo lungaggini a lungaggini e poi
chissà quando si arriverà a capo delle cose, perché poi tra
problematiche tipiche di queste procedure, complicazioni del codice
degli appalti e poi soprattutto ricorsi vari, i tempi che sono
denaro, sono salute e sono anche futuro, sappiamo si allungano.
Presidente -
Ha chiesto la parola il consigliere Restano,
immagino per mozione d'ordine.
Restano (GM) -
Una mozione d'ordine. Mi faccio portatore
di una sollecitazione avuta dai colleghi. Chiedo all'assessore, se
possibile, di avere copia dei documenti che deve trasmettere,
considerato che è un'interpellanza, per tutti i colleghi
consiglieri.
Presidente -
La facciamo inviare dagli uffici del
Consiglio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK