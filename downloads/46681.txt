Consiglio Regionale della Valle d'Aosta - Oggetto del Consiglio n. 3067 del 20 dicembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3067 del 20 dicembre 2023 - Resoconto
OGGETTO N. 3067/XVI - Interrogazione: "Razionalizzazione e
messa in sicurezza di due svincoli stradali nel comune di
Saint-Vincent".
Bertin (Presidente) -
Punto n. 17. Risponde l'assessore
Sapinet.
Sapinet (UV) -
Grazie collega Marquis, il richiedente
chiede l'evoluzione sui
dossier
relativi agli svincoli
stradali sul comune di Saint-Vincent, in particolare la località Ex
Fera e Champcillien. In merito a questa interrogazione, ovviamente
i confronti con ANAS sono continui e, dalle ultime comunicazioni
per quanto attiene appunto alla realizzazione della rotatoria in
località Fera, sono in corso gli approfondimenti richiesti a
seguito del riavvio dell'iter di approvazione; ANAS è in
comunicazione diretta con le strutture competenti della Regione per
cercare di compattare i tempi per poi procedere in modo spedito
alla realizzazione. Il progetto esecutivo è in fase di
aggiornamento. La rotatoria è considerata, sia dall'Amministrazione
regionale ma sia anche da quella comunale, strategica per l'area
artigianale, oltre che per mettere in sicurezza la viabilità della
zona, essa potrà nel caso inoltre costituire un miglioramento
dell'infrastruttura viaria anche per gli abitanti della frazione
Champcillien, perché potrebbe poi risultare strategica come anche
per favorire l'innesto nella frazione stessa.
Per quanto concerne nello specifico invece l'accesso alla
frazione Champcillien, come rappresentato durante un sopralluogo
congiunto tra Regione e ANAS Comune di Saint-Vincent effettuato
alla fine dello scorso anno, al momento ANAS non ha nella propria
programmazione la messa in opera di specifici interventi nel tratto
di argomento. ANAS ha comunque confermato la disponibilità a
valutare proposte di miglioramento della circolazione in prossimità
dell'accesso stradale della frazione, proposte che sono in parte
emerse in occasione di quel sopralluogo, migliorate, sulle quali ci
stiamo confrontando con ANAS, che, non essendo il tratto definito
come urbano, è comunque l'ente competente della tratta.
Nei confronti avuti con ANAS e con i Comuni interessati in
questi mesi, sono emerse proprio in quei tratti anche ulteriori
necessità segnalateci dal Comune di Chatillon, ma soprattutto anche
dal Comune di Saint-Vincent, in particolare anche all'incrocio che
dà accesso all'area cimiteriale. Si tratterà quindi di lavorare, è
quello che stiamo facendo, la definizione delle priorità, tenendo
conto anche delle risorse che ANAS potrà mettere a disposizione e
ovviamente delle varie competenze.
Un possibile miglioramento però nel breve periodo a livello di
sicurezza e nel tratto di strada statale che attraversa il comune
di Saint-Vincent potrebbe realizzarsi con l'installazione di un
sistema di autovelox. Si tratta, premetto, di strada statale, la
Regione non ha quindi competenza diretta o indiretta su tale
tratto, tenuto conto che gli autovelox sono posizionati e gestiti
dalle amministrazioni comunali, in particolare all'interno dei
centri abitati, nelle more di realizzazione di un intervento
strutturale, il Comune di Saint-Vincent ha recentemente comunicato
che intende procedere con il posizionamento di autovelox quale
deterrente per limitare la velocità lungo la strada statale e
ridurre questa situazione di pericolo.
Presidente
- Replica il consigliere Marquis.
Marquis (FI) -
Grazie, Assessore, per la risposta che ha
fornito. L'ultimo aggiornamento era stato dato dall'assessore Marzi
quando occupava il ruolo di assessore dei lavori pubblici, sembrava
che il progetto della Fera fosse addirittura di arrivo a livello di
Esecutivo, che doveva essere appaltato da lì a 6-7 mesi, mi pare
che era stata data come risposta. Evidentemente è stato accumulato
di nuovo un ritardo, ma speriamo che adesso il nuovo aggiornamento
possa essere appaltabile e finalmente concretizzarsi l'inizio dei
lavori.
Per quanto riguarda la frazione Champcillien, che dista qualche
centinaia di metri da quello svincolo che sarà oggetto di
intervento, la situazione è veramente preoccupante e, al di là
delle disponibilità dei singoli attori, è un problema che avevo già
messo sul tavolo quando ero Amministratore del Comune di
Saint-Vincent, quindi vuol dire ormai 15-18 anni fa, era all'ordine
del giorno sotto il profilo della pericolosità. Nel frattempo ci
sono stati dei sinistri dove sono morte diverse persone in quel
tratto di strada, è veramente pericoloso e necessita la presa in
carico per risolvere la problematica, perché frequentando la strada
della Media Valle per venire a Aosta, francamente non ho mai visto
un punto più pericoloso di quello sulla strada statale e tanti
interventi sono stati fatti sino ad oggi. Così come l'area
cimiteriale è un'area sulla quale avevamo fatto un primo intervento
di messa in sicurezza sempre negli anni 2000-2005 e poi era
demandata la sua razionalizzazione a un intervento successivo, che
di fatto non è mai stato avviato, anche in quella situazione è bene
e corretto intervenire, tenendo conto però del tempo che occorre
per realizzare degli interventi da quando li si pensano.
Considerato che siamo in una situazione di estrema pericolosità,
perché le moto soprattutto sfrecciano a una velocità pazzesca in
quelle zone, la possibilità di installare un impianto di autovelox
serio che funzioni credo che possa essere il primo deterrente per
far fronte a questa situazione di transizione tra la programmazione
di un'opera e la realizzazione dell'intervento. Perlomeno
consentirebbe di ridurre la velocità e soprattutto anche di
conciliare il percorso pedonale, perché nella zona soprattutto
dell'area cimiteriale negli ultimi anni sono stati fatti parecchi
interventi edilizi e quindi ci sono anche delle persone, dei
bambini che percorrono la strada a piedi e quindi è anche
pericoloso a livello di sovrapposizione di traffico pedonale con
quello veicolare. Bisogna quindi prestare attenzione a questa
situazione e speriamo che ne venga fatto carico perlomeno in questa
fase attraverso, come dicevo, l'installazione di impianti di
autovelox.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK