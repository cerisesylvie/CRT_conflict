Consiglio Regionale della Valle d'Aosta - Oggetto del Consiglio n. 1927 del 28 febbraio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1927 del 28 febbraio 1991 - Resoconto
OGGETTO N. 1927/IX - Solidarietà allo Stato di Israele e
condanna degli atti di antisemitismo.
(Approvazione di
risoluzione)
Presidente
- Do lettura della mozione presentata dai
Consiglieri Bich, Rollandin e Rusci:
RISOLUZIONE
Il Consiglio Regionale della Valle d'Aosta
Esprime la sua solidarietà allo Stato di Israele ed al suo
popolo, in questo momento in cui è sottoposto a vili ed
indiscriminati bombardamenti di missili, da parte del dittatore
iracheno Saddam Hussein. Nonostante gli attacchi contro la
popolazione civile inerme di uno stato, che non è mai entrato in
guerra contro l'Iraq, Israele è stato capace di evitare una
risposta armata, alla quale avrebbe avuto diritto, dimostrando un
senso di responsabilità internazionale che ha evitato un possibile
sfaldamento del fronte anti Saddam, creato sulla base di una
risoluzione delle Nazioni Unite.
Israele merita, per il suo sacrificio, che è fatto soprattutto
di cittadini inermi morti o feriti, non solo una solidarietà di
parole, ma un fattivo aiuto di tutta la collettività internazionale
perché possa trovare una giusta soluzione ai suoi problemi, interni
ed esterni, in una garanzia di sicurezza per sè e per il suo
popolo.
Ricordando le nobili parole proferite dal Pontefice alla recita
dell'Angelus di domenica 27 gennaio di fronte a migliaia di ebrei
che, per la prima volta, gremivano piazza San Pietro, il Consiglio
regionale appoggia senza riserve il monito di Giovanni Paolo II:
"perché Saddam Hussein si astenga dallo scatenare il terrorismo e
non violi le regole umane ed internazionali sul trattamento dei
prigionieri ed il rispetto dei paesi non belligeranti?.
Il Consiglio Regionale della Valle d'Aosta
Unisce la sua alle voci di condanna di tutti gli atti di
antisemitismo, dai quali nemmeno la Valle d'Aosta va immune, frutto
di una colpevole ignoranza, figlia di pregiudizi di un passato che
si credeva ormai finito.
Presidente
- Ha chiesto di parlare il Vice Presidente
Bich, ne ha facoltà.
Bich (PSI)
- Per fortuna questa risoluzione non è più di
attualità, il succedersi degli eventi così rapido di questi giorni
la rende molto meno efficace; rapportandoci però al momento in cui
è stata presentata, ci sembra che abbia soprattutto un significato,
quello di entrare in una catena di solidarietà con un paese non
belligerante che ha subito una aggressione, un paese minoritario in
un ambito difficile, in cui gli equilibri sono ancora tutti da
consolidare.
Solidarietà alle vittime c'è stata per l'aggressione da parte
del dittatore Saddam, solidarietà quindi ad un attacco vile, perché
non condotto nell'ambito di una dichiarazione di guerra da qui una
presa di coscienza di un popolo che cerca la pace nell'equilibrio e
nella sicurezza. Ci auguriamo che gli eventi di queste ultime ore
conducano ad una soluzione dignitosa, ragionevole, accettabile per
tutte le nazioni contraenti nel Medio Oriente, e che non abbiano
più a verificarsi degli atti così sanguinari di indiscriminata
aggressione ad un paese che non è belligerante.
Presidente
- Ha chiesto di parlare la Consigliera Monami
Cristina, ne ha facoltà.
Cristina Monami (PCI-PDS) -
Ho voluto intervenire a
questo proposito perché mi sento coinvolta da vicino ed
emotivamente rispetto a questa risoluzione, che condivido e che
apprezzo.
Il motivo per cui mi sento coinvolta è forse anche facile ed
evidente; ritengo che come appartenente ad un partito di sinistra,
che sempre si è espresso a proposito della pace e si è espresso a
proposito di Israele, credo di poter dire con certezza che la
sinistra tutta intera debba finalmente ridiscutere le sue posizioni
rispetto a Israele. Così come credo che la non sinistra debba
rivedere e ridiscutere tutte le sue posizioni rispetto alla
Palestina ed al popolo palestinese.
Tutto qui, mi sono sentita di doverlo dire perché ritengo che
qualsiasi atto che va in direzione del rispetto dei popoli e quindi
del rispetto della pace, non solo va applaudito, ma va favorito e
caldeggiato.
Presidente
- Ha chiesto di parlare il Consigliere
Rollandin, ne ha facoltà.
Rollandin (UV)
- Si c'est vrai que la fin de la guerre
fait perdre une partie de l'importance de cette résolution; le
point important à souligner c'est d'abord que cette résolution
n'est pas contre quelqu'un, mais c'est pour mieux souligner que le
problème d'une réalité qui se passe malheureusement un peu partout,
est souvent oublié. Le fait d'un certain antisémitisme, qui a été
poussé un peu partout et qui a eu des moments difficiles même dans
notre région, c'est un point qui ne peut pas être oublié.
Ce qui ne signifie pas être contre la sauvegarde des droits des
autres peuples, mais au contraire, compte tenu que parfois on a,
surtout de la part de la presse et des médias, souligné avec
beaucoup de vigueur ce qui a été fait de la part d'autres peuples,
tandis que très souvent on a oublié l'histoire de ce peuple, je
crois qu'avec cette résolution on veut souligner à nouveau ce
thème.
Ce serait trop long d'aborder dans l'ensemble de ces
difficultés, le thème du peuple d'Israël, je crois tout de même que
c'est un acte qui doit être interprété comme une manifestation de
volonté, de la part du Conseil régional du Val d'Aoste de souligner
encore une fois une attitude positive, face à une réalité
difficile.
Je me permettrais seulement d'ajouter l'invitation d'envoyer cet
ordre du jour aux autres régions, afin qu'il y ait la possibilité
de faire un débat analogue un peu partout et de réfléchir davantage
sur un engagement qui doit être continu, face à des problèmes
concernant la sauvegarde des droits des peuples.
Presidente
- Ha chiesto di parlare l'Assessore alla
Pubblica Istruzione Rusci, ne ha facoltà.
Rusci (PRI)
- I colleghi che mi hanno preceduto hanno
svolto interventi estremamente calibrati e concreti su un argomento
che rischia di scadere molto sovente nel sentimentale. L'uomo è un
po' caratterizzato da questa volontà di dimenticare, soprattutto
gli aspetti meno piacevoli e più tristi e della sua esistenza e
della storia. Credo sia un po' questa la chiave di lettura che ha
permesso in questi ultimi venti anni, soprattutto per una
emanazione di un senso comune strano, questo isolamento costante
del popolo di Israele che, non dobbiamo dimenticarlo, ha così dato
in questi duemila anni di storia.
Ci volevano i missili di Saddam e la non reazione di questo
popolo, per ripositivizzarlo nei confronti dell'opinione pubblica
mondiale.
Prendiamo atto che l'attenzione sta mutando, ci rendiamo anche
conto che i problemi che si svolgono in quella parte del mondo
rischiano di avere degli allargamenti, delle connessioni ed
interconnessioni che vanno al di là. La nostra solidarietà sta
tanto nei confronti di Israele quanto nei confronti dei popoli che
in Israele non hanno la loro libertà; il nostro referente non è di
certo la parte di Israele cosiddetta ortodossa, è la parte che sa
che la pace e la tranquillità in quei territori sarà un minimo
comune denominatore di pace per il resto del mondo. In questo senso
apprezzo anche il sincero intervento della Consigliera Monami, che
mi fa dire che alcune acquisizioni, che consideravo come ferme ed
ideologiche, sono felicemente scomparse.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Une question sémantique courte, mais qui
a quand même une importance également politique: sémites sont
également les arabes, je dirais même qu'au point de vue du nombre
les plus nombreux sont les arabes. Alors j'entends qu'on exprime
une solidarité, mais je préférerais qu'on parle d'israélites,
c'est-à-dire à ceux qui suivent la religion judaïque, ou si vous
voulez israéliens, c'est-à-dire les citoyens de l'état
d'Israël.
Cela permet de distinguer entre israélites et sionistes. C'est
un concept politique qu'une assemblée comme le conseil régional,
devrait tenir présent. Par conséquent nous votons évidemment à
faveur de cette résolution de solidarité à l'état d'Israel et je
dirais plus largement à tous les israélites.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Credo che le affermazioni che sono
contenute in questa risoluzione, prese di per sè sono largamente
condivisibili da parte di tutto il Consiglio, e tuttavia devo dire
a chi ha sottoscritto questa risoluzione e al Consiglio, che non mi
sembra convincente questa risoluzione, anche se la voterò. La
ritengo molto parziale e unilaterale perché sottolinea, giustamente
sotto un certo punto di vista che è legato ad una contingenza
drammatica come è stata quella del lancio dei missili su Israele,
un aspetto particolare, che è questa situazione di aggressione che
ha subito lo stato di Israele; tuttavia credo che non sarebbe stato
male anche sottolineare alcuni altri aspetti che, come Consiglio
regionale e come comunità valdostana, vorremmo vedere affrontati in
modo diverso dallo stato di Israele.
Sappiamo tutti che lo stato di Israele è inadempiente rispetto a
numerose risoluzioni della organizzazione dell'ONU, e allora nel
momento in cui è giusto dire di no all'aggressione contro Israele,
dire di sì alla difesa di questo popolo, sarebbe stato bene
inserire nella risoluzione anche un richiamo ad un rispetto delle
risoluzioni dell'ONU, al ritiro dei territori occupati dalla guerra
che risale fin dal 1967, a tutta un'altra serie di questioni,
compreso il discorso della conferenza internazionale di pace che lo
stato di Israele è così restio ad accettare. Credo che tutto questo
sarebbe stato bene inserirlo in una risoluzione, in modo da darle
una maggiore compiutezza.
Qui si è voluto sottolineare un aspetto un po' unilaterale; non
intendo presentare emendamenti perché non voglio dare la sensazione
di voler strumentalizzare in qualche modo questa presa di
posizione, sono disposto anche a votarla, però esprimo un giudizio
di unilateralità rispetto a questa presa di posizione.
Un'altra cosa che vorrei osservare è questo riferimento agli
atti di antisemitismo che riguarderebbero la Valle d'Aosta. Non
sono a conoscenza di atti di antisemitismo che si siano verificati
nella nostra Regione, non so se dobbiamo sottolineare un aspetto
che tutto sommato non mi sembra che si sia presentato, o se si è
presentato è rimasta una cosa isolata in ambiti molto limitati e
particolari, perché non mi sembra che sia un dato della opinione
pubblica valdostana l'antisemitismo. Quindi non so se è opportuno
sottolineare un aspetto che poi non ha una rilevanza reale nella
nostra comunità.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI-PDS)
- Come Gruppo, lo ha già anticipato la
Consigliera Monami, voteremo a favore e in quella idea di
riequilibrio di attenzione sia agli israeliani che ai palestinesi,
richiamiamo l'attenzione sulla nostra mozione, una cui parte
crediamo debba essere ancora votata, nonostante questa cessazione
del fuoco che ci auguriamo sia permanente e si trasformi in
trattativa per la pace.
Presidente
- Per quanto riguarda la richiesta posta dal
Consigliere Rollandin, chiederei allo stesso, proprio perché la
risoluzione ha una sua struttura, di non aggiungere nella
risoluzione stessa l'invito al Presidente del Consiglio di
trasmettere il documento ad altre Regioni.
Se il Consiglio è d'accordo, mi impegno ad inviarlo, e le cose
che ha detto il Consigliere Rollandin le faccio mie nella lettera
di accompagnamento della risoluzione ai colleghi Presidenti del
consiglio delle altre regioni.
Pongo in votazione la mozione:
Esito della votazione
Presenti, votanti e favorevoli: 28
Il Consiglio approva all'unanimità
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK