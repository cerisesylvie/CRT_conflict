Consiglio Regionale della Valle d'Aosta - Oggetto del Consiglio n. 2871 del 26 novembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Enti e Società sportive
Precedente
Successivo
Resoconto integrale del dibattito dell'aula
Oggetto del Consiglio n. 2871 del 26 novembre 1997 - Resoconto
SEDUTA POMERIDIANA DEL 26 NOVEMBRE 1997
OGGETTO N. 2871/X Revoca della deliberazione del Consiglio
regionale n. 2590/X in data 21 maggio 1997 (Concessione di un
contributo di lire 15.000.000 al Circolo Ippico Gran Paradis) e
conseguente reintegro della somma al capitolo 64320 - Dettaglio
3015 del bilancio 1997.
Deliberazione Il Consiglio
Premesso che:
Il Circolo Ippico Gran Paradiso di Rhêmes-St-Georges ha ottenuto
con deliberazione del Consiglio regionale n. 2590/X in data 21
maggio 1997, la concessione, ai sensi della legge regionale
31/1992, di un contributo di lire 15.000.000, pari al 43 percento
delle spese previste per l'organizzazione di una manifestazione
interregionale di equitazione, specialità completo, prevista per il
7 settembre 1997 a Rhêmes-Notre-Dame;
Il suddetto Circolo ha successivamente comunicato
all'Assessorato regionale del turismo, commercio e sport che la
manifestazione, non essendo stati trovati i fondi necessari alla
copertura del disavanzo, non è stata realizzata;
Alla luce di quanto sopra esposto si ritiene opportuno revocare
la deliberazione del Consiglio regionale sopra richiamata,
annullare l'impegno di spesa di lire 15.000.000 e reintegrare nel
contempo la somma medesima al capitolo di spesa 64320 - riferimento
dettaglio 3015 - del bilancio preventivo della Regione per l'anno
1997;
Richiamata la deliberazione del Consiglio regionale n. 2590/X in
data 21 maggio 1997;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997, concernenti l'approvazione del bilancio di
gestione della Regione per l'anno 1997 e per il triennio 1997/1999,
nonché la circolare applicativa n. 7 del 6 febbraio 1997 (prot. n.
320/SGT);
Visto il parere favorevole di legittimità rilasciato dal
Direttore della Promozione e sviluppo attività turistiche e
sportive, in vacanza del Capo servizio attività e formazione
professionale, sport ed enti turistici locali, ai sensi
dell'articolo 72 della legge regionale 3/1956, e successive
modificazioni, e del combinato disposto degli articoli 13 - comma 1
- lettera e) e 59 - comma 2 - della legge regionale 45/1995, sulla
presente deliberazione;
Delibera
1) di revocare la propria deliberazione n. 2590/X in data 21
maggio 1997, concernente "Concessione, ai sensi della legge
regionale 31/1992, di un contributo di lire 15.000.000 al Circolo
Ippico Gran Paradiso di Rhêmes-Saint-Georges nelle spese previste
per l'organizzazione di una manifestazione interregionale di
equitazione, specialità "completo", in programma a
Rhêmes-Notre-Dame il 7 settembre 1997. Approvazione e impegno di
spesa.";
2) di annullare l'impegno di lire 15.000.000 (quindicimilioni)
effettuato con la deliberazione sopra revocata e di reintegrare la
medesima somma al capitolo 64320 del bilancio preventivo della
Regione per l'anno 1997 ("Contributi e sussidi ad istituzioni e
organismi vari per attività nel settore del turismo e del tempo
libero"), riferimento dettaglio 3015;
3) di dare atto che la presente deliberazione non è soggetta al
controllo della Commissione di Coordinamento per la Valle di Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Qualcuno chiede la parola? Se nessuno chiede la
parola, pongo in votazione la delibera in oggetto:
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK