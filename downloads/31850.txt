Consiglio Regionale della Valle d'Aosta - Oggetto del Consiglio n. 735 del 23 settembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 735 del 23 settembre 2009 - Resoconto
OGGETTO N. 735/XIII - Interpellanza: "Situazione gestionale
della sala giochi in comune di Quart della società
"4Games"".
Interpellanza
Vista l'iniziativa presentata nel mese di ottobre 2008 dal
nostro gruppo consiliare in merito alla società "4Games";
Appreso dagli organi di stampa che si starebbe verificando la
possibilità di chiudere la sala slot di Quart;
i sottoscritti Consiglieri regionali
Interpellano
il Presidente della Regione:
1) affinché renda nota la situazione attuale della sala
giochi di Quart;
2) affinché illustri l'analisi costi/ricavi inerente la
gestione di tale struttura dalla sua nascita ad oggi;
3) affinché illustri quali sono gli intendimenti in merito
alla sala in oggetto, visti i segnali di crisi
verificatisi.
F.to: Chatrian - Louvin
Presidente
- La parola al Vicepresidente Chatrian.
Chatrian (VdAV-R)
- Grazie, Presidente. Presidente, noi
abbiamo poche notizie al riguardo. Un anno fa avevamo fatto
un'iniziativa per avere qualche informazione in più sulla
situazione, sugli interessi che avevano mosso la Casino S.p.a. e
sul percorso che era stato fatto nel 2007, poi avevamo chiesto la
situazione, lo
start-up
della società, la
phase
de
start-up
e, di conseguenza, le spese di avviamento, conto
economico tracciato e soprattutto le attese. Siamo oggi a chiedere
nuovamente la situazione di questa società e, soprattutto ciò che
riguarda il locale, il negozio come viene definito di Quart.
Abbiamo avuto in queste ultime settimane qualche informazione in
più dalla relazione del bilancio al 31 dicembre 2008 della Casino
S.p.a., dove si traccia un certo percorso, un percorso ahimè con
dei dati, ecco perché abbiamo fatto questa iniziativa per saperne
di più sulla situazione, sui costi e sugli intendimenti, visto che
in relazione si cita che la società ha chiuso il primo esercizio
dell'attività con una perdita di quasi 400mila euro, che va sommata
alla perdita del valore della partecipazione e dei costi di avvio.
Sempre in relazione - e ripeto che abbiamo avuto da poche settimane
la relazione - si cita direttamente che si possa ipotizzare anche
un'eventuale liquidazione della stessa. Vorremmo avere qualche
informazione in più.
Presidente
- La parola al Presidente della Regione,
Rollandin.
Rollandin (UV)
- Grazie, Presidente. Il tema sollevato
merita tutta l'attenzione che giustamente il collega ha voluto
ricordare, nel senso che questa società è nata per decisione della
Casa da gioco, in quanto non è mai stato fatto un atto da parte
dell'Amministrazione regionale che andasse in tale direzione. Come
sapete, la partecipazione della Casa da gioco in questa società è
del 51 percento, comunque darò brevemente le risposte su
questo.
Per quanto riguarda la situazione attuale, dal punto di vendita
sito nel comune di Quart, come è stato detto, sulla base dei dati
disponibili al 31 luglio 2009... è stata determinata dalla crisi
globale del mondo dell'ippica e dalla raccolta delle scommesse a
questo relativo, che ha di fatto compromesso l'andamento
dell'attività locale gestita con le modalità attuali; queste ultime
in parte dettate dalle convenzioni sottoscritte con
l'Amministrazione autonoma dei monopoli di Stato cui la società
affidataria 4Games deve attenersi, prevedendo costi fissi che
portano oggi mensilmente a delle perdite di gestione. Già oggi i
costi netti, determinati quasi esclusivamente dalle
slot
,
infatti non supportano sufficientemente il punto vendita nella
parte dal punto di vista economico, questa è la situazione
generale. Questo - ripeto - fa riferimento al 31 luglio,
correttamente il collega ha citato il resoconto riferito al 2008,
questo io ho aggiornato al 31 luglio 2009.
L'analisi costi-ricavi relativi alla gestione dalla nascita ad
oggi; i dati relativi ai ricavi conseguiti sono i seguenti: nei
primi 5 mesi di attività dell'esercizio 2008 è stato possibile
analizzare l'apprezzamento progressivo oltre le aspettative della
sala per quanto riguarda il settore slot, in controtendenza con
quanto osservato relativamente alla raccolta di scommesse per le
quali l'interesse iniziale è andato scemando nel corso di pochi
mesi, quella che si pensava la parte trainante invece è andata a
picco. Nel dettaglio poi darò una copia per non obbligare il
collega a prendere appunti, per quanto riguarda le slot machines, i
ricavi sono stati 12.275 euro ad agosto 2008, 13.400 a settembre,
13.400 a ottobre, 15.000 a novembre, 15mila e qualche... a
dicembre, per un totale di 70.100 euro. Per quanto riguarda le
scommesse ippiche, i ricavi sono stati 2.500 ad agosto 2008, 946
euro a settembre, 206 euro ad ottobre, 226 a novembre, 96 a
dicembre, per un totale di 3.900 euro, quindi una fesseria.
Nell'esercizio 2009 i dati precedentemente registrati sono stati
parzialmente confermati, sebbene il trend positivo relativo alle
slot, che faceva ben sperare in un'ottica di raggiungimento
dell'equilibrio economico, si è arrestato riportando i dati ai
valori attesi in sede di pianificazione. Nel dettaglio, nel periodo
gennaio-luglio 2009 i ricavi delle slot
machines sono stati
13.000 a gennaio, 11.000 a febbraio, 10.000 a marzo, 8.000 ad
aprile, 6.000 a maggio, 8.000 a giugno, 11.000 a luglio, per un
totale di 71.000 e qualche euro. Per quanto riguarda le scommesse,
sono poche centinaia: 60 euro a gennaio, 41 a febbraio, 22 euro a
marzo, 247 ad aprile, 134 a maggio, 343 a giugno, 163 a luglio, per
un totale di 1.159 euro. Complessivamente quindi l'andamento della
sala da gioco nel comune di Quart ha evidenziato nel primo anno di
attività ricavi delle vendite per 146.000 euro. I costi complessivi
ammontano a 308.000 euro, di cui 132.000 euro per il personale,
35.000 per la locazione della sala, 34.000 per i servizi ed altri
costi, 56.000 euro per ammortamenti. Il risultato netto di questo
anno dà quindi un risultato negativo di 161.000 euro, di cui è da
contare il 51 percento a carico dei casinò, quindi 80.000 euro.
Intendimenti in merito al futuro della sala giochi: per quanto
riguarda il futuro della sala in questione, come già discusso in
sede di assemblea della società partecipata 4Games nel novembre
2008 e a suo tempo previsto nel piano industriale della Casino,
presentato nel mese di gennaio 2009, il mantenimento delle attività
dei negozi di Torino e di Quart non è più considerato strategico
per la casa da gioco. L'invito pertanto effettuato in quella sede
relativamente alla vendita dei negozi entro la fine del mese di
ottobre è il tema in discussione in questi ultimi mesi, unitamente
alle sorti di 4Games. Ciò anche considerando che le nuove normative
sembrano consentire anche alla Casino de la Vallée di impegnarsi
direttamente nello sviluppo del gioco online; non dimentichiamo che
questo era nato con l'idea di poter utilizzare, attraverso questa
società, l'online. Adesso l'online sembra che siano disponibili a
darlo anche ai casinò esistenti. I soci pertanto stanno valutando
la possibilità di continuare l'impiego di risorse nelle attività
relative al gioco pubblico in maniera indipendente. L'interesse
relativo a questo settore ad alto sviluppo del
franchising
quale veicolo del marchio della Casa da gioco valdostana rimane
immutato.
L'unico forse valore aggiunto vero è stato quello di un po' di
pubblicità da parte dell'ufficio di Torino nell'insieme della
società, se vogliamo dire; per il resto, i numeri, che adesso darò
poi al collega, dicono chiaro che perde 80.000 euro, quindi non ha
senso. Si puntava su questo come ad avere qualcosa di specifico, è
chiaro che non ha senso continuare con questa attività, anche
perché, se vogliamo dircela tutta, il suo punto debole è che è
un'attività che deve reggere su personale senza dare nessun
servizio al di là del gioco, mentre in genere i giochi abbinati al
bar, dove c'è chi gestisce il bar, fa andare anche i giochi; la
gestione del bar allora paga largamente il personale e il resto è
chiaro che diventa un utile. Qui invece questo non c'è e allora il
personale, voi vedete che metà dei 130.000 euro è il discorso del
personale, ossia non gira così... non ha una logica: questo è il
risultato di un'operazione che sicuramente non è stata all'altezza
delle attese. Bisogna dire ad onor del vero che su questi giochi...
a parte che tutti i giorni a livello statale si inventa un nuovo
gioco... adesso c'è la nuova Sisa, ci sono nuovi tipi di giochi,
per cui anche la gente gioca meno ai giochi tradizionali, ma
bisogna anche dire che così come è impostato questo ad Aosta ha dei
limiti fortissimi che devono essere considerati con l'ottica che
abbiamo detto di uscire da questa esperienza.
Si dà atto che dalle ore 18,39 riassume la presidenza il
Presidente Alberto Cerise.
Président
- La parole au Vice-président Chatrian.
Chatrian (VdAV-R)
- Merci, M. le Président. Il Presidente
è stato chiaro, non mi sono segnato tutti i numeri, ma nella
sostanza ho seguito bene il percorso che ci ha illustrato. Faccio
un passo indietro, Presidente, quando lei afferma che il Consiglio
o l'Amministrazione non è mai entrata in merito nel percorso: la
Casino S.p.a. partecipa in maggioranza alla 4Games al 51 percento,
quindi probabilmente il dibattito non è avvenuto in Consiglio, ma
il socio di maggioranza indubbiamente avrà condiviso una scelta
strategica, immagino, in quanto il 51 percento del capitale della
4Games è della Casino S.p.a.. Detto questo, abbiamo solo i dati che
sono stati inseriti in relazione, sono dei dati importanti, ma li
lascio da parte un attimo. La società è stata costituita allo scopo
di permettere un consolidamento e un potenziamento dei rapporti con
la clientela di riferimento; oggi, fine settembre, si chiude questa
parentesi, "una parentesi negativa" è stato detto dal Presidente
tranquillamente, quindi qualcosa non ha funzionato, la strategia e
il percorso tracciato non hanno dato assolutamente i frutti attesi.
Ci sembra un po' un "capolavoro quasi di incompetenza", Presidente,
forse gli unici che in Italia siano riusciti a non creare le
condizioni per quanto meno chiudendo, non dico in bellezza, quanto
meno alla pari, visto che sul 2008 l'azzeramento del capitale, da
come è inserito in relazione, sommato alla perdita dell'esercizio
precedente derivante dai costi di avvio, ha portato alla necessità
di azzerare il valore della partecipazione con un costo di 200mila
euro. L'unica frase inserita in relazione inerente il 2009 ci dice
che gli introiti dei negozi, come il Presidente, ci ha illustrato
in maniera dettagliata, sono appena sufficienti per coprire i costi
operativi e sicuramente tuttora è senza copertura l'ammontare di
tutti gli investimenti fatti, quindi siamo proprio in un "bagno
piccolo", perché i valori non sono grandissimi ma, dal punto di
vista strategico, è stato azzerato il percorso tracciato.
Prendiamo atto dal punto di vista politico che è stata una
pagina nera, da dimenticare, con dei soldi pubblici. Presidente, il
99 percento della Casino S.p.a. è della Regione autonoma Valle
d'Aosta: chiudiamo questa parentesi di poca strategia, poca
lungimiranza e forse proprio un piccolo grande capolavoro di
incompetenza. Peccato!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK