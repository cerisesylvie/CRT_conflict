Consiglio Regionale della Valle d'Aosta - Oggetto del Consiglio n. 93 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 93 del 25 settembre 2013 - Resoconto
OGGETTO N. 93/XIV - Interrogazione: "Approvazione di una
disciplina regionale in materia di agenzia di viaggi".
Président -
La parole à l'Assesseur Marguerettaz.
Marguerettaz (UV)
- Grazie Presidente.
Effettivamente, allo stato attuale, le disposizioni che recano
disciplina ai procedimenti autorizzatori delle attività delle
agenzie di viaggio operanti in Valle sono quelle citate dagli
interroganti. Si assicura che comunque, in tutti questi anni,
l'ufficio competente - come sa molto bene il collega Ferrero,
avendo lavorato proprio nello stesso piano, fianco a fianco con
quegli uffici -, oltre a procedere con tempi di conclusione dei
procedimenti estremamente rapidi, ha sempre adottato un
atteggiamento interpretativo delle citate norme decisamente
flessibile, ora facendo prevalere norme comunitarie e statali più
recenti, ora procedendo con analogia con altre leggi regionali, con
l'intento di assicurare i prescritti principi di liberalizzazione e
di favorire la nascita di nuove imprese. Sicuramente questa è una
norma che dovremo andare a modificare, quindi cogliamo l'atto come
uno stimolo; all'interno di tutte le riforme che dovremo andare a
fare, questa dovrà essere tra quelle che faremo al più presto.
Presidente
- Per la replica, la parola al collega
Ferrero.
Ferrero (M5S)
- Grazie Presidente e grazie Assessore.
Anche per questa questione che riguarda le agenzie di viaggi, ci
troviamo di fronte, secondo noi, all'ennesima dimostrazione
dell'inefficacia dell'azione della maggioranza e dell'incapacità
sostanziale di governare. Ci allacciamo a questo per smentire in
una battuta le voci che circolano su alcuni titoloni di stampa e
che hanno diciamo "alimentato" una specie di nostro avvicinamento a
questo Governo regionale. Nessun incontro segreto dei
rappresentanti del Movimento Cinque Stelle si è svolto in una
"tenda beduina" nei boschi di Brusson, alla presenza del Presidente
Rollandin e di un numero imprecisato di "amazzoni" in tailleur
rosso-nero...questo possiamo smentirlo totalmente...non c'è stato,
e torniamo all'argomento...
Presidente
- Stiamo sull'argomento, collega Ferrero.
Grazie.
Ferrero (M5S)
- ...torniamo all'argomento,
Presidente.
Anche per quanto riguarda le agenzie di viaggi, la Regione Valle
d'Aosta è fanalino di coda italiano, con una normativa che
disciplina il settore diversamente da tutte le altre Regioni.
"Lassù gli ultimi"...questo era un titolo di una famosa
pubblicazione e la nostra posizione, anche a livello normativo, è
quella: lassù degli ultimi! Il risultato è che il settore è
regolato da un decreto del 1936, aggiornato però - ci tengo a dirlo
- nel 1955, anno in cui Internet, l'attività online e la moderna
offerta turistica ovviamente non esistevano. Le agenzie di viaggi e
i tour operator, soprattutto a livello di
incoming
, cioè di
accoglienza, svolgono un'attività che è fondamentale per quanto
riguarda il turismo. Noi siamo fermi alla metà dell'altro secolo!
Non stupiamoci allora se poi Eurotravel, Didisì, due dei maggiori
tour operator, sono falliti lasciando una scia di debiti da pagare!
Questo anche per un'omissione di controllo e di strumenti di
controllo nel settore. Che senso ha, allora, secondo noi, urlare
sempre contro Roma, rivendicando maggiore autonomia, maggiori
competenze in capo a questa Regione, quando nemmeno sulle materie
che sono affidate dallo Stato tranquillamente alle Regioni a
Statuto ordinario noi siamo in grado di copiare? Perché in questo
caso si tratta semplicemente di copiare quello che hanno fatto le
altre Regioni! Ma abbiamo capito forse che per qualcuno questo è
troppo.
La politica turistica...ormai è chiaro, i risultati sono
deludenti e si susseguono, e secondo noi anche la collocazione
dell'assessorato competente nei pressi della discarica di Brissogne
è un segno coerente della direzione in cui stia andando il turismo
in Valle d'Aosta: nel cestino dei rifiuti! Culliamoci pure sulle
dichiarazioni dei dati d'incremento dei turisti di qualche remota
località del nostro pianeta, il Kazakistan, Uzbekistan, aumentati
del 300-400-500 percento, prima erano 2, adesso sono 4 o sono
6...non sono questi i numeri che risolvono i problemi del nostro
turismo!
Prendiamo con...diciamo attenzione e fiducia le dichiarazioni
dell'Assessore, che si è impegnato a fare finalmente una legge che
sia una legge attuale, una legge al passo con i tempi. Il Movimento
Cinque Stelle, anche per la conoscenza che mi lega all'Assessore
Marguerettaz, istituirà un premio: il premio sarà il premio del
Dahu d'oro, che tra un anno verrà consegnato all'Assessore
Marguerettaz se la legge sarà ancora quella vecchia; il Dahu, in
nome di questo fantastico animale che, girando su sé stesso,
continua a rimanere sempre nello stesso posto! Garantiamo che
proprio per l'Assessore si tratterà di un "Dahu bimodale".
Grazie.
Président
- Point 5 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK