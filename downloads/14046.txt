Consiglio Regionale della Valle d'Aosta - Oggetto del Consiglio n. 569 del 23 marzo 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 569 del 23 marzo 1994 - Resoconto
OGGETTO N. 569/X - Concessione di un contributo di lire
80.000.000 alla So­cietà Ciclistica Valdostana nelle spese previste
per l'or­ganizzazione del 31° giro ciclistico della Valle d'Aosta,
in programma dal 29/8 al 4/9/1994, ai sensi della legge regionale
31/1992. Approvazione ed impegno di spesa.
Deliberazione - Il Consiglio regionale
Premesso che:
La Società Ciclistica Valdostana ha fatto pervenire
all'Assesso­rato regionale del turismo, sport e beni culturali una
richiesta tendente ad ottenere un contributo a parziale copertura
delle spese previste per l'organizzazione del 31° Giro Ciclistico a
tap­pe della Valle d'Aosta, in programma dal 29 agosto al 4
settem­bre 1994.
La suddetta società ha corredato la richiesta di contributo con
il preventivo di spesa sotto dettagliato, che ammonta
complessi­vamente a lire 201.430.000;
Il Giro Ciclistico a tappe della Valle d'Aosta si è inserito con
successo nell'ambito del ciclismo dilettantistico europeo; tale
successo è testimoniato dal costante aumento delle nazioni
par­tecipanti e dal crescente interesse con cui è seguito dai
quoti­diani sportivi e dalla RAI-TV.
Si dà atto inoltre che l'Assessore regionale al turismo, sport e
beni culturali, acquisito il parere dell'Ufficio regionale per il
tu­rismo, ritiene ammissibili le spese sopra descritte e riconosce
alla manifestazione l'interesse turistico-promozionale richiesto,
ai fini della concessione dei contributi, della legge regionale 24
giugno 1992, n.31.
La Giunta regionale ritiene pertanto di aderire alla richiesta
della Società Ciclistica Valdostana mediante la concessione di un
contributo di lire 80.000.000, pari al 40 percento circa delle
spese preventivate.
Visto il parere favorevole rilasciato dal Dirigente dell'Ufficio
regionale per il turismo, ai sensi del combinato disposto
dell'articolo 72 della legge regionale n.3/1956 e successive
mo­dificazioni, e dell'articolo 21 della legge regionale 18/1980 e
successive modificazioni, in ordine alla legittimità della
presen­te deliberazione;
Richiamata la legge regionale 24 giugno 1992, n.31;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo di lire 80.000.000
(ottantamilioni) a favore della Società Ciclistica Valdostana, con
sede in Pont-St.-Martin, Palazzo Europa - Via C. Viola, 1 - Partita
IVA n.00507100071, pari al 40 percento circa delle spe­se previste
per l'organizzazione del 31° Giro Ciclistico a tappe della Valle
d'Aosta, in programma dal 29 agosto al 4 settembre 1994;
2) di approvare e di impegnare la spesa di lire 80.000.000
(ottantamilioni) da imputare al capitolo 64320 del bilancio
pre­ventivo della Regione per l'anno 1994 ("Contributi e sussidi ad
istituzioni e organismi vari per attività nel settore del turismo e
del tempo libero") che presenta la necessaria disponibilità;
3) di stabilire che alla liquidazione si provveda ai sensi
dell'ar­ticolo 58 della legge regionale 27 dicembre 1989, n.90, su
ri­chiesta dell'Assessorato regionale del turismo anche
ratealmen­te, in base alle effettive esigenze finanziarie della
Società Cicli­stica Valdostana, salvo conguaglio da effettuarsi a
manifesta­zione conclusa e su presentazione del consuntivo di
spesa, cor­redato da idonea documentazione.
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 1 del
decreto legislativo 13.2.1993, n.40 come cor­retto dal successivo
10.11.1993, n.479 e di darne esecuzione.
Presidente -
Qualcuno intende chiedere la parola?
Se nessuno chiede la pa­rola pongo in votazione la deliberazione in
oggetto.
Presenti, votanti e favorevoli: 27
Il Consiglio approva all'unanimità.
Presidente -
I lavori della seduta antimeridiana
sono terminati; i lavori del Consiglio riprenderanno oggi
pomeriggio alle ore 16.00.
La seduta è tolta.
La seduta termina alle ore 12,42.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK