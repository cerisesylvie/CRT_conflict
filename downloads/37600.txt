Consiglio Regionale della Valle d'Aosta - Oggetto del Consiglio n. 1319 del 24 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Energia idroelettrica
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1319 del 24 giugno 2015 - Resoconto
OGGETTO N. 1319/XIV - Interpellanza: "Ipotesi di
riorganizzazione dell'assetto dirigenziale della società
CVA".
Presidente
- La parola al collega Laurent Viérin.
Viérin L. (UVP) -
Merci Monsieur le Président.
Questa nostra iniziativa va semplicemente nell'ottica di una
domanda e nello spirito conoscitivo di comprendere, perché, a
quanto ci risulta, all'interno del gruppo CVA è in atto una
riorganizzazione che non è una riorganizzazione probabilmente
voluta, ma è dovuta al fatto che ci sono dei collocamenti a riposo
o comunque dei pensionamenti. Oggi, al di là dell'organo che, dal
punto di vista del Consiglio di amministrazione, gestisce questo
gruppo CVA, esiste una parte dirigenziale che, dal punto di vista
settoriale, dividendo parte tecnica da parte promozionale e altro,
ha e vede in capo a questi settori delle professionalità. Allora la
domanda è molto semplice: si vuole capire e conoscere se questi
cambiamenti derivano appunto da pensionamenti, da rinunce
volontarie e da collocamenti a riposo, quali siano queste novità e
come si pensa di riorganizzare il lavoro. Grazie.
Presidente -
Grazie. La parola al Presidente della
Regione.
Rollandin (UV) -
Sì, grazie Presidente. Ringrazio i
colleghi che danno l'opportunità di dare un chiarimento su un tema
che sicuramente ha un suo impatto nell'ambito dell'organizzazione
della struttura.
Per quanto riguarda la prima domanda, il 3 giugno 2015 CVA ha
sottoscritto con il Direttore della Direzione gestione impianti un
verbale di conciliazione ai sensi degli articoli 2113 del Codice
civile e 410, 410bis e 411 del Codice di procedura civile. In
pratica si tratta dell'accordo, a parte tutti questi commi...avente
come oggetto la risoluzione consensuale del rapporto di lavoro in
essere con il medesimo a partire dal 31 luglio 2015. Tale
risoluzione consensuale è stata formalizzata coerentemente con
quanto stabilito dalla legge n. 92 del 2012, che ha introdotto
disposizioni volte a facilitare l'uscita anticipata dei dipendenti
vicini al raggiungimento dei requisiti per il pensionamento: la
cosiddetta "isopensione". Inoltre la tematica relativa
all'isopensione è stata oggetto di specifici accordi sottoscritti
da CVA con le Organizzazioni sindacali di riferimento in data 19
marzo 2015.
Per quanto riguarda la seconda domanda, la riorganizzazione, la
definizione dell'assetto dirigenziale della società rientra nella
competenza dei suoi organi di amministrazione, che, al riguardo,
evidenziano che la riorganizzazione conseguente all'uscita
dell'attuale Direttore di gestione impianti sarà strutturata in
modo da valorizzare risorse e competenze interne all'azienda.
Nell'ambito di tale attività, si valuterà se e quando provvedere
alla nomina di una nuova figura dirigenziale, definendone anche il
perimetro di attività. Grazie.
Si dà atto che dalle ore 15,54 assume la presidenza il
Vicepresidente Follien.
Follien (Presidente) -
Per la replica, la parola al
Consigliere Viérin.
Viérin L. (UVP) -
Grazie Presidente per la risposta. Se
non abbiamo capito male, quindi non è un pensionamento, ma una
risoluzione consensuale, quindi corrisponde a ciò di cui si
vociferava, diciamo quello che nel tempo si era sviluppato come in
un certo periodo in un quadrunvirato, poi in una parte diversa con
riduzione a tre dirigenti con settore di competenza diversa. La
parte che fa capo al dottor Mazzanti quindi è quella che è oggetto
di risoluzione consensuale e che equivale quindi non ad un
pensionamento, ma ad un cambiamento all'interno dell'azienda...e
che verrà poi in prospettiva eventualmente sostituito. È chiaro che
questo si inserisce semplicemente nell'attività conoscitiva, ma si
inserisce anche in tutta una serie di iniziative che in questi anni
erano state oggetto di attività ispettiva...e che faceva capo a
certe professionalità. È chiaro quindi che ci riserviamo poi di
approfondire questa risoluzione consensuale da che cosa sia
originata e soprattutto quali siano le prospettive di certe
professionalità fuori dall'azienda, perché sappiamo che la storia
di CVA si intreccia spesso anche con quella di altre società
private, che in parte erano prima private e poi partecipate e poi
fornitrici di CVA e che spesso vedono collaborazioni anche
professionali e di risorse umane passare da CVA o essere integrate
da CVA a quest'altra realtà. Era quindi semplicemente per fare il
quadro, è chiaro che il quadro è parzialmente oggi ricomposto
perché ad oggi non c'è ancora nessuna sostituzione, però, per
quanto ci riguarda, sarà interessante capire quali sono le
motivazioni e seguire quello che è l'iter e soprattutto
l'avanzamento di certe persone, magari anche in altri ambiti che
sono collimanti con quello del gruppo CVA.
Presidente -
La parola al Consigliere Chatrian.
Chatrian (ALPE) -
Sì, grazie Presidente.
Sul primo avremo qualche informazione in più, diciamo, del
contratto consensuale che è stato stipulato...ma siamo molto
interessati indubbiamente al secondo quesito che abbiamo posto,
quindi non solo sulle intenzioni, ma sul come sarà riorganizzato al
suo interno lo
staff
dirigenziale, anche a seguito della
Direzione impianti...ma non solo, visto e considerato che comunque
anche all'interno del Gruppo energia ci sono sostanziali modifiche,
anche a livello di mercato, comunque a livello di costi, modifiche
anche di entrate e probabilmente modifiche anche dal punto di vista
non solo generazionale, ma a livello di competenze.
Lei ci ha detto che probabilmente la sintesi sarà su una
risorsa, una figura interna che...delle figure interne...e quindi
saremo molto interessati a conoscere non solo il rebus, ma la nuova
riorganizzazione della società più importante che abbiamo in questo
momento e la valorizzazione vera delle figure o delle diverse
figure all'interno di questa società, società che oggi comunque ha
il suo peso sull'economia valdostana e di cui comunque nelle
prossime due settimane incontreremo i vertici. Oggi abbiamo parlato
con il collega Presidente La Torre, nelle prossime settimane
comunque i vertici del gruppo CVA saranno auditi dalla II
Commissione per quanto riguarda la discussione che abbiamo avuto
questa mattina in quest'aula. Grazie.
Presidente -
Punto 20 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK