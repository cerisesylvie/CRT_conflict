Consiglio Regionale della Valle d'Aosta - Oggetto del Consiglio n. 559 del 22 aprile 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 559 del 22 aprile 2004 - Resoconto
OGGETTO N. 559/XII - Progetti di "stages" estivi con contributi
del Fondo Sociale Europeo. (Interpellanza)
Interpellanza
Preso atto della Delibera di Giunta n. 697 del 15 marzo 2004
con cui viene approvato l'esito della valutazione dei progetti da
finanziare con contributi del Fondo Sociale Europeo, messi a
bando;
Visto che diversi progetti riguardanti l'organizzazione di
"stages estivi" per studenti di scuola superiore non sono stati
approvati;
Considerato che da anni tali progetti vengono attivati con
risultati considerati validi per la crescita culturale e per la
maturazione di abilità pre-professionali degli studenti;
Visto inoltre che nel bando di quest'anno non è prevista
l'erogazione dell'indennità di frequenza per gli studenti;
la sottoscritta Consigliera regionale
Interpella
l'Assessore competente per sapere:
1) per quali motivi il bando quest'anno non prevede per gli
studenti l'indennità di frequenza;
2) come mai molti progetti di "stages estivi" sono stati
dichiarati "non valutabili";
3) se, e come, intenda operare perché sia possibile attivare
per l'estate 2004, gli stages estivi, data l'importanza formativa
di tali iniziative.
F.to: Squarzino Secondina
Président - La parole à la Conseillère Squarzino Secondina.
Squarzino (Arc-VA) - Nella nostra interpellanza facciamo
riferimento ad una deliberazione di Giunta del 15 marzo, nella
quale viene reso pubblico e approvato l'esito della valutazione dei
progetti, che sono finanziati con il contributo del Fondo Sociale
Europeo. Uno di questi progetti riguarda gli "stages" estivi per
gli studenti delle scuole medie superiori, progetti che vengono
elencati nella tabella "progetti non valutabili", cioè progetti che
non sono stati valutati perché nelle motivazioni non sono state
rispettate alcune caratteristiche vincolanti come la non
ammissibilità dell'indennità di frequenza.
Siamo convinti dell'importanza che gli "stages" estivi svolgono
nel percorso educativo formativo degli studenti delle scuole medie
superiori; sappiamo che negli anni precedenti 2001-2003 questi
"stages" estivi sono stati approvati, in quel caso era stato anche
previsto il finanziamento dell'indennità di frequenza di questi
"stages". Ci siamo chiesti come mai il bando di quest'anno non
prevede per gli studenti l'indennità di frequenza, come mai sono
stati dichiarati non valutabili, se è solo questo il motivo e come
intende operare perché si possano attivare, fin dalla prossima
estate, questi "stages" estivi.
Proprio pochi giorni fa, con la deliberazione n. 1132 del 19
aprile, una parte delle domande che abbiamo posto in questa
interpellanza ha trovato una risposta, perché abbiamo visto in
questa deliberazione che la Giunta individua una procedura nuova,
la procedura a regia regionale, la quale consente alle istituzioni
scolastiche di presentare questi "stages". Teoricamente, quindi, la
nostra interpellanza ha avuto una risposta in parte con la
deliberazione del 19 aprile e siamo ben contenti che questi
"stages" estivi per gli studenti possano essere effettuati, perché
li riteniamo importanti.
Abbiamo anche visto che in questa nuova procedura e
riproposizione degli "stages" estivi viene di nuovo prevista
un'indennità di frequenza, una cifra minima, ma comunque una cifra
di ora/presenza allievo, prevista per tutti gli allievi,
indipendentemente dall'età, che frequentano il corso, quindi una
parte delle domande che avevamo fatto trovano qui una risposta e ci
va bene.
A questo punto, se lei mi permette, vorrei riformulare le
domande dell'interpellanza, non tanto come intende operare, perché
abbiamo visto che un intendimento ha già trovato un'attuazione, ma
piuttosto come mai avvengono questi incidenti di percorso perché,
già nel 2002, è successo un incidente analogo: già allora si è
dovuto correre ai ripari perché si potessero attuare questi
"stages", e come mai nel bando predisposto non era prevista questa
indennità di frequenza, mentre questa è di nuovo stata
considerata.
Vorremmo capire più che altro gli incidenti di percorso che
avvengono e rallentano la progettazione e l'attuazione di questi
"stages"; se la linea di programmazione di questi "stages" nel
tempo cambia, tanto che alcune condizioni come l'indennità di
presenza prima è prevista, poi non è più prevista, poi di nuovo è
prevista... se per questi ondeggiamenti ci sono delle motivazioni
reali o se si tratta di sviste possibili.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Innanzitutto condivido con la collega
l'importanza degli "stages", quindi credo che la deliberazione sia
una conferma di questo.
Sulle puntuali questioni che sono state poste, alla prima:
"per quali motivi il bando quest'anno non prevede per gli
studenti l'indennità di frequenza"
, devo dire che non è così,
nel senso che nulla è variato rispetto agli anni precedenti, in
quanto l'erogazione delle indennità di frequenza agli allievi delle
scuole superiori per la partecipazione agli "stages" estivi, sono
previste nella scheda intervento, codice 33A203, avente per oggetto
"Stages per studenti di scuola media superiore per l'anno
scolastico 2003/2004", allegata all'invito n. 3/2003 approvato con
deliberazione della Giunta regionale n. 4517 in data 1° dicembre
2003. Non è cambiato nulla, era prevista nella scheda l'indennità
di frequenza degli studenti nella misura che è stata detta; quindi
non c'è stato un atteggiamento "ondivago", abbiamo mantenuto una
posizione costante.
Come mai molti progetti di "stages estivi" sono stati dichiarati
"non valutabili"? Qui, il problema è semplice. Le schede interventi
prevedevano un codice 33A201, avente per oggetto "Azioni di
qualificazione dei giovani, che hanno assolto all'obbligo
scolastico nella fascia d'età 15/20 anni, nel settore turistico,
alberghiero e della ristorazione"; una scheda codice 33A202, avente
per oggetto "Stages di integrazione curricolare e/o
professionalizzanti per studenti di scuola media superiore
applicati alle classi III, IV, V"; una scheda codice 33A203, avente
per oggetto "Stages per studenti di scuola media superiore per
l'anno scolastico 2003/2004".
I progetti relativi agli "stages" estivi per studenti andavano
presentati sulla scheda intervento codice 33A203, che nel suo
contenuto non poteva essere confusa con le altre due. Sei
istituzioni scolastiche hanno invece fatto domanda su schede
diverse, che non prevedevano questo tipo di intervento, per cui la
Direzione regionale del lavoro non poteva far altro che procedere
all'esclusione a livello tecnico formale - come è stato fatto nella
deliberazione n. 697/2004 - di questi "stages". C'è stato un
problema banale di errore di compilazione; si è cercato di
risolvere il problema in accordo con gli uffici dell'Assessorato
all'istruzione, quindi si è avviata la procedura per gestire a
regia regionale, come previsto dalle direttive regionali per la
realizzazione delle attività finanziate dal Fondo Sociale Europeo,
con la deliberazione n. 1132 del 19 aprile - come citava prima la
Consigliera Squarzino - cosa che consentirà di fare degli "stages"
in 6 istituzioni scolastiche, che erano esattamente le 6 che erano
state escluse dal bando oggetto dell'interpellanza.
Credo che la questione sia stata risolta e penso di aver
spiegato i motivi dell'esclusione dagli "stages".
Président - La parole à la Conseillère Squarzino Secondina.
Squarzino (Arc-VA) - Ringrazio per le informazioni, chiaramente
si è visto che non sono motivi sostanziali, ma solo formali; mi
stupisce comunque che per motivi formali non si sia intervenuti
prima, in qualche modo per far correggere le cose.
Secondo elemento di stupore, ancora, per me - forse sono di
difficile lettura queste schede - è che, per quanto riguarda la
scheda dei progetti non valutabili, in una scheda delle scuole è
riportato esattamente quanto da lei detto, cioè "errata
collocazione del progetto nella scheda intervento" - quindi non è
stata utilizzata la codifica corretta -, ma negli altri progetti si
dice che non sono stati ammessi perché non è stata rispettata una
caratteristica vincolante, cioè non ammissibilità delle indennità
di frequenza. Non è chiaro come mai, se era possibile l'indennità
di frequenza, è stata usata come motivazione la non ammissione di
tale indennità. Comunque, al di là di questi aspetti tecnici, che
però indicano la necessità di dare un supporto eventualmente in
alcune situazioni per la compilazione di queste schede così
difficili, al di là di questo, prendo atto con soddisfazione che la
Giunta abbia provveduto in modo tempestivo, onde evitare che questa
attività importante non potesse essere effettuata.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK