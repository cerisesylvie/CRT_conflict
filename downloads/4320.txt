Consiglio Regionale della Valle d'Aosta - Oggetto del Consiglio n. 662 del 16 dicembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 662 del 16 dicembre 1981 - Resoconto
OGGETTO N. 662/81 - DECENTRAMENTO DI FONDI AI COMUNI DELLA VALLE
D'AOSTA PER IL FINANZIAMENTO DI OPERE PUBBLICHE E DI SERVIZI DI
CARATTERE SOCIALE E CULTURALE. (Approvazione di ordine del giorno -
Reiezione del disegno di legge)
Presidente
- Il fatto che sia io il relatore di questo
disegno di legge di iniziativa popolare deriva dall'applicazione
della procedura stabilita dalla legge regionale che già abbiamo
osservato nel corso di questi mesi, cioè da quando il 3 luglio da
parte del numero richiesto dalla legge per la presentazione di
leggi idi iniziativa popolare, è stato ricevuto dalla Presidenza
del Consiglio il D.L. n. 307 concernente il "Decentramento di fondi
ai Comuni della Valle d'Aosta per il finanziamento di opere
pubbliche e di servizi di carattere sociale e culturale".
Dopo l'istruzione che è avvenuta da parte degli uffici sotto la
sorveglianza dei Consiglieri Segretari per la validità delle firme
- il riconoscimento quindi del numero sufficiente di queste firme
per il prosieguo dell'iter - è stato assegnato, il Disegno di
Legge, alle competenti Commissioni che sono la Commissione Affari
Generali e Finanze, Programmazione, Decentramento e Partecipazione
e la 2° Commissione per l'Assetto del Territorio e la Tutela
dell'Ambiente, le quali hanno avuto una serie di incontri con
l'Associazione Valdostana dei Sindaci e con il Comitato promotore
per la raccolta delle firme, così come prescrive la legge
regionale, ed hanno emesso nella riunione congiunta del 14 dicembre
il loro parere in proposito. Si fa riferimento specifico al fatto
che le Commissioni, malgrado che la Presidenza fosse a conoscenza
del loro lavoro, non avevano espresso il parere, che adesso è stato
espresso per iscritto e che vi viene distribuito.
Pertanto il Consiglio assume oggi con l'inizio della discussione
generale, la responsabilità e la competenza dell'approvazione o
meno del dibattito su questa iniziativa legislativa di carattere
popolare. Avvalendosi di quanto dice testualmente la legge
regionale, la Presidenza ritiene che al termine di questa
discussione generale - che apro subito dopo questa mia introduzione
- ed all'esame degli articoli, il Consiglio debba esprimere con un
voto la sua presa di posizione definitiva.
Ha chiesto di parlare il Consigliere Carlassare, ne ha
facoltà.
Carlassare (DPROL)
- Mi corre l'obbligo di prendere per
primo la parola in quanto - è inutile nascondersi - appartengo a
quell'organizzazione politica che si è fatta carico di dare gambe
organizzative a quest'iniziativa. Apprendo ora il giudizio dato
dalle Commissioni che, esprimendosi favorevolmente nei confronti
dei principi ispiratori del D.L., riconoscono la validità
dell'iniziativa che ha sollevato in modo estremamente concreto un
problema tanto discusso quale quello del decentramento.
Decentramento insieme ed autonomia sono due parole magiche che
qui trovano sempre unanimità di consenso; mai nessuno si è
dichiarato contro il decentramento o l'autonomia. È necessario
chiarire sino in fondo il significato di questi due termini.
L'autonomia, rivendicata giustamente da questo Consiglio e dalla
popolazione valdostana nei confronti dell'Ente amministrativo e
giuridico superiore che è lo Stato., deve trovare applicazione
attraverso tutta una serie di provvedimenti che non solo deleghino
le funzioni alla Regione, ma che, attraverso un decentramento
finanziario, diano la possibilità di avere fondi sufficienti per
poter realizzare tutte quelle competenze che l'autonomia ci da. È
inutile ricordare che cosa è avvenuto nell'ultimo Consiglio, quando
pareva che questi fondi avessero subito un drastico
ridimensionamento: nessuno può negare che si era creato il panico
fra di noi che dobbiamo amministrare la "Cosa Pubblica" della
Regione, in quanto ci saremmo trovati ad avere la capacità
d'intervento legislativo ed amministrativo, ma ci sarebbero venuti
a mancare i fondi necessari per esercitarla nei confronti dello
Stato.
È un giudizio abbastanza unanime che con il passare degli anni
la Giunta regionale, al di là della sua competizione e magari non
per suo volere espresso, si sia venuta configurando a livello degli
Enti decentrati della Regione stessa, come una sorta di Supercomune
che ha finito col soffocare sotto il profilo giuridico tutte le
capacità e le spettanze proprie di questi Enti periferici. Ci
troviamo in una situazione che si è venuta sempre più deteriorando,
in quanto i Comuni, le Comunità Montane ed altri Enti periferici,
cui la legge ha conferito capacità operativa d'intervento, non
possono agire autonomamente perché non hanno i fondi per realizzare
le opere di loro stretta competenza, per cui, se vogliono operare,
devono necessariamente ricorrere alla Regione quale unico Ente che
li può finanziare e che elargisce loro molte volte ad hoc,
attraverso sovvenzioni, contributi od altre varie forme, i fondi
necessari per poter risolvere problemi di carattere
tecnico-amministrativo riguardanti i lavori pubblici, le scuole, le
strade, i cimiteri ecc. È sufficiente guardare tutte le delibere di
Giunta per vedere quanta parte del bilancio regionale venga
utilizzata per soddisfare queste esigenze, giuste o discutibili che
siano; la Regione è diventato un Ente distributore di quattrini,
che consente ai Comuni di realizzare quello che giuridicamente è di
loro competenza.
Questa è la riflessione che dovrebbe guidare il giudizio del
Consiglio e su questo piano nessuno ha avanzato obiezioni per
quanto riguarda l'iniziativa popolare alla quale sono giunti
consensi da parte di Amministrazioni Comunali, Consigli Comunali, e
l'appoggio formale - in molti casi anche sostanziale - delle
organizzazioni sindacali. Non va dimenticato che la quasi totalità
di queste firme è stata raccolta davanti ai luoghi di lavoro. Un
parere espressamente favorevole è stato dato dai Congressi di quel
partito socialista che all'unanimità ha appoggiato l'iniziativa.
Altri Enti hanno espresso delle perplessità per quanto riguarda
l'articolato; mi riferisco in particolare al giudizio dato
dall'Associazione dei Sindaci che si è dichiarata favorevole
all'iniziativa, ma che ha proposto la revisione del meccanismo di
ripartizione dei fondi ai Comuni.
Detto questo, devo far rilevare che il Consiglio regionale e le
Commissioni competenti non sono stati solleciti a fornire il loro
giudizio su un'iniziativa di questo genere, prevista dallo Statuto
e realizzata in Valle d'Aosta per la prima volta da quando esiste
la Regione Autonoma. Avrebbero dovuto pronunciarsi molto tempo
prima e non a trenta secondi dall'apertura della discussione
generale; con il loro parere favorevole sul piano dei principi
sarebbe stato più facile smussare quegli spigoli che potranno
sorgere nella discussione dell'articolato. Non vorrei che questo
ritardo fosse dovuto ad una presa di posizione a scatola chiusa
verso un'iniziativa che viene - è inutile nasconderci dietro le
tremilacinquecento firme - da un'organizzazione politica che è
all'opposizione estrema nei confronti di questa maggioranza e della
Giunta. Si doveva puntare di più sul fatto che ci sono state
tremilacinquecento adesioni in Valle d'A osta, che è una
percentuale fortissima, superiore a qualunque altra per quanto
riguarda referendum ed iniziative di legge popolare nella nostra
Regione. Questa iniziativa era un modo per realizzare in pieno una
prerogativa prevista dalla Statuto, che era sempre stata messa nel
dimenticatoio, e varrebbe la pena prenderle più spesso iniziative
del genere che coinvolgono effettivamente la popolazione. È stato
detto che potevamo farla discutere anche ai Sindaci; sfido allora
le forze politiche qui presenti a dimostrare che un'iniziativa di
legge sia stata tanto discussa e dibattuta come lo è stata questa
prima di essere presentata in questo Consiglio, proprio per il
fatto di essere un'iniziativa di carattere popolare dove bene o
male c'era la possibilità di leggere l'articolato per sapere cosa
si andava a firmare.
Detto questo, che è relativo ai principi, vorrei far rilevare
come il problema del decentramento sia stato sollevato in modo
massiccio in seguito a questa iniziativa di legge popolare, con una
serie di leggi e proposte di legge riguardanti il decentramento.
Una delle critiche mosse a questa proposta di legge dice che ci
troveremo di fronte ad un decentramento di soldi demandati ai
Comuni, senza che questi siano stati dotati di strutture adeguate
per realizzare le opere con i fondi che vengono messi a loro
disposizione. Sono convito che se avessimo presentato una proposta
di legge che avesse consentito ai Comuni e alle Comunità montane di
realizzare delle strutture tecniche, si sarebbe criticato dicendo
che non ci sono i soldi per farle funzionare.
Non illustrerò l'articolato punto per punto perché è stato già
abbastanza discusso, vorrei precisare però che nell'intento del
Comitato promotore questa non voleva essere una legge perfetta, ma
perfettibile, e che si tratta di una legge provvisoria come si può
evincere dall'art. 3. L'intento per cui si è voluto presentare una
legge a termine, è sia quello di correggere eventuali difetti ed
incongruenze che possono emergere solo dalla pratica
dell'articolato di legge, sia quello di dare la possibilità ai
Comuni, proprio attraverso il decentramento dei fondi, di
realizzare quelle strutture che li avrebbero resi autonomi e capaci
anche da un punto di vista concettuale, di formulare dei programmi
compiuti, difficilmente realizzabili oggi, salvo forse da qualche
Comune più grosso. Invito il Consiglio a riflettere molto
attentamente sull'importanza che, sul piano della realizzazione
dello Statuto, può assumere l'accettazione da parte del Consiglio
stesso di questa proposta di legge che può essere migliorata e che
non si mette in alternativa ad altre proposte riguardanti il
decentramento. Non metto in discussione le decisioni della Giunta
che decentrano adesso 2,5 miliardi. Il Presidente ci ha detto che
diventeranno 5 con il nuovo bilancio, che riguardano una parte del
finanziamento che la Regione demanda ai Comuni per assolvere una
serie di funzioni. Questa iniziativa è finalizzata soprattutto la
risoluzione di quelle opere che i Comuni possono realizzare -
stando all'attuale normativa regionale - solo se la Regione
decentra loro di volta, in volta ad hoc, i fondi necessari. Sotto
questo aspetto vorrei farvi riflettere, perché i Sindaci e gli
Amministratori Comunali hanno fatto rilevare che questa situazione
comporta penose processioni di Sindaci, deprecate da tutti,
determina un grosso malcontento ed un decadimento sul piano della
dialettica che deve intercorrere fra l'Amministrazione regionale e
comunale, ed infine favorisce l'insorgere di un sistema
clientelare, perché gli Amministratori comunali devono venire a
perorare di volta in volta la loro causa per riuscire a soddisfare
le esigenze della popolazione. Sarebbe molto più costruttivo invece
che questi potessero disporre per legge dei fondi che servono a
risolvere i loro problemi, e che il tempo impiegato dal Consiglio
ad assolvere le delibere concernenti il decentramento di fondi
fosse adoperato per legiferare, per creare una condizione di
effettivo, reale rapporto democratico fra Consiglio, Giunta e
popolazione valdostana.
Presidente
- Ha chiesto di parlare il Consigliere
Lustrissy, ne ha facoltà.
Lustrissy (DP)
- Il Gruppo dei Democratici ha accolto con
favore questa iniziativa di proposte di disegni di legge popolari,
anche perché ormai su questa esigenza di un decentramento di
attività e di finanziamenti in favore degli Enti intermedi si è
formata una larga opinione, sia a livello di opinione pubblica, sia
a livello di Amministratori locali, sia a livello dello stesso
apparato regionale. Dopo l'approvazione del riparto finanziario
affrontiamo con più tranquillità la trattazione del problema che ci
sta di fronte, che è quello di organizzare un sistema di apparati
funzionali all'interno dell'Amministrazione regionale e negli Enti
locali, i quali - soprattutto sul versante della spesa - provvedano
ad effettuare interventi più rapidi e più aderenti alle esigenze
reali della popolazione amministrata in ordine ad alcuni settori
dove l'intervento da parte dell'Amministrazione regionale è più
massiccio, come ad esempio quello dei Lavori Pubblici o della
Protezione del Suolo, o dei Servizi Sociali. Questo sistema di
decentramento invocato - come ben diceva il collega Carlassare -
dalla Regione nei confronti dell'Ente sovraordinato, lo Stato, deve
essere attuato anche nei confronti degli Enti locali della nostra
Regione, con dei criteri adeguati a questi bisogni di rapidità e di
efficacia d'intervento. Oggi, dopo tante discussioni con gli
Amministratori locali, dobbiamo passare dalle parole ai fatti,
dobbiamo assumere cioè quei provvedimenti concreti che ci
permettano di realizzare compiutamente queste aspettative. Allora,
nel merito delle proposte di legge presentate o in corso di
presentazione o che già da tempo sono all'esame delle Commissioni
competenti, dobbiamo dire che sarebbe opportuno, fatti salvi i
principi ispiratori sui quali tutti quanti abbiamo concordato,
approfondire ulteriormente la tecnica del decentramento, per
definire quale tipo di decentramento vogliamo realizzare e quale
percentuale del bilancio regionale dobbiamo mettere a disposizione
degli Enti intermedi per le loro esigenze. Da qui la duplice
necessità di individuare da una parte, queste esigenze sul piano
burocratico e dall'altra, la quantità di denaro necessario a farvi
fronte. Si richiede pertanto questo ulteriore approfondimento in
Commissione affinché l'articolato del sistema legislativo che si
dovrà portare all'esame del Consiglio, tenga conto di queste
necessità. Questi Enti devono essere messi in condizione di avere
un'organizzazione funzionale, che non può derivare solo da uno
spogliamento di funzioni da parte dell'Ente regionale nei loro
confronti. Per questo motivo e per quanto è stato detto anche dal
Consigliere di Nuova Sinistra che fu uno dei promotori dei due
D.L., riteniamo che, trattandosi di proposte aperte a miglioramenti
per essere meglio finalizzate a questi obiettivi, si renda
necessario operare una scelta fra le due proposte. Procedere con
degli emendamenti potrebbe anche voler dire improvvisare delle
soluzioni non ancora concretamente verificate; infatti il nostro
Gruppo aveva già predisposto una serie di emendamenti da presentare
ad integrazione delle due proposte di legge, ma abbiamo preferito
soprassedere per non dilungare la discussione in sede consiliare, e
riservarci nel contesto del prosieguo della discussione in sede di
Commissione, di concordare le nostre proposte. Alcune di queste le
abbiamo presentate già in Commissione, insieme a quelle di altri
Gruppi consiliari, sia concernenti il problema del decentramento in
termini finanziari ed operativi, sia per la soluzione di alcuni
problemi, quali la casa, la funzionalità delle Comunità Montane. È
per questo motivo che, dopo aver consultato i Capigruppo presenti
in questo Consiglio, propongo per accelerare i lavori, un o.d.g.
con l'adesione di coloro che ne hanno potuto prendere visione,
affinché in Consiglio lo si voglia tenere nella debita
considerazione e, se lo ritiene opportuno, esprimere un voto
favorevole. L'o.d.g. avrebbe questo tenore:
IL CONSIGLIO REGIONALE
Preso atto della volontà espressa dai cittadini elettori che
hanno sottoscritto due disegni di legge di iniziativa popolare
riguardanti il decentramento finanziario a favore degli Enti locali
per l'assolvimento di funzioni nei settori dei lavori pubblici,
servizi sociali, culturali ed abitativo;
invita la Giunta regionale a definire nel più breve termine
possibile le iniziative legislative in corso concernenti la
soluzione dei problemi del decentramento;
dà mandato alla Commissione consiliare permanente per gli
Affari Generali, Finanze, Programmazione, Decentramento e
Partecipazione di esaminare in apposite riunioni tutte le proposte
legislative presentate al riguardo con la consultazione dei
rappresentanti delle Associazioni degli Enti locali
interessati.
Se in una serie di riunioni riuscissimo a mettere a punto
questi D.L. nel senso indicato, tenendo conto dei principi già
enunciati, potremmo produrre un lavoro efficace nei confronti di
queste richieste di decentramento. È anche per questo motivo che
come Gruppo di Democratici Popolari annunciamo la nostra astensione
sulle due proposte di legge presentate, sia la n. 307 che la n.
308, abbiamo in questo senso la discussione per non rifarla in un
secondo momento.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- Comincio con il sottolineare la scarsa
attenzione della Giunta a questa discussione. Stamani l'Assessore
Ramera lamentava la caduta del dibattito consiliare, e dopo aver
fatto questa giusta osservazione, proprio ora che si discute di
leggi di grande importanza per la vita della nostra Regione, anche
lui è assente. Il Presidente della Giunta ha fatto una comparsa per
riferirci la notizia dell'accoglimento del dono da parte del
Presidente Pertini e poi è sparito. Fra i Consiglieri della
Maggioranza in tutta una serie di Consigli, il via vai è pressoché
continuo, e alle volte se non ci fossero i Gruppi d'Opposizione,
mancherebbe anche il numero legale.
Ad ogni modo in questo Consiglio il dibattito politico non si
può svolgere per ragioni più elevate e meno contingenti di quelle
che ho detto adesso. Innanzitutto manca da parte della Giunta
regionale la capacità di proposta; se andate a vedere l'o.d.g. del
Consiglio di ieri, troverete su 32 punti, 3 mozioni della
minoranza, 14 interpellanze ed interrogazioni, alcuni punti
presentati dal Presidente del Consiglio, due concorsi presentati
dalla Giunta regionale, una modifica alla legge sulla Flora, delle
comunicazioni di variazione di bilancio, una variazione del nome di
una Ditta, la modifica al regolamento per la possibilità della
Giunta di lavorare in economia con cifre superiori e - unica cosa
importante - il piano di riparto per i Comuni. La Giunta regionale
tende ad evitare il dibattito in Consiglio regionale, ed è questo
un danno per lo svolgimento della vita politica in Valle d'Aosta.
Il secondo elemento che danneggia il dibattito è la logica interna
alla maggioranza che mi trovo costretto a denunciare, perché non si
può accettare di andare avanti così. Ci sono all'interno della
maggioranza non so se partiti o uomini che contano più di altri,
per cui decisioni concordate nel corso di riunioni di Commissioni
di Capigruppo, vengono spesso ribaltate e mutati gli orientamenti
non appena arriva un "Vir Super Partes" che decide in nome di
tutti. Sul decentramento una proposta della Giunta non c'è ancora,
si parla di una discussione all'interno della maggioranza che non
si presenta in modo chiaro rispetto al Consiglio; pertanto questa
scarsa capacità di proposta della Giunta influiscono negativamente
sull'andamento del dibattito. Questa è un'osservazione di carattere
politico che ho voluto premettere.
Quanto al decentramento, si è discusso molto e molti si
discuterà ancora; è una battaglia lunga con numerose tappe.
All'interno delle Amministrazioni comunali la coscienza
dell'importanza del decentramento è emersa in modo chiaro in
numerosi convegni ed anche nella richiesta esplicita da parte degli
amministratori comunali di interventi diretti, di somme rilevanti
da mettere a loro disposizione. Ma il presupposto per un
decentramento effettivo è quello di intendere la funzione della
Regione in modo diverso, altrimenti, al di là degli ordini del
giorno che potremo votare, non cambierà assolutamente niente. Se la
Giunta regionale continua ad impegnarsi anche nella soluzione di
problemi marginali ed a pensare all'Amministrazione diretta, non
farà quel lavoro, che le compete, di proposta sui grandi temi che
la nostra Regione deve affrontare. Non per niente siamo una delle
Regioni che non ha ancora il piano di sviluppo, il piano
urbanistico regionale, né quello per i trasporti. Se la Giunta
potesse invece concentrare la sua attenzione sui grandi problemi
che abbiamo, quello dell'occupazione ad esempio o della crisi
dell'industria, o della grande viabilità, dell'organizzazione dei
servizi, allora potrebbe dare insieme al Consiglio quegli indirizzi
che servono a tutti. Buona parte delle funzioni amministrative che
oggi sono nelle mani dell'esecutivo, possono essere delegate ai
Comuni ed alle Comunità Montane, aumentando così la loro efficienza
e la fiducia dei cittadini nelle Istituzioni, perché vedrebbero che
i loro Comuni e le Comunità Montane non sono più solo degli Enti di
passaggio per arrivare fino alla Regione. Si rispetterebbe anche il
principio di autonomia tanto valido per noi valdostani, che non
deve limitarsi solo alla Regione, ma deve valere anche per gli
altri Enti. È soprattutto in questo senso che deve essere
affrontato il problema del ruolo delle Comunità Montane, delle
quali non si deve discutere solo quando se ne devono designare i
Consiglieri o quando si avvicinano le elezioni per il Direttivo, e
si scatena la battaglia perché ci sia la maggioranza di un colore
piuttosto che di un altro. Una volta che questi organismi sono
eletti, non sanno poi cosa fare, perché non hanno soldi né
personale disponibili, né vengono stimolati a funzionare.
Dal 1973, anno in cui sono state istituite, le prime proposte di
legge che fanno riferimento alle Comunità Montane sono state le
nostre, presentate qualche tempo fa per la delega di funzioni ai
Comuni ed alle Comunità Montane nel campo della Forestazione e dei
Lavori Pubblici. Il decentramento si può operare non solo con il
trasferimento di funzioni ai Comuni, che fino a prova contraria, è
l'orientamento della Giunta, ma con l'assegnare un ruolo ai due
livelli di Comune e Comunità Montana.
Dev'essere un decentramento sia finanziario che di competenze e
di personale: il decentramento finanziario deve essere fatto in
forma limitata ma con la certezza delle entrate. La nostra
proposta, su cui occorrerà lavorare ancora, è che si assegni ai
Comuni ed alle Comunità Montane, una quota percentuale delle nuove
entrate del riparto, consentendo di avere un finanziamento certo e
sicuro al tempo stesso dei fenomeni d'inflazione.
Pensiamo in questo modo di servire ai Comuni ed alle Comunità
Montane ed abbiamo fiducia nella capacità degli Amministratori dei
Comuni e delle Comunità Montane valdostane, perché non è vero che i
migliori Amministratori si trovano solo all'interno di questo
Consiglio. Per quel che riguarda il decentramento di funzioni, a
questo deve accompagnarci anche la messa a disposizione di
personale.
Diceva prima il Consigliere Carlassare, che queste proposte di
iniziativa popolare hanno messo in moto altre proposte di legge; al
tema del decentramento siamo sempre stati sensibili e lo resteremo.
Le prime proposte sono state fatte dal nostro Gruppo prima ancora
che la Giunta decidesse di andare a quel decentramento finanziario
di due miliardi e mezzo, avevamo promosso una campagna per un
riparto finanziario nei confronti dei Comuni, ed ogni volta in
occasione del bilancio abbiamo sollevato il problema. Dico questo
non per affermare una primogenitura - che penso non spetti a
nessuno - ma per attestare la nostra volontà politica, in virtù
della quale siamo perché tutti i contributi vengono esaminati e
possano poi per la loro parte favorire un effettivo avanzamento del
decentramento.
Presidente
- Ha chiesto di parlare il Consigliere Tamone,
ne ha facoltà.
Tamone (UV)
- Très brièvement pour exprimer l'opinion de
l'Union Valdôtaine sur le projet de loi n. 307.
Il est évident que M. Mafrica a voulu rappeler à l'ordre ce
Gouvernement régional, qui est très bien représenté aujourd'hui par
quatre Assesseurs présents. Il faut rappeler toutefois qu'il y a
aussi des questions humaines ou personnelles qui ne peuvent pas
permettre à tous les Assesseurs d'être toujours présents aux
discussions dans ce Conseil.
Pour ce qui concerne la question de gouverner, Conseiller
Mafrica, on ne peut pas qualifier un Gouvernement seulement par le
volume des lois qu'il produit. On dit en français: "Gouverner bien
c'est gouverner peu". A mon avis, cela est vrai.
En Italie on prépare beaucoup de lois, et ensuite, ou on ne sait
pas les appliquer, ou bien tout le monde ne peut pas les connaître.
Pour nous, ce qui compte, c'est la présentation des projets de loi
réels ; aujourd'hui, on discute un projet de loi sur lequel nous
sommes complètement d'accord en ce qui concerne la validité de
l'initiative, et nous nous battrons afin que les principes
inspirateurs à la base du projet de décentralisation, qui font
partie de nos idées fondamentales, puissent avancer encore. Nous
l'avons dit maintes fois sur nos journaux et dans les différentes
Commissions à tous les niveaux.
Mais quand même, là aussi, il y a un petit défaut dans ce projet
de loi n. 307, qui a été signalé par l'Assessorat aux Finances : le
manque de financement. Il est très facile de faire des propositions
mais, s'il n'y a pas l'argent pour pouvoir réaliser ce qu'on
propose, c'est vraiment mettre début des choses qui n'ont pas la
possibilité de marcher. M. Lustrissy l'a déjà dit, le problème est
assez complexe et nous devrions approfondir la discussion sur ce
thème. Nous sommes convaincus que la décentralisation financière
doit être faite, mais en même temps on doit décentraliser aux
Communes les compétences qui en découlent. On ne peut pas
décentraliser des fonds, comme on veut le faire à ce point, sans
prévoir ensemble des compétences.
Le Président du Gouvernement régional a déjà dit à l'occasion de
la discussion d'une motion, quelle est notre position, la position
de cette majorité. Nous sommes d'avis de maintenir et améliorer la
loi qui est déjà en vigueur, en la passant de 2 milliards et demi à
5 milliards et pour en proposer une autre plus complète, concernant
le financement et la décentralisation des compétences. On sait que
ce projet de loi a déjà été présenté à la Junte par le Président du
Gouvernement régional et sera discuté dans ce Conseil avec la loi
financière. Mais il y a aussi un projet présenté par les Démocrates
Populaires, sur lequel nous nous appuyions, qui établit un plan
global de décentralisation dans tous les domaines, après avoir
examiné les compétences des différents niveaux administratifs de
notre Région. A notre avis, elle est indispensable, mais elle doit
venir après la décentralisation que nous pouvons déjà réaliser dès
maintenant.
Il faut réaliser quand même la décentralisation vis à vis des
Communes et étudier ensuite ce plan qui nous permettra de mieux
discuter sur les différents niveaux d'Administration, qui doivent
exister en Val d'Aoste.
Deux niveaux d'Administration en Val d'Aoste, pour le nombre
d'habitants que nous avons à administrer, sont - à notre avis -
plus que suffisants ; mais si on arrivera à nous convaincre de la
nécessité d'avoir trois niveaux dans notre Région, nous ne nous y
opposerons pas, mais serons prêts a en discuter. Il est évident que
la Commune doit disposer des moyens financiers et techniques pour
pouvoir agir, cela est indiscutable.
Nous voterons l'ordre du jour présenté par le Conseiller
Lustrissy, qui résume au fond nos idées et quant au projet de loi
n. 307, nous préconisons dès maintenant notre abstention.
Presidente
- Ha chiesto di parlare il Consigliere Fosson,
ne ha facoltà.
Fosson (DC)
- La posizione del nostro Gruppo è stata già
espressa nella riunione dei Capigruppo con gli Amministratori dei
Comuni e delle Comunità Montane, e con l'Associazione dei Sindaci
valdostani, per cui ripeto che in linea di principio siamo
d'accordo sul decentramento ai Comuni ed alle Comunità Montane, ma
siamo del parere che il discorso debba essere approfondito.
Ovviamente è un problema molto complesso, di cui si potrebbe
parlare per delle ore, riprendendo anche molti argomenti svolti già
in questa seduta ed in altre. Tutti conosciamo la capacità dei
nostri Sindaci ed Amministratori comunali e le difficoltà cui vanno
incontro; in effetti mentre i Consiglieri regionali, dato il loro
voto, rispondono solo nei confronti degli elettori, i Sindaci
rispondono personalmente delle loro azioni, rischiando molte volte
anche la prigione.
Accettiamo l'o.d.g. proposto dal Consigliere Lustrissy e le sue
considerazioni e siamo disponibili pertanto ad approfondire il
discorso.
Presidente
- Ha chiesto di parlare il Consigliere Martin,
ne ha facoltà.
Martin (UVP)
- Il mio movimento riconosce il merito
dell'iniziativa popolare, soprattutto per quanto riguarda il tema
del decentramento, che abbiamo sempre difeso e che riteniamo, con
l'attuazione definitiva del riparto fiscale, debba essere
nuovamente affrontato con concretezza per permettere ai Comuni di
svolgere con efficacia il loro ruolo di Enti di programmazione e di
realizzazione di opere pubbliche, sociali e di interesse
comunale.
Al momento attuale i Comuni si trovano senza soldi e sono
arrivati a questa situazione perché nell'arco degli anni sono state
delegate ai Comuni sempre maggiori competenze, mentre le cosiddette
entrate sostitutive sono rimaste pressoché sempre le stesse, perché
il loro aumento annuale non ha seguito la svalutazione della
moneta. Per altro le entrate sostitutive hanno premiato alcuni
Comuni e danneggiato altri, perché sono state collocate su una
quota che si riferisce all'anno 1972; quei Comuni che in quell'anno
hanno avuto la fortuna di avere delle entrate maggiori rispetto
agli anni precedenti hanno avuto un certo premio, mentre altri che
a quell'epoca hanno registrato una flessione nelle entrate, sono
stati ulteriormente penalizzate. Una questione da discutere con la
Giunta riguarda la possibilità di fare un'azione verso lo Stato
italiano, per rivedere il meccanismo di ripartizione delle entrate
sostitutive verso i Comuni, il cui aumento percentuale di anno in
anno non rispecchia la reale svalutazione della moneta.
Dicevo che i Comuni si sono trovati via via sempre più in
difficoltà ad investire, se non addirittura a coprire le spese
correnti, per cui il ruolo del Comune si è andato svalutando fino a
diventare un semplice Ente burocratico che alla fine del mese paga
i propri dipendenti, la bolletta della luce e del telefono, ma non
riesce ad investire, a fare delle scelte, a realizzare quei
programmi che aveva elaborato all'atto della sua costituzione.
Dobbiamo invece permettere ai nostri Comuni di funzionare meglio,
ed anche se il problema non è di competenza della Regione, in
quanto la Finanza locale è di competenza dello Stato, il quale in
questo settore è molto carente, la Regione deve agire come valido
supporto, decentrando ai Comuni quelle quote necessarie per
permettere loro di svolgere efficacemente il loro ruolo.
Sono d'accordo con l'o.d.g. presentato dal Consigliere
Lustrissy, perché un problema come questo deve essere ulteriormente
discusso dalle Commissioni competenti e dichiaro la mia astensione
sui due D.L.
Presidente
- Ha chiesto di parlare il Consigliere Nebbia,
ne ha facoltà.
Nebbia (PSI)
- Molto brevemente perché la nostra
posizione è già stata più volte illustrata. Abbiamo detto che
eravamo pienamente d'accordo e sulla procedura con cui questi due
D.L. sono stati presentati, in quanto espressione di una domanda
popolare, e sul contenuto in generale, in quanto riteniamo che una
maggiore podestà di autonomia ai Comuni sia utile. Abbiamo alcuni
dubbi sulle modalità di applicazione della legge, o meglio sui
parametri, in quanto ci sembra che questi non corrispondano sempre
alle effettive necessità di questi Enti, e - su un piano generale -
sull'organizzazione dei Comuni stessi, nel senso che saremmo
favorevoli al loro costituirsi in un Consorzio - un ipotetico terzo
livello, come aveva accennato il Consigliere Tamone in precedenza
ma in senso negativo - al quale delegare alcune delle funzioni dei
Comuni; ma questo è un problema istituzionale che non riguarda la
proposta di legge.
Comunque riteniamo opportuno che la legge venga approvata dal
Consiglio e che sia inutile una posizione di bandiera per affermare
che la tale forza politica è favorevole mentre l'altra non lo è;
siamo pertanto favorevoli all'approvazione dell'o.d.g. presentato,
in quanto un approfondimento ulteriore ed un confronto fra i
diversi D.L. può portare all'approvazione definitiva di una norma
indispensabile per l'autonomia comunale.
Presidente
- Ha chiesto di parlare il Consigliere Tonino,
ne ha facoltà.
Tonino (PCI)
- Non voglio riprendere i concetti di fondo
enunciati prima dal Consigliere Mafrica a nome del nostro Gruppo,
tuttavia è sbagliato non dare oggi a questa iniziativa che è tale
da ben cinque o sei mesi, una risposta concreta, non entrare nel
merito di questo progetto di legge di iniziativa popolare per poter
passare - come dice il Consigliere Lustrissy - dalle parole ai
fatti. Indubbiamente il problema del decentramento ha necessità di
un serio approfondimento, ed in tal senso anche noi avevamo votato
a favore della proposta dei Democratici Popolari, per uno studio
complessivo del decentramento, per individuare cioè le funzioni dei
Comuni e delle Comunità Montane e della Regione. Tuttavia oggi è
necessario un primo momento che è quello di un decentramento
finanziario, dopodiché ci sono ormai Gruppi politici che si sono
espressi per un secondo livello, che abbiamo individuato come il
momento della delega e che l'Union Valdôtaine ha definito come una
prima responsabilizzazione dei Comuni nell'esecuzione delle opere
pubbliche, e comunque un ulteriore passo in avanti nella politica
del decentramento.
Questo mi fa dire che oggi, se tutti sono d'accordo, possiamo
dare una risposta positiva alla necessità di aumentare il
decentramento finanziario ai Comuni.
Sono abbastanza ipocrite le argomentazioni portare qui oggi per
contestare la legge. Il Consigliere Tamone dice di essere d'accordo
nella sostanza, peccato però che non ci sia il finanziamento, e
questa è veramente un'assurdità perché tutti sanno che è stata
approvata, promulgata e pubblicata la legge con il n. 690. Comunque
sta di fatto che le entrate tributarie della Regione a partire
dall''81-'82, sono decisamente aumentate anche se non saranno i 340
miliardi che diciamo che sono. Per cui se modifichiamo l'art. 8,
che era stato formulato in modo generico dai promotori della legge
di iniziativa popolare, e scriviamo (abbiamo pronto l'emendamento
che presentiamo): "Agli oneri di cui alla presente legge si fa
fronte con le maggiori entrate tributarie, di cui alla legge
26/11/81, n. 690", abbiamo risolto se vogliamo il problema del
finanziamento. Questa formulazione permette alla legge di passare,
ne siamo profondamente convinti. Abbiamo già approvato a suo tempo
altri provvedimenti che prevedevano il finanziamento con le
maggiori entrate dimostrate dall'Assessorato alle Finanze, e mi si
deve provare che l'Assessorato alle Finanze oggi è in grado di
dimostrare l'opposto. Questa è la prima argomentazione che ci
sembra effettivamente non valida; la seconda riguarda la
suddivisione dei fondi ai Comuni. I Consiglieri che hanno
partecipato agli incontri con l'Associazione dei Sindaci sanno che
in effetti la ripartizione proposta dal Comitato promotore non è
stata accettata ed in effetti il problema che il Consiglio
regionale ha di fronte nel momento in cui distribuisce questi fondi
ai Comuni, è duplice. In primo luogo c'è la necessità di fare in
modo che i Comuni abbiano un minimo di finanziamento che permetta
loro di chiudere il bilancio e di fare piccoli interventi.
Questa funzione in sostanza è quella di sopperire, come Regione,
ad una deficienza dello Stato, il quale non ha mai affrontato il
problema della Finanza locale in modo serio; la seconda funzione,
implicita però nel decentramento finanziario, è quella di tentare
un riequilibrio territoriale, favorendo quei Comuni che hanno
problemi di carattere economico rilevante. Per questo probabilmente
i criteri di ripartizione debbono ogni anno essere valutati in base
a variabili non sempre uguali.
Durante l'approvazione dell'ultima legge di decentramento di 2,5
miliardi, mentre tutti assieme si valutava il parametro dello Stato
che riguardava le entrate sostitutive delle imposte soppresse,
abbiamo notato che questa entrata creava delle disparità fra i
Comuni e abbiamo introdotto di conseguenza un correttivo nel nostro
intervento regionale. Ogni anno probabilmente le variabili possono
modificarsi, per cui il Consiglio è soggetto a scelte diverse;
queste ragioni ci fanno essere dell'avviso che l'art. 4, dove si
fissa in un modo un po' troppo schematico la ripartizione dei fondi
ai Comuni, debba essere modificato e che la ripartizione avvenga
secondo un piano che sia annualmente approvato dal Consiglio
regionale, il quale in quell'occasione fissa i criteri ed autorizza
un dibattito politico su come sono stati spesi i fondi e sugli
effetti che ha avuto il decentramento finanziario. Con una modifica
come questa si rispetta la volontà del Comitato promotore e si
fanno salve anche le esigenze di valutare di anno in anno il
finanziamento più opportuno.
Presentiamo perciò questo due emendamenti al D.L. approvando i
quali si rispetta prima di tutto la volontà degli elettori che si
sono fatti carico di presentare una proposta e si da una risposta
immediata alle esigenze dei Comuni, e preannunciamo fin d'ora il
voto favorevole del nostro Gruppo.
Presidente
- Ha chiesto di parlare il Consigliere Voyat,
ne ha facoltà.
Voyat (UV)
- Certo che qui essere accusati di ipocrisia,
di qualunquismo o di contare poco, è all'o.d.g.. Sappiamo anche da
che parte vengono le accuse e non è che ce la prendiamo molto. Per
l'ennesima volta ripetiamo che se da una parte si parla, dall'altra
non si vuole sentire e se non si vogliono ascoltare le motivazioni
della maggioranza e la si vuole coercire ad accettare quello che
vuole l'opposizione, non la si troverà mai disponibile a degli
accordi. Lo abbiamo detto ai Sindaci dove il PCI non c'era, ma ce
n'era un numero abbastanza grande nel dibattito con l'Associazione
dei Sindaci, lo abbiamo detto in diverse Commissioni e lo ripetiamo
oggi in Consiglio dopo quanto ha già detto il Consigliere Tamone:
la nostra proposta è di due leggi per il finanziamento ai Comuni,
una per il finanziamento normale, ordinario, statutario
addirittura, con la quale i Comuni prendono i soldi e li destinano
come meglio credono, l'altra finalizzata per certi settori dove le
necessità dei Comuni sono maggiori. Questa proposta è stata
accettata dai Sindaci, a differenza di quanto è successo per questa
legge che invece viene proposta al Consiglio oggi, sulla quale
nemmeno i Sindaci erano d'accordo in quanto anche loro hanno detto
di volere una legge finalizzata. A questo punto non c'è da
meravigliarsi se il Consigliere Tamone dice che per il 1981 non ci
sono i finanziamenti e che tutto partirà dall'anno 1982, vedendo in
tutti i casi di farlo al più presto possibile e secondo le
iniziative di cui abbiamo già parlato.
Sulla bontà o meno di questa iniziativa dico come il Consigliere
Carlassare che ognuno ha i suoi diritti: posso anche giudicarla
dettata più dalla strumentalizzazione politica che dalla necessità,
perché una legge poteva essere presentata benissimo da un
Consigliere senza bisogno di andare in giro a dire cose on giuste e
non vere, perché la maggioranza ha sempre affermato di essere
favorevole al decentramento finanziario e di aspettare solo di
avere la possibilità di farlo. Ed è quello che è successo, perché
non appena si è avuto sentore d'avere il riparto fiscale da Roma,
subito la maggioranza ha deciso di portare avanti questa
proposta.
Sollevato il problema tutti ne discutono - dice il Consigliere
Carlassare - il quale, se non sbaglio, si interessa di politica in
Valle d'Aosta da poco tempo, altrimenti saprebbe che per vedere da
quando è partito un certo decentramento nella nostra Regione
bisogna risalire al 1964 - maggioranza l'Union Valdôtaine - anno in
cui c'è stata la prima legge di intervento a favore dei Comuni,
perché lo stato non interveniva. Adesso riproponiamo la
ristrutturazione e l'ampliamento di una legge di questo genere
dove, ad un certo punto, si ricalca un centro di
decentralizzazione. Il Consigliere Mafrica ci viene a dire che il
suo Gruppo è sempre stato favorevole al decentramento, ma -
aggiungo io - per fare delle leggi o per dare delle competenze
senza dare dei finanziamenti. Non avete mai fatto un decentramento
finanziario per aiutare questi Enti pubblici che ne hanno bisogno.
Ne è una prova il rifiuto che la maggioranza di allora - di cui
faceva parte il PCI - oppose ad una richiesta di finanziamento per
i Comuni, avanzata dall'Associazione dei Sindaci, che in quegli
anni si andava costituendo. È vero che si può cambiare idea nel
giro di otto anni, ma in questo caso il PCI dimostra di cambiarla a
seconda che si trovi in maggioranza o meno.
Presidente
- Ha chiesto di parlare il Consigliere Faval,
ne ha facoltà.
Faval (UV)
- Je ne veux pas entrer dans les questions de
loi, parce que les Conseillers qui m'ont précédé, ont tous dit ce
que l'Union Valdôtaine pense à cet égard. Toutefois, on a entendu
ce matin différentes thèses et une longue philosophie sur les mots
"décentralisation" et "autonomie". Le Conseiller Carlassare a dit
que ceux-ci sont des mots magiques; d'après ce que j'ai entendu, je
dirais qu'il s'agit là de mots trop élastiques, car on les emploie
et les utilise de la façon qu'on préfère, et ainsi il pense
présenter les choses les plus drôles dans ce Conseil et même
ailleurs. Je dis ceci, parce que je n'ai pas compris quelle est
l'opinion de la nouvelle gauche, du parti communiste et d'autres,
au sujet de ces deux mots. Nous de l'Union Valdôtaine, en ce qui
concerne tout au moins la signification politique de ces deux mots,
nous n'acceptons pas de leçons aussi bien dans ce Conseil
qu'ailleurs.
On a entendu dire ce matin que la cause des difficultés des
Communes c'est l'Administration régionale, et spécialement la Junte
régionale. Il est faux et en même temps puéril que des groupes
politiques comme Parti Communiste, puissent faire de telles
affirmations. On ne peut pas continuer ici a chercher de brouiller
les cartes et confondre les idées. Il faut répéter d'une façon très
claire qu'aussi bien les Communes de la Vallée d'Aoste que celles
du restant territoire de la République ont d'énormes difficultés,
qui sont fondamentalement à attribuer à l'Etat. On ne peut pas
donner à la Junte et à l'Administration régionale les
responsabilités que ces deux organismes n'ont pas. Autonomie - du
grec autos vonos - signifie la liberté de se gouverner pas ses
propres lois. L'Administration régionale possède cette capacité
législative d'après les articles 2 et 3 du statut spécial. Dans
aucune des matières indiquées aux articles 2 et 3 il est dit que le
Conseil régional a la capacité de légiférer en ce qui concerne les
Communes. Voilà un point ferme : le Conseil régional a voté une loi
d'intégration pour le traitement des Syndics et cette loi a été
rejetée. De ce fait on nous a dit, que n'ayant pas la capacité
législative en cette matière, les Communes de leur côté, n'ont pas
la possibilité de se donner des lois ; il existe "Un Testo Unico,
Legge Comunale e Provinciale" qui date de longtemps et qui limite
la capacité d'intervention des Communes dans les différents
domaines administratifs de la Commune elle-même. Il ne faut pas
confondre ces choses, parce que on a dit à quelqu'un de l'Union
Valdôtaine qu'il a été hypocrite en disant ce que, moi - par
exemple - je partage entièrement.
Il est bien plus hypocrite de chercher de brouiller les cartes
de cette façon et de ne pas avoir la capacité, la volonté et le
sérieux d'attribuer à chacun ses responsabilités.
Après le mot "autonomie" je veux passer au mot
"décentralisation". Là aussi on suit des slogans qui viennent
d'ailleurs, car de temps en temps les partis nationaux lancent des
mots d'ordre et alors il faut parler de certaines questions. Nous
de l'Union Valdôtaine, nous nous sommes battus depuis toujours pour
obtenir une véritable décentralisation de pouvoir de l'Etat à la
Région et nous voulons en faire autant envers les Communes.
Pour faire un travail comme il faut, nous devons tenir compte de
la situation orographique, géographique, météorologique,
culturelle, sociale et économique du Val d'Aoste, et aussi du fait
qu'il y a, chez nous, soixante-quatorze Communes, dont l'une est
différente de l'autre; en ce sens un plan de décentralisation doit
tenir compte des différentes situations réelles dans lesquelles
chacune de ces Communes doit agir.
Si nous demandons à Rome de faire des lois en tenant compte des
différences qui existent entre Palermo, Rome et Bolzano, alors nous
devons nous-mêmes considérer qu'en Val d'Aoste il y a
soixante-quatorze Communes bien distinctes et dont la
décentralisation de la façon qu'elle a été proposée, pourrait, dans
certains cas, être un poids.
A notre avis, la meilleure décentralisation consiste à organiser
en Val d'Aoste le systeme, le plus rapide et le plus efficace, de
dépenser l'argent qui appartient aux Valdôtains.
Presidente
- Ha chiesto di parlare il Consigliere
Carlassare, ne ha facoltà.
Carlassare (DPROL)
- Come ho avuto già occasione altre
volte di dire, il Consigliere Faval ha messo il dito nel punto
giusto: in effetti siamo di fronte a delle prese di posizione
ipocrite, mentre non è stato ipocrita il Consigliere Faval. Quello
che c'è in discussione qui oggi, è il concetto stesso di
decentramento. Cosa si intende per decentramento? Quale funzione si
vuole far svolgere alla Regione in rapporto ai Comuni, alle
Comunità Montane ed agli Enti decentrati? Questo è il senso vero
della discussione politica, al di là dei parametri e delle virgole
che si vogliono spostare, di una discussione fatta su leggi di
iniziativa popolare o su leggi presentate dalla Giunta o dal
singolo Consigliere. Vorrei chiarire perché è falso affermare che
questa proposta manca di finanziamento per il 1981: la presente
legge avrà valore per gli anni 1982-83-84, per cui è quantomeno
ovvio e pretestuoso sostenere che per l'anno 1981 non c'è la
copertura finanziaria; e volendolo, il finanziamento lo si può
ottenere dal momento che è ancora da discutere il bilancio del
1982.
Un altro discorso poco chiaro è dire che questa legge non è
finalizzata perché non è vero. Nell'art. 2 si dice: " Tali somme
dovranno essere utilizzate solo per finanziare la costruzione, il
completamento, o la ristrutturazione di opere pubbliche e per
l'avviamento e la gestione di servizi di carattere sociale e
culturale, d'interesse comunale o intercomunale". Non si può
specificare opera per opera, perché questa è una funzione che
dev'essere svolta dai Comuni, ma risulta chiaro che è finalizzata
in quanto queste non possono essere utilizzate per esempio per le
spese correnti. In questo senso non si vuole assolutamente andare
in contraddizione ed essere una legge che sostituisce ad esempio
quelle dei 2,5 miliardi. Per me la legge è finalizzata e
difficilmente questa - o qualsiasi altra legge - potrà essere
finalizzata in modo migliore.
Si può semmai aggiungere: "Previa presentazione di progetti da
parte del Comune", ma si deve considerare che c'è anche tutta una
serie di interventi nelle opere pubbliche che non può essere
preventivata, come ad esempio in caso di sinistri, di disgrazie,
calamità ecc. Ed anche questo rilievo risulta dunque abbastanza
pretestuoso.
E così arriviamo al nocciolo della questione di cui ha già detto
il Consigliere Faval. Bisogna riconoscerlo: tutto il resto si
sarebbe potuto aggiustare e si può ancora aggiustare, cos'è allora
che non si può aggiustare? È il tipo di decentramento.
Sono d'accordo che nel 1964 è stata fatta una legge in favore
del finanziamento da parte della Regione verso i Comuni e che c'è
la legge dei 2,5 miliardi, ma non sono d'accordo su come viene
fatto questo decentramento. Questi soldi, se prendiamo l'elenco dei
Lavori Pubblici appaltati nel corso del 1981, vediamo che sono già
stati quasi tutti spesi. E poi si potrebbe discutere se i 2,5
miliardi e mezzo possono essere sganciati dalla cifra in se stessa,
e adottare il sistema di agganciarli in qualche modo in percentuale
al bilancio. Il problema è che qui si vuole decentrare nei
confronti dei Comuni, è vero,ma lo si vuol far ad hoc, di modo che
di volta in volta il Sindaco viene qui a dirci la motivazione della
necessità finanziaria del suo Comune. Questo comportamento sfalsa e
devia la funzione reale che deve svolgere questa Assise, che è
quella di legiferare e non di distribuire di volta in volta il
denaro; ed è questa in sostanza la funzione che non si vuol mollare
perché permette alla struttura politica che gestisce la
maggioranza, di controllare i fondi che vengono distribuiti.
È chiaro che il bilancio dev'essere speso, ma la Regione sta
diventando l'Ente che distribuisce più soldi di tutte le altre
strutture occupazionali in Valle. È chiaro che di fatto
l'occupazione regionale non è più dell'ordine dei 1500 dipendenti
regionali ma delle migliaia di persone che di fatto prendono uno
stipendio perché la Regione di volta in volta distribuisce i soldi.
È chiaro che questo è un decentramento, ma proprio questo tipo di
decentramento noi vogliamo combattere con questa proposta di legge.
Il decentramento, se vuole essere tale, deve assolvere ad alcune
prerogative fra cui quella che sia fissato per legge - e non perché
si hanno più conoscenze - che questi soldi arrivano: la processione
dei Sindaci sta a significare soprattutto questo.
Questa proposta di legge non vuole essere esaustiva del problema
del decentramento; il nocciolo vero della questione che bisogna
risolvere è se questo Consiglio ha la volontà o no di modificare un
andazzo ormai in vigore da molti anni. Occorre la volontà di fare
assumere all'Ente Regione nel suo complesso, al Consiglio, alla
Giunta, una funzione diversa che diventerà essenziale per uno
sviluppo corretto della nostra Regione. Occorre superare un
concetto di conduzione della "Cosa Pubblica" che si basa quasi
esclusivamente sui favori - magari anche giusti - per instaurare un
decentramento attraverso delle leggi-quadro, che diano la
possibilità agli Amministratori di intervenire di volta in volta
secondo il loro bisogno.
Uno dei rilievi fatti dai Sindaci era anche che certe colpe -
come dice il Consigliere Faval - non sono della Regione ma dello
Stato. Dal momento che c'è un decentramento finanziario di notevole
importanza che va alla Regione, essi chiedono che nonostante tutte
le carenze dello Stato, questo sia decentrato a sua volta dalla
Regione nei loro confronti. Ed a questo punto mi pare sia chiarito
qual è il vero senso della votazione che si va a fare, ed inviterei
le forze politiche che si asterranno, bocciando così la legge, a
fare una riflessione sul fatto che non è in discussione solo la
legge, ma una volontà politica, cioè se si vuole che i cordoni
della borsa continuino ad essere nelle mani di chi ci siede
sopra.
Per quanto riguarda le modifiche proposte dal PCI, accetto in
pieno la modifica portata all'art. 8, che non modifica per niente
il senso della legge, anzi ne facilita l'iter nel caso - molto
improbabile, viste le dichiarazioni che ci sono state - che la
legge venga approvata; per il resto non mi sento di accettare
perché ho avuto da parte del Comitato promotore una disposizione di
attenermi rigidamente all'articolato di questa proposta.
Infine, vorrei dire che l'o.d.g. presentato dal Consigliere
Lustrissy non fa che cancellare tutta la discussione fatta e
rimette nelle mani della Giunta il problema del decentramento, per
cui le proposte di legge che ne verranno fuori con ogni probabilità
altro non saranno che la ripartizione di quelle già esistenti,
magari in versione migliorata ma con lo stesso criterio di
mantenere alla Giunta ed alla maggioranza il cordone della borsa e
senza mettere in moto quel meccanismo di un reale decentramento di
potere, funzioni e fondi nei confronti delle strutture
decentrate.
Presidente
- Ha chiesto di parlare il Consigliere Tonino,
ne ha facoltà.
Tonino (PCI)
- Ho chiesto di fare un secondo breve
intervento, perché, pur avendo anch'io apprezzato la schiettezza
del Consigliere Faval, devo dichiarare che ha - spero non
volutamente - travisato le nostre posizioni. Intanto si è sbagliato
nel dire che qui si vogliono imbrogliare le carte, senza spiegarne
meglio il perché. Ha detto che è infantile non fare riferimento
alle deficienze dello Stato e si dimentica che proprio io ho
sottolineato che l'intervento della Regione nel campo del
decentramento finanziario va a surrogare una deficienza dello Stato
nei confronti di un nuovo ordinamento della Finanza locale da anni
in discussione, ma non ancora realizzato. Su questo punto vogliamo
dire al Consigliere Faval che siamo disponibili a fare battaglia
allo Stato con delegazioni, o.d.g., manifestazioni; ma a parte
questa, che pure resta una battaglia da fare, si tratta di vedere
cosa fare nella Regione perché i Comuni superino le difficoltà che
incontrano oggi, e non faccio più riferimento allo Statuto perché è
irrilevante. Si tratta di rivalutare la funzione che hanno i Comuni
e le Comunità Montane senza confondere i ruoli, che è fondamentale
per un riferimento al concetto di autonomia.
Per noi autonomia è rendere possibile l'autogoverno nella nostra
Regione a tutti i livelli e una più larga partecipazione della
popolazione alle scelte, ma le esperienze di questi ultimi anni ci
insegnano che se si fanno solo le leggi senza i finanziamenti, la
partecipazione cade, per cui dobbiamo fare in modo che le Comunità
locali abbiano funzioni e finanziamenti adeguati.
Voglio aggiungere anche ci si tratta di "restituire" alla
popolazione locale quella capacità di autogoverno che una volta
aveva e che è venuta meno col crescere d'importanza della Regione
ed insieme di una concezione per la quale è più comodo delegare
alla Regione. Vogliamo allora invertire la tendenza, per cui la
questione fondamentale diventa molto semplice: stanno arrivando dei
nuovi finanziamenti, continuiamo a spenderli con il vecchio metodo
o vogliano invece modificare il modo di essere della Regione nel
suo complesso, per far partecipare a questo momento di scelta e di
spesa anche altri livelli?
Sul decentramento mi permetta di dirle, Consigliere Faval, che
slogans sono i suoi, altrimenti le affermazioni sulle differenze di
funzionamento fra i diversi Comuni non sono forse anche questi
degli slogans? Si tratta di innestare un processo graduale che
mette nel più breve tempo possibile questi Comuni in grado di
spendere - su questo siamo d'accordo con il Consigliere Faval - in
tempi brevi e nel modo migliore, ma non siamo convinti come
probabilmente lo è lui, che la Regione sia oggi l'Ente che spende
bene e presto; anzi potremmo fare molti esempi per dire che è vero
l'esatto contrario. Si tratta di abbandonare gli slogans e di
smettere di cavalcare una moda, siamo i primi ad essere d'accordo;
occorre discutere delle cose e fra non molto ne avremo
l'opportunità.
Per quanto riguarda l'affermazione di ipocrita, mi sono fatto
portare il vocabolario della Lingua Italiana, dove si dice che è
ipocrita colui che simula atteggiamento o sentimenti esemplari. Non
volevo offendere nessuno, dire: "Non si può trovare perché nell'82
non ci sono i soldi" non è simulare un atteggiamento esemplare, ma
non vero, perché è indubbiamente falso che nel 1982 non ci sarà la
possibilità di mettere dieci miliardi a favore del decentramento ai
Comuni.
Ho voluto dire queste cose perché non mi piace passare per uno
che cerca di imbrogliare; abbiamo le nostre idee e siamo disposti a
confrontarle con tutti.
Presidente
- Ha chiesto di parlare il Consigliere
Mafrica, ne ha facoltà.
Mafrica (PCI)
- In tutti gli interventi, compresi quelli
di questo tipo, c'è sempre una parte - per così dire - polemica che
si riferisce alle argomentazioni sollevate dalle altre forze
politiche, ed una parte più strettamente inerente al problema e
pertanto effettiva e fondata, e credo che tutti i Consiglieri
abbiano la capacità di distinguere nei diversi interventi fra
queste due parti. Cominciamo con il considerare il punto in cui il
Consigliere Voyat nel suo intervento dice che l'Union Valdôtaine
nel 1964 ha fatto la prima legge di decentramento. Questo modo di
presentare i fatti evidenzia due aspetti di un atteggiamento
mentale: da una parte l'orgoglio di partito che certamente tutti
posseggono e che dal mio punto di vista è legittimo e lodevole,
dall'altra un atteggiamento di prevaricazione che invece noi
dell'Union Valdôtaine riteniamo in questa fase storica abbastanza
forte. Infatti, ricordarsi del 1964 senza ricordarsi che nello
stesso anno assieme all'Union per la prima volta in Italia, e non è
cosa da poco, c'erano in Giunta anche i Comunisti, significa voler
mettere sempre e comunque in primo piano il proprio Gruppo; è poi
quanto avviene oggi con maggioranze diverse, com'è risultato anche
dalle discussioni che abbiamo avuto ieri. Ma alle argomentazioni
portate il Consigliere Tonino credo abbia già risposto.
Effettivamente dire che non si può andare al decentramento
finanziario oggi perché non ci sono i soldi, è un'affermazione che
non sta in piedi. Il Ragioniere capo ci ha detto il 3 dicembre
nella Commissione Affari Generali che le previsioni nel bilancio
formale presentato per avere l'esercizio provvisorio sono di
centoventi miliardi di riparto fiscale, ma che questo corrisponde
ad 1/3 delle entrate effettive del riparto fiscale per il 1982, che
quindi dovrebbe essere di 360 miliardi, di cui almeno 140 sono di
arretrati, ovviamente per il 1981. Ora, si può sostenere tutto,
anche che non ci sono i soldi, ma non corrisponderebbe al vero.
È stato detto che la legge non sarà approvata perché non abbiamo
competenza in materia di Finanza locale; questa legge ha
caratteristiche analoghe a quella, annuale, che ogni anno
approviamo per dare i 2,5 miliardi ai Comuni, per cui anche questa
argomentazione risulta pretestuosa.
Ed arriviamo all'argomentazione di fondo, che il Consigliere
Faval ha sostenuto anche nella riunione con i Sindaci ed alla quale
i Sindaci hanno già risposto. L'argomentazione è che non possiamo
fare un decentramento generico, omogeneo per tutti i Comuni, perché
i Comuni sono settantaquattro e sono diversi e fra questi ce ne
sono anche di piccoli. Viene fatto sempre lo stesso esempio, ormai
tirato fuori direi decine di volte, che giustifica il fatto di non
voler andar ad un decentramento. Innanzitutto dice il Consigliere
Faval che non è serio prendersela con la Giunta regionale, è pura
polemica, bisogna mettere in evidenza le responsabilità dello
Stato. Noi le responsabilità dello Stato e dei Governi le mettiamo
in evidenza ad un punto tale che il Governo Spadolini, qualche
settimana fa, prima che purtroppo il dibattito politico fosse
spostato sulla Polonia, era stato messo in difficoltà perché i
Comunisti avevano ottenuto dal Presidente del Consiglio un impegno
per sfondare il tetto prefissato e concordato con le altre forze
per il finanziamento ai Comuni. Certo; perché siamo dell'idea che i
Comuni debbano avere le loro finanze garantite. Cinquantamila
miliardi - lo ha detto il Ministro Formica - potrebbero essere
cinquantatremila, ma non facciamo i tabù con una cifra, i problemi
sono di natura politica; quindi se vale per il Ministro componente
del Governo, il discorso può essere fatto anche da una forza di
opposizione. Le responsabilità dello Stato non solo noi le
riconosciamo, ma costantemente, in Parlamento e nelle Associazioni
in cui siamo presenti - come l'A.N.S.I. e altre - ci battiamo
perché i Comuni abbiano quanto loro spetta. Sono convinto che
effettivamente le accuse importanti da muovere alla Giunta
riguardano il suo modo di governare; la scelta per noi è una delle
due scelte principali e qualificanti. Nell'operato della Giunta
regionale si deve procedere ad un cambiamento soprattutto in queste
due direzioni: il modo di programmare e di prefigurare cosa si
vuole fare, ed il modo di atteggiarsi rispetto ai Comuni ed alle
Comunità Montane. Alla Giunta muoviamo una accusa di natura
politica e non polemica, che è quella di avocare funzioni e compiti
che potrebbero essere esercitati altrettanto bene - forse meglio,
ma va verificato - da parte dei Comuni e delle Comunità Montane. In
questo senso noi diciamo che non si vuole il decentramento.
L'argomentazione di fondo del Consigliere Faval riguarda i
settantaquattro Comuni che non possono essere trattati in modo
omogeneo, in quanto ce ne sono alcuni che non saranno mai in grado
di gestire delle somme perché privi di personale e di strutture
tecniche adeguate. Nessuno può negare che i Comuni siano fra loro
diversi, ma allora perché per quel che riguarda la ripartizione
annuale fra i Comuni, la stessa Union Valdôtaine è d'accordo sul
fatto che si debba distribuire una grossa parte in modo omogeneo
fra tutti i Comuni. Uno dei principi fondamentali dell'attuale
criterio di ripartizione è quello di privilegiare i Comuni piccoli
rispetto ad altri; dare di più nella quota che si da in parti
uguali, che non in quella che si da in riferimento alla
popolazione, perché c'è evidentemente da questo punto di vista
l'idea che comunque i piccoli Comuni quei soldi li sanno utilizzare
e ne hanno bisogno. Quindi cominciamo a stabilire un aumento delle
somme che diamo ai Comuni, perché questa legge in sostanza non è
altro che la legge annuale che funziona per un più prolungato
numero di anni ma che ha gli stessi fini, e successivamente con
altre normative ed altri provvedimenti diamo la possibilità di
utilizzare personale e di disporre di strutture proprie, per coloro
che hanno l'Ufficio tecnico, o di avvalersi di quelle delle
Comunità Montane, affinché anche i piccoli Comuni possano avere
autonomia nelle proprie decisioni, invece di presentare un elenco
di dodici opere, tra cui è la Giunta o l'Assessore che scelgono
quale verrà eseguita. Se si da oggi, con gli emendamenti che
abbiamo proposto, una quota più rilevante ai Comuni, non si
commette nessuna azione contraria ad indicazioni che a parole si
dicono voler dare da parte delle diverse forze politiche.
Ancora un'argomentazione è stata sollevata e cioè quella che la
Regione non ha competenze in materia di Finanza locale. Questo è
vero ma ci si appiglia ad un elemento formale. Se lo Stato ha
ripartito somme di questo genere nei confronti della Valle d'Aosta,
è perché ha riconosciuto nella Regione non dei compiti formali, ma
una rappresentatività complessiva della popolazione valdostana.
Credo pertanto che l'entità del riparto fiscale non venga solo per
le funzioni proprie della Regione, ma perché si vuole dare al
Consiglio regionale, che è l'Ente che meglio rappresenta la
collettività valdostana, la possibilità di decidere autonomamente.
Di conseguenza, se decide di decentrare ai Comuni e Comunità
montane studiando le forme di intervento necessarie, rispetta
sostanzialmente il discorso anche nei confronti dello Stato.
Crediamo che già con le condizioni attuali si possa fare molto e
che si possa procedere.
Vogliamo fare un'ultima osservazione: non riteniamo la proposta
di legge popolare perfetta ed abbiamo detto che la voteremo non per
motivi di schieramento e neppure perché la riteniamo la migliore
possibile, tanto è vero che abbiamo proposto un emendamento per
superare la questione del finanziamento.
Si tratta di un secondo emendamento che toglie la parte relativa
al riparto. Ripetiamo ancora che ai Comuni deve andare, per la
parte finanziaria, una quota percentuale delle entrate del nuovo
riparto fiscale e ci adopereremo perché si arrivi a un
provvedimento definitivo di questa natura. Intanto ci sembra che
distribuire comunque queste somme oggi, provvisoriamente, equivalga
a dare un segno che si vuole percorrere la strada del decentramento
concreto. Potremmo anche votare l'o.d.g. che impegna la Giunta ed
il Consiglio a fare meglio in futuro, però bisogna vedere cosa
concretamente si fa quando si tratta di decidere.
Presidente
- Ha chiesto di parlare il Consigliere Nebbia,
ne ha facoltà.
Nebbia (PSI)
- Solo per dichiarazione di voto perché è
opportuno precisare meglio la nostra posizione. Dal punto di vista
generale, visto che questa mattina si sono illustrate le posizioni
di diversi movimenti sul problema del decentramento, credo non sia
il caso di chiarire ulteriormente qual è stata negli anni e qual è
ancora oggi quella del nostro partito; mentre invece ritengo
opportuno che in questo Consiglio si chiarisca bene che cosa si
vuole e mi riferisco ad alcune osservazioni che ha fatto il
Consigliere Carlassare. Distinguo due posizioni: una di queste è la
linea sostenuta dalla Nuova Sinistra, dal PCI, che vuole a tutti i
costi un decentramento e che vuole affermare che il decentramento è
per principio da sostenere, per cui è opportuno arrivare ad una
votazione in Consiglio dove i buoni votano a favore ed i cattivi
contro il provvedimento. Personalmente la considero una posizione
errata, nel senso che le posizioni di principio sono note, e che a
volte il principio perché si affermi, dev'essere reso effettivo con
degli atti concreti. Il primo atto, al quale siamo sempre stati
favorevoli perché ci è parsa una conquista di democrazia, è stato
quello di affermare di fronte all'elettorato ed alla popolazione,
l'importanza di ben determinati problemi. È anche vero che l'aver
raccolto un certo numero di firme su provvedimenti di legge e
proposte ha portato molte forze politiche ad affrontare
direttamente il problema, a fare a loro volta altre proposte. Però
direi che da questa fase in poi bisogna arrivare alla soluzione del
problema, facendo sì che i Comuni abbiano questi fondi. Mi pare di
aver capito che questa è la volontà unanime del Consiglio, sia pure
con delle differenti valutazioni sugli aspetti di applicazione del
provvedimento. In questo senso avevo affermato la nostra volontà di
votare a favore dell'o.d.g. perché i Comuni devono vedere
confermate le loro giuste esigenze e tutto il Consiglio deve votare
a favore di un D.L. di finanziamento dei Comuni.
Voler affermare una questione di principio ed utilizzare
strumentalmente dei voti espressi in Consiglio per dire chi era
favorevole e chi no, ci sembra una posizione sbagliata, che potrà
permettere ad alcune forze politiche di incarnarsi in paladini di
certe idee, ma che non avvicina certamente i Comuni alla soluzione
dei loro problemi ed al finanziamento. È più utile allora - ed in
questo senso valutiamo importante il terzo comma dell'o.d.g. - che
si arrivi in sede di Commissione consiliare permanente per gli
Affari Generali, a discussioni concrete, a delle conclusioni,
piuttosto che fare una battaglia come si sta facendo oggi in
Consiglio, passata la quale tutto resta come prima.
Presidente
- È chiusa la discussione generale. Ai sensi
dell'art. 61 chiedo che il Consiglio si pronunci mediante votazione
palese sull'o.d.g. presentato dal Consigliere Lustrissy, sul quale
già nei vari interventi ci sono state dichiarazioni di voto.
Ha chiesto di parlare per dichiarazione di voto sull'o.d.g. del
Consigliere Lustrissy, il Consigliere Mafrica, ne ha facoltà.
Mafrica (PCI)
- Vorrei sapere se per regolamento è
necessario votare questo o.d.g. prima della votazione della
legge.
Presidente
- All'art. 61, 4° comma, si dice: "Gli ordini
del giorno sono votati subito dopo la chiusura della discussione
generale". Ovviamente prima dell'esame dell'articolato.
Mafrica (PCI)
- Vorremmo spiegare qual è la difficoltà di
fronte alla quale ci troviamo. Come facciamo a votare un o.d.g. che
di fatto da per scontato che le leggi saranno respinte, quando
intendiamo votare a favore? Se il regolamento dice che è necessario
votarle adesso, ci asteniamo.
Presidente
- Faccio una brevissima spiegazione. Risalendo
nel tempo, nella prassi, proprio perché si tratta di o.d.g. che
debbono poi dare un orientamento, devono essere presi in
considerazione nel momento in cui passando all'esame
dell'articolato, chi ha votato a favore o contro l'o.d.g., si
comporta nella votazione per quella che è la sua posizione.
Metto in approvazione l'o.d.g. presentato dal Consigliere
Lustrissy, che non rileggo perché è stato distribuito a tutti i
Consiglieri.
Esito della votazione:
Presenti: 29
Votanti: 23
Astenuti: 6 (PCI ad eccezione di Carral)
Favorevoli: 22
Contrari: 1
Il Consiglio approva.
Presidente
- Passiamo alla trattazione
dell'articolato.
Do lettura dell'art. 1:
Art. 1
Al fine di rafforzare le autonomie locali e promuovere il
decentramento del pubblico potere, la Regione Autonoma della Valle
d'Aosta eroga, con la presente legge, ai 74 Comuni della Valle
d'Aosta, fondi da utilizzare nel quadro degli indirizzi
economico-sociali della Regione
.
Presidente
- Ha chiesto di parlare il Consigliere
Carlassare, ne ha facoltà.
Carlassare (DPROL)
- La dichiarazione di voto sull'art. 1
è scontata per le mie dichiarazioni di prima. Vorrei solo
aggiungere alcune precisazioni su quanto è stato detto dopo il mio
intervento. L'art. 1 è un articolo di carattere generale, che
esprime dei principi, i quali ben poche volte trovano un'attuazione
immediata. E mi pare sia una posizione assolutamente errata quella
espressa dal Consigliere Nebbia, che va contro una nettissima presa
di posizione del suo Congresso.
Presidente
- Consigliere Carlassare, nella dichiarazione
di voto la pregherei di evitare riferimenti ad altre affermazioni
di colleghi Consiglieri, i quali non hanno più la possibilità di
rispondere o dovrebbero richiedere la parola per una dichiarazione
di voto che non sarebbe tale.
Carlassare (DPROL)
- Si tratta di una battaglia condotta
non su principi utopici, ma su principi sui quali bisogna poi
impostare una giusta e corretta amministrazione, una azione
politica avvalendosi della quale il Consiglio regionale riesca a
rendere più funzionale e confacente ai tempi il suo comportamento
attuale, affinché la Giunta, che in effetti è l'elemento che
gestisce la volontà espressa dal Consiglio, sia capace di andare
incontro alle giuste esigenze della popolazione valdostana.
In questo senso penso che un'operazione assolutamente scorretta
sia quella di mettere sullo stesso piatto della bilancia una legge,
che seppure con tutti i difetti di questo mondo decentra
effettivamente dei soldi, con un'altra ipotetica e tutta da
formulare, che analizzeremo quando ci sarà, ma che per il momento
non c'è. E tutta una serie di posizioni che si sono modificate nel
corso del dibattito, in quanto da una accettazione sui grandi
principi - e questa sì che è demagogia - si passa poi al demandare
ad una legge che nessuno ha visto la risoluzione del problema del
decentramento, altro non sono che un voler salvare capra e cavoli:
un non volersi schierare contro un'esigenza ormai generalizzata di
arrivare ad avere un effettivo decentramento ed una conduzione
della "Cosa Pubblica" diversa da quella attuale e, nello stesso
tempo, non volersi assolutamente inimicare la maggioranza, perché
si ambisce in qualche modo a voler trovare il posticino. Per cui
dichiaro il mio voto favorevole al 1° articolo della legge.
Presidente
- Metto in approvazione l'art. 1 testé
letto.
Esito della votazione:
Presenti: 28
Votanti: 7
Astenuti: 21 (Andrione, Borbey, Bordon, Chabod, Clusaz, De
Grandis, Faval, Fosson, Lanièce, Lanivi, Lustrissy, Mappelli,
Maquignaz, Marcoz, Martin, Nebbia, Rolando, Tamone, Tripodi,
Viglino e Voyat)
Maggioranza: 21
Favorevoli: 7
Il Consiglio non approva.
Presidente
- A questo punto la prassi ed il buon senso
fanno sì che quando non è approvato l'art. 1 di un D.L., questo dai
presentatori si intende ritirato. In questo caso però non c'è
nessuno delegato in questo Consiglio dagli oltre 3000
sottoscrittori a ritirare il D.L., per cui per correttezza la
Presidenza ritiene di mettere in votazione tutti gli articoli e
relativi emendamenti, ed anche la votazione finale, in quanto
nessuno può sostituirsi ai sottoscrittori.
Do lettura dell'art. 2:
Art. 2
Tali somme dovranno essere utilizzate solo per finanziare la
costruzione, il completamento o la ristrutturazione di opere
pubbliche e per l'avviamento e la gestione di servizi di carattere
sociale e culturale, di interesse comunale o intercomunale.
Presidente
- Metto in approvazione l'art. 2 testé
letto.
Esito della votazione:
Presenti: 29
Votanti: 7
Astenuti: 22 (Andrione, Borbey, Bordon, Chabod, Clusaz, De
Grandis, Faval, Fosson, Lanièce, Lanivi, Lustrissy, Mappelli,
Maquignaz, Marcoz, Martin, Nebbia, Ramera, Rolando, Tamone,
Tripodi, Viglino e Voyat)
Favorevoli: 7
Il Consiglio non approva.
Presidente
- Do lettura dell'art. 3:
Art. 3
La presente legge avrà valore per gli anni 1982-83-84-85 e
86. I fondi destinati ai Comuni ammonteranno a £ 12.500.000.000 per
l'esercizio finanziario 1982 e, a partire dal 1983, verranno
annualmente incrementati del 10% rispetto all'anno
precedente.
Presidente
- Metto in approvazione l'art. 3 testé
letto.
Esito della votazione:
Presenti: 29
Votanti: 7
Astenuti: 22 (Andrione, Borbey, Bordon, Chabod, Clusaz, De
Grandis, Faval, Fosson, Lanièce, Lanivi, Lustrissy, Mappelli,
Maquignaz, Marcoz, Martin, Nebbia, Ramera, Rolando, Tamone,
Tripodi, Viglino e Voyat)
Favorevoli: 7
Il Consiglio non approva.
Presidente
- Do lettura dell'art. 4:
Art. 4
I fondi dovranno essere regolarmente iscritti tra le entrate
dei singoli bilanci comunali e verranno ripartiti annualmente tra i
Comuni della Valle d'Aosta secondo i seguenti parametri:
- 50% in proporzione al numero degli abitanti che risultano
residenti in ogni singolo Comune in base all'ultimo rilievo
ufficiale;
- il 30% diviso in quota uguale tra tutti i Comuni;
- 20% in proporzione all'estensione chilometrica delle strade
comunali esistenti in ogni singolo Comune.
Presidente
- All'art. 4 c'è l'emendamento sostitutivo
presentato dai Consiglieri comunisti, di cui do lettura.
"I fondi dovranno essere regolarmente iscritti tra le entrate
dei singoli bilanci comunali e verranno ripartiti tra i Comuni
della Valle d'Aosta secondo un piano annuale approvato dal
Consiglio regionale
.".
Presidente
- Metto in approvazione l'emendamento testé
letto.
Esito della votazione:
Presenti: 29
Votanti: 6
Maggioranza: 15
Astenuti: 23 (Andrione, Borbey, Bordon, Carlassare, Chabod,
Clusaz, De Grandis, Faval, Fosson, Lanièce, Lanivi, Lustrissy,
Mappelli, Maquignaz, Marcoz, Martin, Nebbia, Ramera, Rolando,
Tamone, Tripodi, Viglino e Voyat)
Favorevoli: 6
Il Consiglio non approva.
Presidente
- Ha chiesto di parlare il Consigliere Nebbia,
ne ha facoltà.
Nebbia (PSI)
- Ci asterremo su questo articolo perché
ritenevamo con il nostro emendamento di aver modificato
sostanzialmente la legge stessa, perché questo articolo prevede il
riparto fra i Comuni.
Presidente
- Metto in approvazione l'articolo 4 nel testo
originario.
Esito della votazione:
Presenti: 29
Votanti: 1
Astenuti: 28 (Andrione, Bajocco, Bordon, Borbey, Chabod, Clusaz,
Cout, De Grandis, Dolchi, Faval, Fosson, Lanièce, Lanivi,
Lustrissy, Mafrica, Mappelli, Maquignaz, Marcoz, Martin, Nebbia,
Péaquin, Ramera, Rolando, Tamone, Tonino, Tripodi, Viglino e
Voyat)
Favorevoli: 1
Maggioranza: 15
Il Consiglio non approva.
Presidente
- Do lettura dell'art. 5:
Art. 5
Il Piano di riparto predisposto dalla Giunta, e sottoposto
all'approvazione del Consiglio regionale entro il 15 ottobre di
ogni anno precedente l'utilizzo dei fondi, dovrà essere corredato
di una tabella contenente le singole voci del riparto per
permettere un adeguato controllo da parte dei Comuni.
Presidente
- Metto in approvazione l'art. 5 testé
letto.
Esito della votazione:
Presenti: 29
Votanti: 7
Astenuti: 22 (Andrione, Borbey, Bordon, Chabod, Clusaz, De
Grandis, Faval, Fosson, Lanièce, Lanivi, Lustrissy, Mappelli,
Maquignaz, Marcoz, Martin, Nebbia, Ramera, Rolando, Tamone,
Tripodi, Viglino e Voyat)
Favorevoli: 7
Il Consiglio non approva.
Presidente
- Do lettura dell'art. 6:
Art. 6
Entro il 31 gennaio di ogni anno tutti i Comuni dovranno
presentare alla Giunta regionale e alla Commissione regionale di
controllo un rendiconto delle spese sostenute con le somme ricevute
nel precedente anno in base alla presente legge e delle somme
eventualmente non impegnate.
Le somme non impegnate saranno automaticamente considerate a
disposizione della Giunta regionale che provvederà ad approvare un
riparto supplementare tra tutti i Comuni secondo i parametri
stabiliti dalla presente legge. Tale eventuale nuovo riparto dovrà
essere messo a disposizione dei singoli Comuni entro il 31 marzo
dello stesso anno.
Presidente
- Metto in approvazione l'art. 6 testé
letto.
Esito della votazione:
Presenti: 29
Votanti: 7
Astenuti: 22 (Andrione, Borbey, Bordon, Chabod, Clusaz, De
Grandis, Faval, Fosson, Lanièce, Lanivi, Lustrissy, Mappelli,
Maquignaz, Marcoz, Martin, Nebbia, Ramera, Rolando, Tamone,
Tripodi, Viglino e Voyat)
Favorevoli: 7
Il Consiglio non approva.
Presidente
- Do lettura dell'art. 7.
Art. 7
Il Comune di St. Vincent, finché usufruirà della quota del 5%
degli introiti annui netti derivanti alla Regione dalla gestione
della Casa da gioco, è escluso dai benefici della presente
legge.
Presidente
- Metto in approvazione l'art. 7 testé
letto.
Esito della votazione:
Presenti: 29
Votanti: 7
Astenuti: 22 (Andrione, Borbey, Bordon, Chabod, Clusaz, De
Grandis, Faval, Fosson, Lanièce, Lanivi, Lustrissy, Mappelli,
Maquignaz, Marcoz, Martin, Nebbia, Ramera, Rolando, Tamone,
Tripodi, Viglino e Voyat)
Favorevoli: 7
Il Consiglio non approva.
Presidente
- Do lettura dell'art. 8.
Art. 8
Gli oneri previsti dalla presente legge saranno iscritti in
apposito capitolo istituito a partire dal bilancio di previsione
per l'esercizio 1982.
Presidente
- All'art. 8 è previsto l'emendamento
sostitutivo presentato dai Consiglieri comunisti, di cui do
lettura.
"Agli oneri di cui alla presente legge si fa fronte con le
maggiori entrate tributarie di cui alla legge 26.11.1981, n.
690.
Per gli anni successivi si provvederà con la legge di
bilancio.".
Presidente
- Metto in approvazione l'emendamento testé
letto.
Esito della votazione:
Presenti: 29
Votanti: 7
Astenuti: 22 (Andrione, Borbey, Bordon, Chabod, Clusaz, De
Grandis, Faval, Fosson, Lanièce, Lanivi, Lustrissy, Mappelli,
Maquignaz, Marcoz, Martin, Nebbia, Ramera, Rolando, Tamone,
Tripodi, Viglino e Voyat)
Favorevoli: 7
Il Consiglio non approva.
Presidente
- Metto in approvazione l'art. 8 nel testo
originario.
Esito della votazione:
Presenti: 29
Votanti: 7
Astenuti: 22 (Andrione, Borbey, Bordon, Chabod, Clusaz, De
Grandis, Faval, Fosson, Lanièce, Lanivi, Lustrissy, Mappelli,
Maquignaz, Marcoz, Martin, Nebbia, Ramera, Rolando, Tamone,
Tripodi, Viglino e Voyat)
Favorevoli: 7
Il Consiglio non approva.
Presidente
- Il Consiglio è chiamato a pronunciarsi per
votazione segreta sul complesso della legge.
Esito della votazione:
Presenti: 29
Votanti: 7
Astenuti: 22 (Andrione, Borbey, Bordon, Chabod, Clusaz, De
Grandis, Faval, Fosson, Lanièce, Lanivi, Lustrissy, Mappelli,
Maquignaz, Marcoz, Martin, Nebbia, Ramera, Rolando, Tamone,
Tripodi, Viglino e Voyat)
Maggioranza: 15
Favorevoli: 7
Il Consiglio non approva.
Presidente
- Il Consiglio sospende i suoi lavori che
riprenderanno oggi pomeriggio alle ore 16.
La seduta è sospesa.
La seduta termina alle ore 12,57
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK