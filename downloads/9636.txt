Consiglio Regionale della Valle d'Aosta - Oggetto del Consiglio n. 716 del 25 settembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 716 del 25 settembre 1989 - Resoconto
OGGETTO N. 716/IX - CONCESSIONE DI UN CONTRIBUTO DI £.
80.498.000 ALL'AMMINISTRAZIONE COMUNALE DI PERLOZ PER L'ACQUISTO DI
IMMOBILI AI SENSI DELLA LEGGE REGIONALE 27 GIUGNO 1986, N. 27. -
APPROVAZIONE ED IMPEGNO DI SPESA.
PRESIDENTE:
Do lettura della proposta di deliberazione in
oggetto, iscritta al punto 29 dell'ordine del giorno.
IL CONSIGLIO
- Premesso che la l.r. 27 giugno 1986, n. 27, ha previsto
l'intervento finanziario da parte della Regione, fino al massimo
del 90%, a favore dei Comuni per la creazione di un patrimonio
immobiliare comunale;
- Atteso che l'Amministrazione comunale di Perloz ha presentato
richiesta per accedere ai relativi finanziamenti per l'acquisto di
un nucleo di fabbricati denominati Casa "Du For", di proprietà di
ditte varie, contraddistinti al Catasto Terreni del Comune
censuario di Perloz al fg. 26 mappali 339 - 337 - 335 - 340 - 334 -
336 - 696 da destinare a patrimonio immobiliare a scopo abitativo e
sociale;
- Dato atto: che gli immobili suindicati vengono acquistati dal
Comune per la loro quasi totale consistenza, dietro il
corrispettivo in denaro, mentre una parte è acquisita mediante
permute che prevede la cessione in proprietà alle ditte interessate
di monolocali che saranno realizzati nel fabbricato in
questione;
- che al termine dell'intervento di ristrutturazione degli
immobili di cui trattasi la superficie lorda totale sarà di mq.
944,61 circa, di cui mq. 826,17 rimarranno di proprietà
comunale;
- Considerato che l'intervento in questione comporta una spesa
complessiva peritata di lire 102.264.900 e che proporzionalmente il
valore dell'intervento immobiliare comunale è pari a lire
89.442.000;
- Visti i pareri del competente Assessorato;
- Dato atto che l'acquisizione dei terreni è inserita nella
relazione previsionale e programmatica del Comune;
DELIBERA
1) di approvare la concessione di un contributo di lire
80.498.000 (ottantamilioniquattrocentonovantottomila) a favore
dell'Amministrazione comunale di Perloz per l'acquisto degli
immobili di cui in premessa, al fine di realizzare un patrimonio
immobiliare a scopo abitativo e sociale;
2) di imputare la spesa di lire 80.498.000, al residuo passivo
22870 del Bilancio preventivo della Regione per l'anno 1989
"Contributi ai Comuni per la costituzione di un patrimonio comunale
immobiliare", che presenta la necessaria disponibilità - (fondo di
£. 5 miliardi di cui alla l.r. 27 del 27.06.1986, proveniente
dall'esercizio finanziario 1987);
3) di disporre che la somma venga liquidata ai sensi dell'art.
57 della legge regionale 7 dicembre 1979, n. 68, a cura della
Presidenza della Giunta regionale alla stipulazione di regolare
atto notarile di compravendita, nel rispetto delle condizioni
generali di acquisto risultanti dalla domanda di contributo.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
La maison "Du For" avait été signalée à la
Commune même pour ce qui était de la possibilité de prévoir un
accord entre les différents propriétaires et aboutir au résultat de
mettre à la disposition de la Commune une série de logements.
D'après les relations présentées par la Commune et l'effort fait
de la part de la municipalité, on a pu prévoir l'achat d'une grande
partie de l'immeuble, étant donné qu'une partie sera l'objet d'un
échange avec un autre propriétaire.
Je crois donc que cette solution, qui va dans la direction de
donner une réponse active au problème du logement, est plus que
justifiée.
PRESIDENTE:
Se nessuno chiede la parola, pongo in
votazione la deliberazione in oggetto.
ESITO DELLA VOTAZIONE
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK