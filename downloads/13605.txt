Consiglio Regionale della Valle d'Aosta - Oggetto del Consiglio n. 79 del 26 luglio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 79 del 26 luglio 1993 - Resoconto
OGGETTO N. 79/X - Disegno di legge: "Primi provvedimenti di
variazione al bilancio di previsione della Regione per l'anno
finan­ziario 1993".
Presidente -
Anche qui c'è un nuovo testo della II
Commissione che sarà messo in votazione. C'è qualcuno che vuole
prendere la parola? La parola va al Vicepresidente, Viérin
Marco.
Viérin M. (DC) -
Chiederei una breve relazione da
parte dell'Assessore competente.
Presidente -
La parola dunque al relatore, il
Consigliere Lavoyer.
Lavoyer (ADP-PRI-Ind) -
Con l'allegato disegno di
legge si intendono adeguare vari capitoli di bilancio per
consentire all'Amministrazione regionale di far fronte alle
effettive esi­genze di spesa emerse nei diversi settori di
attività.
Alla copertura delle spese occorrenti, ammontanti a complessi­ve
lire 54.399.560.140., si è provveduto, per lire 5.750.000.000, con
la previsione di un, sia pur modesto, incremento delle en­trate
tributarie consentito, in massima parte, dai risultati, resi noti
dal Governo, in ordine al favorevole andamento del gettito fiscale
dipendente dall'autotassazione di maggio i cui effetti si
ripercuotono sulla percentuale di spettanza regionale. Per la parte
restante (lire 48.649.560.140) si è invece dovuto far ricor­so alla
riduzione degli stanziamenti di altri capitoli di bilancio,
giudicati esuberanti rispetto alle effettive necessità di spesa
previste a carico dell'esercizio 1993 (articoli 2, 3 e 4) e
mediante riduzione, per complessive lire 18.587.000.000, di
stanziamenti iscritti nei fondi globali, che non si prevede di
utilizzare per nuovi interventi entro il corrente esercizio, il cui
elenco è ripor­tato all'articolo 5 del disegno di legge.
Gli articoli 6 e 7 del disegno di legge riportano
rispettivamente la dimostrazione del pareggio del bilancio e la
dichiarazione di urgenza.
Per una lettura più agevole della variazione di bilancio è
di­sponibile l'elenco dei capitoli i cui stanziamenti, per effetto
del provvedimento sottoposto all'approvazione del Consiglio, sono
stati riportati in apposite tabelle, costituenti parte integrante
del provvedimento, in cui sono indicate analiticamente sia le
variazioni apportate in termini di competenza, sia quelle in
termini di cassa.
Per quanto concerne la natura delle spese cui si è inteso
assicu­rare la copertura, le stesse possono raggrupparsi come
segue:
- Spese per il personale: oltre 12 miliardi di lire, di cui lire
7.800 milioni per il personale docente e direttivo della scuola,
ivi compreso l'Istituto Musicale, lire 3.600 milioni per il
funzio­namento dei cantieri forestali, lire 120 milioni per il
personale del corpo forestale e circa lire 690 milioni per il
restante perso­nale regionale;
- Spese di competenza dell'Assessorato della sanità: circa 7.850
milioni di cui 3 miliardi per i problemi connessi con lo
smalti­mento dei rifiuti, 1.200 milioni per l'assistenza ai minori
e agli handicappati, 1.800 milioni per la costruzione di presidi
assi­stenziali, 800 milioni per presidi ospedalieri e oltre 1.000
mi­lioni per la bonifica e la cura del bestiame.
- Quota regionale di partecipazione su finanziamenti statali ed
europei - Programmi FERS - FSE e FEAOG lire 2.560 milioni;
- Settore trasporti - Contributi regionali sostitutivi dei fondi
Stato ad imprese di trasporto pubblico di interesse regionale: lire
2 miliardi;
- Istruzione pubblica: circa lire 630 milioni per il
funzionamen­to di scuole e convitti, ivi compreso il funzionamento
delle commissioni d'esame e la fornitura dei libri di testo; per
l'assi­stenza scolastica e il diritto allo studio (borse, sussidi e
posti in convitti) lire 210 milioni; per le attività culturali e il
funziona­mento dei sistemi bibliotecari lire 370 milioni;
- Industria commercio ed artigianato: circa 2 miliardi di cui
ol­tre 1.500 milioni per interventi nel settore "industria".
- Lavori pubblici: quasi 8 miliardi di lire, di cui 4.500
milioni ad incremento del fondo di rotazione per la ripresa
dell'industria edilizia, 1.500 milioni per la costruzione di
acquedotti e lire 750 milioni per interventi finalizzati
all'abbattimento delle barriere architettoniche.
In buona sostanza, al di là degli interventi relativi al
personale che sono interventi non di tipo discrezionale ma
oggettivo, mi pare che gli altri siano aggiustamenti di tipo
fisiologico che tutti gli anni vengono fatti in sede di
assestamento di bilancio. Purtroppo quest'anno l'assestamento non
prevedeva un avanzo di amministrazione da ridistribuire e quindi
bene ha fatto la Giunta ad approvare contestualmente al consultivo
l'assesta­mento di bilancio, una variazione che permette poi
all'Ammi­nistrazione regionale di poter agire correttamente per i
rima­nenti sei mesi di esercizio.
Presidente -
La parola al Vicepresidente, Viérin
Marco.
Viérin M. (DC) -
Chiedo scusa al Consigliere
Lavoyer ma se ho chiesto di leggere ai colleghi questa relazione
una moti­vazione c'era e la motivazione è che c'è una
proliferazione delle spese correnti. Se nel consuntivo appena
approvato le spese correnti erano intorno al 56 percento con questi
54 miliardi e 300 milioni in più dirottati nelle spese correnti
avremo delle spese correnti che arriveranno oltre il 60 percento e,
cosa anco­ra più grave, se i testi di legge che discuteremo più
tardi ver­ranno approvati interamente, arriveremo a delle spese
correnti che si avvicineranno al 65 percento.
Questi sono dati che devo­no fare riflettere, anche perché
viviamo in un momento in cui questa tendenza alla crescita delle
spese correnti in molte amministrazioni pubbliche non avviene.
Pertanto mi stupisco di vedere questa crescita molto elevata
delle spese correnti e mi stupirà ancora di più vedere alla fine
dell'anno, quando appro­veremo il bilancio per l'anno 1994, le
spese correnti ancora più elevate, proprio perché avremo delle
leggi sulle quali in seguito interverrò. É per questo che mi
asterrò dalla votazione di que­sto atto.
Presidente -
Ha chiesto la parola il Consigliere
relatore, Lavoyer.
Lavoyer (ADP-PRI-Ind) -
Solo per una precisazione.
Posso condividere in linea di principio le preoccupazioni del
Consi­gliere Viérin che sono anche le preoccupazioni della
maggio­ranza e dell'attuale Governo regionale; debbo però
sottolineare che nel suo intervento mi pare ci siano delle
imprecisioni.
Questo incremento delle spese previsto dalla attuale variazione
di bilancio va sì ad integrare le spese correnti ma esse non
pos­sono essere in percentuale trasportate sul conto consuntivo del
1992 perché la variazione di bilancio è riferita al 1993, quindi
queste percentuali non possono certamente andare a incremen­tare
delle percentuali del 1992, semmai peggioreranno quelle che saranno
le percentuali del 1993 come consuntivo. Non pen­so però che si
arrivi a delle percentuali quali quelle che ha de­scritto il
Consigliere Viérin, quindi le percentuali sono riferite al
consuntivo del 1992, mentre il provvedimento che stiamo di­scutendo
è riferito all'esercizio del 1993.
Presidente -
La parola al Vicepresidente, Viérin
Marco.
Viérin M. (DC) -
Ringrazio il Consigliere Lavoyer
per quanto ha detto, ma le mie intenzioni e il mio pensiero non
cambiano in quanto, questo, è chiaramente un sintomo di
sfon­damento delle spese correnti rispetto alle spese di
investimen­to. Io spero che quando leggeremo il consuntivo del 1993
abbia ragione il Consigliere Lavoyer e che non sfonderemo il 60
per­cento in percentuale delle spese correnti, anche se ho dei
grossi dubbi perché ho analizzato, nel poco tempo che ho avuto a
di­sposizione, dove sono state presi questi denari per essere
tra­sferiti in nuovi capitoli.
Presidente -
Chiusa la discussione generale, do la
parola all'Assessore al bilancio e finanze, Lévêque.
Lévêque (Ass.tec.)
- Solo per fare un paio di
considerazioni che sono, credo, dovute. In primo luogo una
considerazione di tipo politico: questa variazione di bilancio, in
corso d'esercizio, forse per la prima volta dopo un po' di anni,
viene fatta in una situazione di riduzione delle disponibilità e
non è una riparti­zione di avanzi e di disponibilità che non erano
state previste in bilancio. Questo determina una serie di scelte
obbligate in corso di esercizio, cioè finalizzate a quelle che sono
non tanto solo spese correnti ma sono spese obbligatorie.
Al di là delle com­pensazioni che i diversi settori
dell'Amministrazione hanno proposto e che sono quelle cose che il
Consigliere Lavoyer ha definito
"degli spostamenti di carattere
tecnico all'interno di di­verse poste"
, il reale fabbisogno che
la Regione si è trovata a do­ver finanziare con questa manovra del
bilancio era di circa 20 miliardi - che sono quasi interamente
spiegati dai 12 miliardi per il personale a diverso titolo della
scuola, forestale, eccetera - e da 8 miliardi circa, per il
fabbisogno della sanità sulla cui necessità credo che nessuno possa
avere delle riserve.
In mini­ma parte questo fabbisogno è attutito da una prospettiva
di maggiori entrate sotto il profilo fiscale, anche se molto lievi,
che sono confermate non solo in Valle, ma a livello nazionale,
dall'aumentata pressione fiscale che le manovre dei mesi scorsi
hanno generato, e di cui credo - in termini generali -non pos­siamo
essere contenti perché si tratta di un problema che
quo­tidianamente si agita nelle teste e nelle tasche dei
cittadini.
Credo che l'analisi sul fatto che la maggior parte degli
indirizzi di questa variazione vada nelle spese correnti sia
corretta. Non ci sono gli elementi, oggi, per poter confermare o
meno le per­centuali a cui faceva riferimento il Consigliere
Viérin, anche se ritengo che siano fortemente sovradimensionate;
sotto il profilo sostanziale, nelle riduzioni. A parte alcune
riduzioni sui fondi globali che ho motivato, come ho detto, non ci
sono stati altri ritocchi significativi di fondi che fossero
destinati a spese di in­vestimento già in corso.
Presidente -
Si passa dunque all'esame
dell'articolato.
Articolo 1 - (Variazione alla parte entrata nel bilancio)
1. Sono approvate le variazioni in aumento per lire
5.750.000.000 sia in termini di competenza, sia in termini di cassa
alla parte entrate del bilancio di previsione della Regione per
l'anno finanziario 1993, risultanti dall'allegato A alla pre­sente
legge.
Esito della votazione
Presenti e votanti: 33
Favorevoli: 26
Astenuti: 7 (Chiarello, Bavastro, Linty, Tibaldi, Lanièce,
Viérin Marco, Collé).
Il Consiglio approva
Articolo 2 - (Variazione alla parte spesa del bilancio)
1. Sono approvate le variazioni in diminuzione, per lire
40.283.474.860 in termini di competenza e per lire 18.108.200.000
in termini di cassa, ed in aumento, per lire 42.359.700.000 in
termini di competenza e per lire 21.888.200.000 in termini di
cassa, alla parte spese del bilancio di previsione della Regione
per l'anno finanziario 1993, come risultano dall'allegato B alla
presente legge.
Esito della votazione
Presenti e votanti: 33
Favorevoli: 26
Astenuti: 7 (Chiarello, Bavastro, Linty, Tibaldi, Lanièce,
Viérin Marco, Collé).
Il Consiglio approva
Articolo 3 - (Variazioni su capitoli il cui stazionamento è
determinato con la legge di approvazione del bilancio)
1. Sono approvate le variazioni in diminuzione, per lire
8.294.000.000 in termini di competenza e per lire 1.970.000.000 in
termini di cassa, e in aumento per lire 11.865.000.000 in termini
di competenza e per lire 3.940.000.000 in termini di cassa,
risultati dall'allegato C, ai capitoli di parte spese del bi­lancio
della Regione per l'anno 1993, il cui stanziamento risulta
determinato ai sensi dell'articolo 3 della legge regionale 26
gennaio 1993, n. 6, di approvazione del bilancio stesso.
Esito della votazione
Presenti e votanti: 33
Favorevoli: 26
Astenuti: 7 (Chiarello, Bavastro, Linty, Tibaldi, Lanièce,
Viérin Marco, Collé).
Il Consiglio approva.
Articolo 4 - (Variazioni su capitoli di spese in annualità per
limiti di impe­gno)
1. Sono approvate le variazioni, in diminuzione, per lire
71.860.140 in termini di competenza e per lire 46.000.000 in
termini di cassa, ed in aumento per lire 174.653.000 in termini di
competenza e per lire 46.000.000 in termini di cassa, ai capi­toli
di parte spese del bilancio della Regione per l'anno 1993,
ri­sultanti dall'allegato D, concernenti limiti di impegno, il cui
stanziamento è determinato dall'articolo 4 della legge regionale 26
gennaio 1993, n. 6, di approvazione del bilancio stesso.
Esito della votazione
Presenti e votanti: 33
Favorevoli: 26
Astenuti: 7 (Chiarello, Bavastro, Linty, Tibaldi, Lanièce,
Viérin Marco, Collé).
Il Consiglio approva.
Articolo 5 - (Fondi globali)
1. Le variazioni in diminuzione sui capitoli di spesa n. 69000 e
n. 69020, disposte al precedente articolo n. 2 per complessive lire
18.587.000.000, risultano dalla riduzione dei sottoelencati
accantonamenti iscritti all'allegato n. 8 al bilancio di previsione
della Regione per l'anno finanziario 1993 "Elenco dei
provve­dimenti legislativi che s'intendono finanziare con i fondi
globa­li" così ripartite:
B 1.3 Sistema funiviario di trasporto pubblico Chamois
Antey-Saint-André - Rifinanziamento legge regionale n. 2/90
Lire - 500.000.000
B 1.4 Collegamento ferroviario tranviario Cogne-Charemoz Plan
Pra - Rifinanziamento legge regionale n. 68/84 - Lire -
3.000.000.000
B 3 Acquedotti - Lire - 1.500.000.000
C 1.2 Interventi per la convivenza tra l'uomo e gli animali di
af­fezione - Lire - 800.000.000
C 1.4 Parchi ed aree a livello regionale - Lire -
500.000.000
C 2.2 Contributi agli Enti Locali per la realizzazione di
discari­che per lo smaltimento di rifiuti inerti - Lire -
200.000.000
C 2.3 Contributi per la bonifica delle discariche per rifiuti
solidi urbani - Rifinanziamento legge regionale n. 60/90 - Lire -
800.000.000
C 2.5 Impianto di compattazione per lo smaltimento dei rifiuti
solidi urbani - Rifinanziamento legge regionale n. 37/82
Lire - 2.000.000.000
C 2.6 Interventi in occasione di eventi calamitosi - Lire -
1.000.000.000
D 4.1 Rilancio zone termali - Lire - 2.000.000.000
D 5 Interventi nel settore dell'energia - Lire - 350.000.000
D 6.1.2 Interventi per l'apicoltura - Lire - 80.000.000
D 6.1.4 Interventi nel settore agricolo - Lire - 444.000.000
D 6.2.3 Istituzione Museo Archeologico Industriale
Lire - 200.000.000
D 6.4 Artigianato - Lire - 200.000.000
D 6.5.5 Turismo equestre - Lire - 60.000.000
D 6.5.6 Campo da Golf - Lire - 1.000.000.000
E 2 Ripiano disavanzo Unità Sanitaria locale relativo all'anno
1992
Lire - 3.500.000.000
F 1.2 Residenzialità universitarie in Piemonte - Lire -
300.000.000
F 1.3 Sviluppo di iniziative di alta formazione - Lire -
153.000.000
Esito della votazione
Presenti e votanti: 33
Favorevoli: 26
Astenuti: 7 (Chiarello, Bavastro, Linty, Tibaldi, Lanièce,
Viérin Marco, Collé).
Il Consiglio approva.
Articolo 6 - (Pareggio del bilancio)
1. Il bilancio di previsione della Regione per l'esercizio
finan­ziario 1993 pareggia nelle risultanze di lire
1.894.170.170.845 per la competenza e di lire 1.992.728.249.774 per
la cassa, per effetto delle seguenti variazioni in aumento:
variazioni approvate con la presente legge:
competenza - Lire - 5.750.000.000
cassa - Lire - 5.750.000.000
variazioni approvate con l'assestamento di bilancio:
competenza - Lire - 7.646.093.845
cassa - Lire - 121.708.172.774
variazioni per iscrizioni di assegnazioni statali e per
variazioni a capitoli di contabilità speciali ai sensi
dell'articolo 7 della leg­ge regionale 26 gennaio 1993, n. 6 e
dell'articolo 42 della legge regionale 27 dicembre 1989, n. 90,
come sostituito dall'articolo 5 della legge regionale 7 aprile
1992, n. 16, e per l'iscrizione di mutuo per spese di investimento
di cui alla legge regionale 26 maggio 1993, n. 42:
competenza - Lire - 48.097.500.000
cassa - Lire - 43.093.500.000
Esito della votazione
Presenti e votanti: 33
Favorevoli: 26
Astenuti: 7 (Chiarello, Bavastro, Linty, Tibaldi, Lanièce,
Viérin Marco, Collé).
Il Consiglio approva.
Articolo 7 - (Dichiarazione di urgenza)
1. La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vi­gore
il giorno successivo a quello della sua pubblicazione sul
Bollettino Ufficiale della Regione.
Esito della votazione
Presenti e votanti: 33
Favorevoli: 26
Astenuti: 7 (Chiarello, Bavastro, Linty, Tibaldi, Lanièce,
Viérin Marco, Collé).
Il Consiglio approva.
Presidente -
Votiamo ora gli allegati A,B,C,D.
Esito della votazione
Presenti e votanti: 33
Favorevoli: 26
Astenuti: 7 (Chiarello, Bavastro, Linty, Tibaldi, Lanièce,
Viérin Marco, Collé).
Il Consiglio approva.
Presidente -
Si vota ora il disegno di legge nel
suo complesso. I consiglieri sono invitati a votare.
Esito della votazione
Presenti e votanti: 33
Favorevoli: 26
Astenuti: 7 (Chiarello, Bavastro, Linty, Tibaldi, Lanièce,
Viérin Marco, Collé).
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK