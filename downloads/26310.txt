Consiglio Regionale della Valle d'Aosta - Oggetto del Consiglio n. 95 del 14 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 95 del 14 marzo 1973 - Resoconto
OGGETTO N. 95/73 - Allargamento del sottopassaggio
ferroviario sulla strada regionale Verrès-Issogne.
(Interpellanza)
Manganoni (P.C.I.) -
Io ho sottocchio le mozioni e le
interpellanze presentate dagli stessi Consiglieri che hanno firmato
la presente e ne ho sottocchio 4 o 3. La prima data addirittura dal
'69, '70, '71, '72 e '73 4 anni; ogni volta che presentavamo una
mozione o un'interpellanza dico nel '69 poi nel '71 poi nel '72 poi
una nel '70, ci veniva immancabilmente risposto che si aspettava
solamente l'autorizzazione delle ferrovie. Ora io mi sono fatto una
triste esperienza nel trattare con le ferrovie per poter
attraversare la ferrovia o che so io, anche solo con un tubo per
gli acquedotti no, vero questo, però quattro anni sono tanti. Ora
io non vorrei che oggi l'Assessore mi risponda quanto già mi ha
risposto fino adesso i suoi predecessori cioè tutto dipende dalle
ferrovie.
Noi, rendiamoci conto quando si parla di industrializzare la
bassa valle e adesso non voglio entrare in merito ma sappiamo che
le cose vanno male per certe industrie della bassa valle e c'è il
pericolo che altre centinaia di operai vengano buttati sul
lastrico; noi parliamo di industrializzazione quando sappiamo che
tutta la zona a sud della ferrovia che può essere sfruttata dal
punto di vista industriale però abbiamo quella strozzatura del
sottopassaggio attraverso il quale non passano i grossi automezzi.
Perché? Questione di larghezza e questione di altezza. Quindi, quel
sottopassaggio strozza, impedisce la valorizzazione industriale di
tutta la zona posta dalla parte di Issogne, cioè di tutta la zona a
sud della ferrovia. Allora, ripeto, io capisco le difficoltà, però
sono passati 4 anni, e allora io non voglio anticipare la risposta
dell'Assessore però, se mi risponde, aspettiamo dalle ferrovie, io
dico all'Assessore: Beh, muoviamoci. Sono partito, molte volte ho
fatto intervenire il Presidente della Giunta di allora che è
intervenuto in modo energico presso queste ferrovie, se non basta
l'intervento dell'Assessore, però bisogna che ci muoviamo perché
non si può dopo 4 anni continuare a dire aspettiamo, aspettiamo,
aspettiamo l'autorizzazione delle ferrovie.
Pollicini (D.P.) -
Innanzitutto ricordiamo che la Giunta
ha affidato l'incarico del progetto del sottopassaggio in data 27
maggio del '69 all'Ing. Luboz di Aosta, che aveva l'incarico
appunto di disporre il progetto esecutivi o di lavoro, di modifica,
di allargamento del sottopassaggio di Issogne. L'Ing. Luboz ha
consegnato alla Regione gli elaborati, la minuta del progetto il 27
gennaio di quest'anno, chiarendo che il ritardo era dovuto alla
serie di lungaggini amministrative e burocratiche per i rapporti
che era costretto indubbiamente a tenere con le Ferrovie dello
Stato; quindi il tempo di progettazione non era stato pertanto
quello di un lavoro effettivo quanto di concordare e tutte quelle
che sono le esigenze che le Ferrovie impongono per la progettazione
di un'opera d'arte come quella, quindi il progetto, la minuta di
progetto è arrivata da noi il 27 di gennaio. L'Assessorato ha
disposto appunto con la sua, con la data del 18 giugno,
l'approvazione del progetto esecutivo completamente ultimato e
questo progetto l'ha inviato immediatamente all'amministrazione
ferroviaria, compartimento di Torino, per le varie autorizzazioni
necessarie; quindi a Torino questo progetto è arrivato il 24 di
luglio completato... prima in gennaio '71 la minuta, nel luglio
'71, completamente fatto esecutivo, inviato al Compartimento di
Torino. In data 4 di ottobre sempre del '71 l'amministrazione
ferroviaria ha richiesto ulteriori modifiche al progetto che è
stato modificato secondo quanto richiesto. Oggi il progetto in
linea tecnica è approvato, è in corso la bozza di convenzione che
dovrà essere approvata dalla direzione generale delle ferrovie
dello Stato e quindi dalla Giunta che l'ha fatta sua, l'ha mandata
alle ferrovie dello Stato adesso deve tornare per la definitiva
approvazione della Giunta in quanto c'è, è previsto per quest'opera
il versamento, che è previsto nel paino dei lavori, di 60 milioni.
Quindi mi pare che secondo gli elementi che abbiamo noi adesso in
possesso riteniamo che i lavori possano iniziarsi entro quest'anno,
caso mai tutto l'iter burocratico che era quello più lungo è ormai
alla conclusione.
Manganoni (P.C.I.) -
Quattro anni per portare a termine
un progetto ecc. mi sembrano un pochino tanti comunque su quello
che è passato e inutile recriminare io prendo atto delle
affermazioni dell'Assessore il quale dice "entro quest'anno
dovrebbero iniziarsi i lavori" affermazione che abbiamo sentito a
diverse riprese dal predecessore dell'attuale Assessore e che ci
auguriamo che queste affermazioni dell'attuale assessore non
facciano la fine delle affermazioni dei suoi predecessori.
Montesano (P.S.D.I.) -
Oggetto n. 7
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK