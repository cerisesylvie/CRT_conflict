Consiglio Regionale della Valle d'Aosta - Oggetto del Consiglio n. 580 del 13 maggio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 580 del 13 maggio 2021 - Resoconto
OGGETTO N. 580/XVI - Interrogazione: "Procedure ordinarie e
straordinarie attuate per la gestione dei flussi documentali delle
deliberazioni della Giunta regionale e dei provvedimenti
dirigenziali".
Bertin (Presidente)
- Punto n. 31. Risponde il Presidente
della Regione, come precedentemente.
Lavevaz (UV) -
È un'interrogazione molto tecnica che
chiede quali siano le procedure e le disposizioni ordinarie poste
in essere dalle strutture organizzative per l'elaborazione,
gestione e trasmissione dei provvedimenti dirigenziali delle
deliberazioni di Giunta.
Le procedure ordinarie per la gestione del flusso di
provvedimenti dirigenziali sono state definite da ultimo con PD n.
4812 in data 28 ottobre 2011 con il quale - oltre alla cessazione
della pubblicazione dei PD in versione cartacea - era stata
approvata la nuova versione del manuale di procedura per la
gestione del ciclo di provvedimenti.
Le procedure ordinarie per la gestione del flusso delle
deliberazioni sono rinvenibili nell'ambito dell'atto d'indirizzo
approvato dalla Giunta regionale con deliberazione n. 1016 in data
5 aprile 2004, recante "Approvazione dell'atto d'indirizzo e
organizzazione concernente modalità e criteri per l'esercizio dei
poteri di controllo da parte dei coordinatori regionali e nelle
determinazioni per la disciplina dell'esercizio dell'attività
collegiale della Giunta regionale approvate con deliberazione della
Giunta regionale n. 2521 in data 8 agosto 2005 e integrate con
deliberazione n. 3517 in data 26 ottobre 2005".
Si chiede poi quali siano state le procedure straordinarie poste
in essere per la gestione dei flussi documentali di cui al punto
precedente e se queste oggi siano ancora in vigore.
Durante la pandemia, in particolare a seguito dell'approvazione
del Dpcm 9 marzo 2020, sono state diramate a tutte le strutture
della Giunta regionale disposizioni urgenti e straordinarie per
garantire il regolare funzionamento delle strutture sotto il
profilo dell'adozione degli atti amministrativi e nel contempo
escludere o limitare al massimo gli spostamenti di personale tra e
verso le sedi degli uffici.
In particolare per i provvedimenti dirigenziali si era disposto
che l'invio degli atti avvenisse soltanto in formato digitale, atti
firmati digitalmente dai dirigenti, e che gli stessi sarebbero
stati soggetti al controllo di regolarità contabile e
successivamente registrati per la loro efficacia esclusivamente su
supporto digitale.
Per le deliberazioni di Giunta si era disposto che anche le
proposte di deliberazione fossero trasmesse esclusivamente in
formato digitale con il parere di legittimità espresso dal
dirigente esclusivamente con firma digitale e non più autografa su
supporto cartaceo.
A partire da settembre 2020, tali disposizioni sono venute meno
ed è stato ripristinato il flusso documentale ordinario, con invio
degli atti su supporto cartaceo e firma autografa dei
dirigenti.
Nel mese di novembre 2020 e fino all'inizio del corrente mese di
gennaio 2021 è stato nuovamente sospeso il flusso cartaceo dei
provvedimenti dirigenziali.
Per le deliberazioni di Giunta, anche allo scopo di non
appesantire eccessivamente il lavoro delle strutture organizzative,
il flusso documentale è rimasto ancora in modalità digitale.
Si chiede poi "quali siano i principali applicativi informatici
utilizzati per la gestione di processi di cui ai punti precedenti e
se, a oggi, alcuni passaggi non siano gestiti in forma
digitale".
Per la gestione delle proposte di deliberazione della Giunta e
le successive formalizzazioni delle medesime è in uso l'applicativo
"Gestione iter deliberazioni". Tale applicativo è utilizzato per
tutte le proposte ordinariamente inserite nell'ordine del giorno
delle sedute della Giunta.
Le proposte presentate in via d'urgenza, le cosiddette "fuori
sacco" sono trasmesse via e-mail e, successivamente alla seduta,
caricate sul medesimo applicativo per l'elaborazione del testo,
ovvero per la formalizzazione e per la pubblicazione. Per la
gestione del flusso dei provvedimenti dirigenziali è in uso
l'applicativo "Atti PD".
Si chiede poi, con riferimento ai punti precedenti, "quali siano
le attività e i presidi di controllo volti alla verifica
dell'efficienza e della regolarità delle procedure poste in essere
dalle strutture regionali": per quanto riguarda i provvedimenti di
deliberazioni, va ricordato in primo luogo che la regolarità degli
atti delle relative procedure è competenza dei dirigenti che li
producono. Esistono poi altre tipologie di controllo che riguardano
la verifica di regolarità contabile che attiene al corretto impiego
delle risorse di bilancio disciplinate dall'articolo 48 della l.r.
30/2009, la verifica della regolare e completa formazione degli
atti, ovvero il controllo formale preventivo dei provvedimenti e
delle proposte di deliberazione operata dalla struttura
provvedimenti amministrativi, in forza delle competenze che le sono
attribuite.
Per quanto riguarda invece la verifica dell'efficienza delle
procedure, credo che sia importante evidenziare come anche durante
la pandemia - nonostante le difficoltà derivanti dal fatto che lo
smart working è stato imposto da motivi sanitari e non applicato
per scelta organizzativa - l'Amministrazione regionale abbia
continuato a fornire servizi in risposta alla comunità, ciò anche
grazie alle procedure straordinarie di gestione dei flussi
documentali che hanno contribuito a mantenere questi servizi, anche
in un periodo in cui le strutture dell'Amministrazione hanno
funzionato a distanza.
Tornando quindi ai flussi documentali e alla loro
digitalizzazione, va precisato che i due applicativi prima
ricordati sono abbastanza datati, quello delle deliberazioni risale
al 2000 e quello dei provvedimenti al 2011 e proprio per questo
motivo non tutti i passaggi sono digitalizzati. I passaggi non
digitalizzati però sono essenzialmente quelli relativi alla
conservazione degli atti e quindi non hanno diretta ricaduta sui
servizi forniti alla comunità. I due applicativi sono già in fase
di aggiornamento anche nell'ambito dello specifico obiettivo
strategico contenuto nel piano delle performance 2020-2022
approvato con deliberazione n. 1423 in data 30.12.2020, volto alla
predisposizione di un nuovo modello organizzativo adeguato ed
efficiente dell'Amministrazione regionale, obiettivo che non potrà
che essere raggiunto anche attraverso il completamento della
dematerializzazione degli atti amministrativi.
Presidente -
Per la replica, il consigliere Aggravi.
Aggravi (LEGA VDA) -
Vede, Presidente, effettivamente
l'interrogazione è molto tecnica, non perché io mi appassioni a
questioni procedurali, però è bene considerare un paio di
situazioni, ovvero da quello che lei ci ha detto - e ne ho la
conferma - semplifico per rendere il ragionamento anche a favore
dell'Assessore all'innovazione tecnologica - il fatto che grazie
alla pandemia, purtroppo grazie alla pandemia, come in molte
situazioni abbiamo scoperto l'importanza e la funzionalità del
digitale.
Finita la situazione di acuzie della pandemia torniamo alle
vecchie abitudini e quindi torniamo verso il cartaceo. Ora viene
anche confermato che per problemi applicativi che non sono
sostanzialmente in linea o comunque sono vetusti, il cittadino però
non ha sostanzialmente delle problematiche perché l'Amministrazione
al suo interno si arrangia - lo semplifico in maniera estrema -
però ci potrebbe essere un rischio, perché la carta sappiamo che si
deve muovere e si muove in maniera più incerta rispetto al
digitale, a fronte tra l'altro, e abbiamo citato nelle premesse gli
investimenti in termini di digitalizzazione, perché qui parliamo di
digitalizzazione, di una P.A. avanzata e poi stiamo ancora parlando
di cartaceo e soprattutto di sottoscrizione di atti in cartaceo -
ma poi torno in chiusura dell'intervento - e nello stesso momento,
però, all'interno potrebbe capitare che delle situazioni di
efficacia, ovvero magari banalmente la perdita di un atto, possano
rallentare il processo interno.
Rappresento un'ulteriore situazione, il fatto che laddove c'è la
sottoscrizione dell'atto in cartaceo, potrebbero anche succedere -
e sono successe situazioni - in cui il soggetto non fosse presente
e quindi si demandasse al dirigente di sopperire alla
sottoscrizione del compilatore, che era in smart working. Invito
lei e soprattutto l'Assessore all'innovazione a verificare questo
fatto.
Ora io mi dico: ma se sono in smart working e se sono dotato di
applicativi informatici, almeno di un computer... perché io trovo
complesso fare smart working senza almeno un PC portatile, perché
altrimenti è home working che è una cosa ben diversa, quindi è no
working; almeno vengo da un mondo che dice questo! Ovviamente io
demando a un soggetto che, per carità, funzionalmente è superiore
rispetto a quello sotto, di sottoscrivere l'atto nel cartaceo: ma
allora io mi dico perché - se in situazione straordinaria siamo
passati al digitale e le cose sono funzionate e possiamo evolvere
in quel verso lì -- torniamo di nuovo indietro al cartaceo?
Questa penso che sia una domanda che ci dobbiamo porre
soprattutto come decisori che ci riempiamo tutti, e mi ci metto per
primo, la bocca di digitalizzazione, di
digital device
, che
poi ce l'abbiamo pure noi qualche volta, e quindi mi chiedo quegli
investimenti che programmiamo - e torneremo sulla programmazione -
o che ci diciamo dobbiamo fare - e penso che di PNRR fra un po'
saremo stufi perché tutti trovano nel PNRR le soluzioni ai loro
problemi, in primis sulla pubblica Amministrazione - in realtà
valgono zero, quegli investimenti valgono tanto quanto la carta
straccia o persa!
Quindi io invito voi in primis ma tutti noi a vigilare su questo
perché, ripeto, è inutile parlare di evoluzione tecnologica quando
poi l'evoluzione tecnologica in realtà è tornare alla carta e a
preoccuparsi di deleghe tra superiore e non superiore quando noi
con un sistema o con una connessione - perché dovremmo anche avere
questa che è qualcosa di molto complesso - potremmo gestire
benissimo l'applicativo.
Non entro sul discorso della procedura, perché sarebbe troppo
tecnico, però anche lì poniamoci dei dubbi. Un buon processo è
quello che ha un punto di partenza e un punto di fine e che avviene
all'interno dello stesso processo, non che ho dei momenti di
stacco, perché altrimenti, lo sappiamo, lì si genera
l'inefficienza.
Quindi dire che l'efficienza si ha perché comunque abbiamo
fornito dei servizi alla comunità, mi perdoni ma quella non è
efficienza, quello vuol dire una continuità dell'azione
amministrativa, l'efficienza è qualcosa di diverso e deve essere
valutato, perché altrimenti torniamo al solito discorso: grandi
proclami, grandi progetti, effettività ed efficienza zero, ma
spendiamo tanti soldi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK