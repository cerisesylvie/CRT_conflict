Consiglio Regionale della Valle d'Aosta - Oggetto del Consiglio n. 1636 del 22 giugno 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1636 del 22 giugno 2022 - Resoconto
OGGETTO N. 1636/XVI - Interrogazione: "Modalità di utilizzo
dell'istituto della mobilità volontaria rivolta al personale
appartenente al comparto unico della Valle d'Aosta".
Bertin (Presidente) -
Punto n. 8. Risponde il presidente
della Regione Lavevaz.
Lavevaz (UV) -
Si chiede, con quest'interrogazione:
quante domande di mobilità con l'assenso degli enti di
appartenenza, divise per profilo, sono intervenute.
Le domande di mobilità pervenute con assenso degli enti di
appartenenza, divise per profilo sono le seguenti: profilo B2,
magazziniere, numero due domande; profilo C2, geometra, numero 3
domande e profilo C2 Asac, numero cinque domande.
Si chiede poi "Se si è valutato di procedere prioritariamente
con mobilità interna al fine di valutare le esigenze di mobilità di
professionalità interne dell'ente".
Non si è ritenuto di procedere attraverso la mobilità interna,
in quanto questa mobilità non avrebbe soddisfatto le preminenti e
urgenti necessità di reperire risorse di personale finalizzate alla
copertura dei numerosi posti vacanti attualmente presenti in
Amministrazione regionale, ma avrebbe soltanto comportato la
copertura di alcuni posti a favore di altri.
Si chiede poi se vi siano ragioni tecniche che abbiano portato a
scegliere per determinati profili - ad esempio il ciclo
amministrativo contabile o di ingegnere - l'espletamento della
mobilità piuttosto che la copertura tramite procedure concorsuali
già previste nel piano di cui alla DGR 348/2022; per ragioni
tecniche, legate alla scelta di profili da inserire nell'avviso di
mobilità, si basano su quanto disposto nella deliberazione della
Giunta regionale 344/2022. In particolare per i profili di
magazziniere, cantoniere e geometra non sono previste, per l'anno
2022, procedure concorsuali, mentre - limitatamente ai profili di
assistenza amministrativo contabile e ingegnere - il Dipartimento
personale organizzazione - tenuto conto delle esigenze urgenti
manifestate dai dirigenti di alcune strutture, il cui
soddisfacimento non era compatibile con i tempi di espletamento
delle procedure selettive per la categoria C, posizione C2 - ha
valutato di procedere con la pubblicazione di un avviso di mobilità
i cui criteri, per la valutazione delle candidature, sono stati
preventivamente condivisi con le organizzazioni sindacali, nel
tentativo di soddisfare le suddette esigenze con la copertura dei
posti vacanti mediante il passaggio diretto di dipendenti di pari
categorie e posizione in servizio presso altra Amministrazione del
comparto unico valdostano.
Si chiede poi "Se si sia valutata la ripercussione su eventuali
carenze di organico degli enti di comparto Unico e in particolare
gli Enti locali", su questo si rammenta che le mobilità di comparto
sono un istituto previsto dall'articolo 80 del Testo unico delle
disposizioni contrattuali, economiche e normative delle categorie
del comparto unico della Valle d'Aosta, nonché dall'articolo 43
comma 4 della legge regionale 23 luglio 2010 n. 22.
Tra la documentazione da allegare alla domanda di partecipazione
alla procedura di mobilità di cui all'avviso n. 1/2022, è stata
richiesta la produzione del nulla-osta rilasciato dall'ente di
appartenenza che, nel pieno della sua autonomia, può valutare la
possibilità di rilasciare suddetto nulla-osta al proprio dipendente
interessato all'avviso di mobilità.
Pertanto si ritiene che richiedere un nulla-osta rappresenti la
più ampia forma di tutela per gli enti del comparto.
Va infine segnalato che alcuni enti del comparto hanno essi
stessi sollecitato l'avvio da parte dell'Amministrazione di
procedure di mobilità, avendo in servizio personale interessato a
un trasferimento presso l'Amministrazione regionale, per cui
avevano peraltro già provveduto a rilasciare il nulla osta e la
mobilità.
Pertanto, il Dipartimento personale e organizzazione,
perseguendo i principi di pubblicità e trasparenza, nonché di pari
opportunità, ha ritenuto di optare per un avviso pubblico che
permettesse a chiunque ne avesse i requisiti di candidarsi nel
pieno rispetto della vigente normativa.
Presidente -
Per replica la consigliera Erika
Guichardaz.
Guichardaz E. (PCP) -
Capisco l'esigenza urgente
dell'amministrazione come più volte abbiamo sottolineato, ma questa
si scontra con un'esigenza ancora più urgente da parte degli enti
locali, che sono sicuramente in grande difficoltà. Una difficoltà
soprattutto legata alla mancanza di prove concorsuali e di
pianificazione anche di queste prove da parte della Regione
stessa.
Lei giustamente ha parlato della richiesta di nulla-osta: ne
sono ben cosciente e sa benissimo anche lei che negare un
nulla-osta comunque incide sul clima lavorativo e soprattutto
incide anche per quello che riguarda la collaborazione fra le
persone che si vedono negare ad esempio la possibilità di essere
spostate presso altro ente.
Mi dispiace, perché soprattutto chi, come noi, conosce bene la
problematica interna agli enti locali, sa benissimo che non è
portandosi via il personale a vicenda che si può risolvere la
situazione.
Anzi, molto probabilmente quegli stessi enti locali adesso
avranno esigenze urgenti anche loro.
Era solo per evidenziarle questo problema, ben sapendo che è una
delle opzioni che può essere adottata. Abbiamo dei dubbi sul fatto
che fosse opportuno adottarla o meno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK