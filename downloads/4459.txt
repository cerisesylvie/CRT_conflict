Consiglio Regionale della Valle d'Aosta - Oggetto del Consiglio n. 134 del 12 marzo 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 134 del 12 marzo 1982 - Resoconto
OGGETTO N. 134/VII - RIMUNERAZIONE ALLE PARTECIPANTI AI CORSI
DI INFERMIERE PRESSO L'OSPEDALE DI AOSTA -
(Interrogazione).
PRESIDENTE
: Do lettura dell'interrogazione presentata dal
Consigliere Pedrini.
INTERROGAZIONE
VENUTO a conoscenza come le partecipanti ai corsi di infermiere
presso l'Ospedale Regionale di Aosta, sarebbero state informate che
non verrà loro corrisposta alcuna cifra in denaro per i tre mesi
estivi del 1981 per il lavoro da loro prestato, non tenendo conto
che la scuola per infermiere non ha solo una parte teorica ma
richiede anche un preciso ed impegnativo tirocinio di pratica,
ravvisando nel lavoro svolto durante il periodo estivo una
collocazione continua della scuola, non vedendo il motivo per cui
questo impegno giornaliero non venga rimunerato, riservandosi
eventualmente di presentare una mozione specifica
sull'argomento;
INTERROGA
l'Assessore competente per sapere se intende venire incontro
(così come è giusto), al pagamento delle ore lavorative di questo
personale che assolve ad un compito quanto mai impegnativo e
delicato, assegnando ad esse quanto stabilito finanziariamente dal
bando di concorso.
PRESIDENTE
: L'interrogato è ancora l'Assessore alla
Sanità ed Assistenza Sociale Rollandin, che ha facoltà di
parola.
ROLLANDIN - (U.V.):
La modifica della delibera a cui
facevo cenno precedentemente, relativo al pagamento delle
infermiere, tiene conto della necessità di considerare la parte
teorica e la parte pratica. Sovente per la parte pratica, dove c'è
possibilità di recupero questo avviene in tempi differenziati il
che non esclude che ci possa esse il pagamento completo; con la
procedura precedente, invece, in caso di assenza non avveniva
questo pagamento, perché gli assenti per un tot numero di ore
venivano esclusi. Adesso c'è la possibilità di recupero della parte
pratica, quindi del tirocinio, il che vuol di che le infermiere
possono recuperare una certa somma.
Le somme date agli allievi che frequentano interi corsi sono
125.000 lire per il primo anno, 250.000 lire per il secondo anno e
300.000 lire per il terzo anno. Ogni mese, prima, venivano date le
somme stabilite solo se gli allievi aveva partecipato alle ore di
teoria e alle ore di pratica; poteva succedere che per casi di
malattia o di assenza forzata non venivano svolte tutte le ore di
pratica, e perciò non si aveva diritto a questo sussidio. Con il
nuovo sistema a ore, se in un mese c'è un'assenza di un certo
numero di ore di pratica, ci sarà una riduzione del compenso
mensile, ma ci sarà la possibilità di recupero, nel mese
successivo, sia delle ore di pratica che della quota di compenso
corrispondente; in ogni caso però il compenso non può superare la
cifra stabilita per ciascun anno di corso. Ecco, con questo ...
INTERRUZIONE ...
Ecco, per il periodo estivo va detto che una circolare
ministeriale dispone chiaramente che per il terzo anno devono
essere terminate le ore di teoria e di pratica, mentre per gli
altri anni nel periodo estivo ci può essere il recupero delle ore
di pratica che non sono state fatte entro giugno, come avviene per
le lezioni normali. I corsi infatti vengono finanziati per il
periodo di effettiva scuola, che comprende una parte teorica e una
parte pratica, quindi per i mesi che sono di effettivo impegno.
PRESIDENTE
: La parola al Consigliere Pedrini, per la
replica.
PEDRINI - (Ind. - P.L.I.):
Faccio un'unica risposta così
acceleriamo i lavori. Sono soddisfatto delle risposte che mi ha
dato l'Assessore, e penso che anche questa questione sia risolta e
che l'interessamento dell'Assessore dia i frutti che le due
interrogazioni richiedevano.
PRESIDENTE
: Passiamo all'esame dell'oggetto iscritto al
n. 11 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK