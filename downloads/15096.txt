Consiglio Regionale della Valle d'Aosta - Oggetto del Consiglio n. 1579 del 5 ottobre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 1579 del 5 ottobre 1995 - Resoconto
SEDUTA ANTIMERIDIANA DEL 5 OTTOBRE 1995
OGGETTO N. 1579/X L'autorizzazione, alla ditta Domaine Aldo, ad
apportare varianti alla derivazione d'acqua dal torrente
Saint-Pierre, per produzione di energia elettrica assentita con
D.G.C. di Aosta n. 2459/C del 13 maggio 1935 con scadenza in data
31 gennaio 2007.
Deliberazione Il Consiglio
Premesso che con decreto del Genio Civile di Aosta n. 2459/c del
13 maggio 1935, è stato riconosciuto ai sensi dell'articolo 2
lettera B) e dell'articolo 3 del T.U. di legge 11 dicembre 1933, n.
1775, alla ditta Lale-Gérard Augusto, ora Domaine Aldo, il diritto
di derivare, nel periodo da ottobre a marzo di ogni anno, dal Rû
Meneresse, ora Torrente Saint-Pierre, derivato dal torrente
Verrogne, mediante diga instabile, in Comune di Saint-Pierre, mod.
0,70 di acqua per produrre, sul salto di m. 3,50, la potenza
nominale media di HP. 3,26, pari a Kw 2,38, per l'azionamento,
mediante piccola turbina a reazione, di un mulino ad un palmento,
nonché per usi civici. Tale riconoscimento ha durata fino al 31
gennaio 2007, ai sensi dell'articolo 1 della legge regionale 35 del
24 giugno 1992;
Comunicato che, con domanda in data 23 marzo 1991 la ditta
Domaine Aldo, con sede in Saint-Pierre, ha chiesto
all'Amministrazione regionale l'autorizzazione ad apportare
varianti alla sopraccitata derivazione e, precisamente, ad
aumentare il salto da m. 3,50 a m. 36,50 e modificare la portata da
mod. 0,70 a mod. max. 1,06 e medi 0,55. La domanda, corredata dal
relativo progetto in data 15 marzo 1991, a firma Ing. Andrea
Paillex, prevede un periodo di utilizzo dal 1° settembre al 30
aprile di ogni anno, anziché dal 1° ottobre al 31 marzo, come
autorizzato con D.G.C. di Aosta n. 2459/c del 13 maggio 1935;
Precisato che i lavori di potenziamento dell'impianto di cui si
tratta consistono nello spostamento a monte dell'opera di presa,
nel prolungamento della condotta forzata e nel mantenimento
dell'attuale edificio di produzione e relative opere di
restituzione e, costituendo, questi, varianti sostanziali alla
derivazione, si è provveduto ad istruire la domanda come richiesta
ex-novo, ai sensi dell'articolo 49 del T.U. di leggi 11 dicembre
1933, n. 1775;
Riferito che:
- il Magistrato per il Po, di Parma, con nota n. 1039 in data 6
febbraio 1992, ha rilasciato il proprio nulla-osta nei riguardi
idraulici per l'ammissione ad istruttoria della domanda di cui si
tratta;
- l'ENEL, Compartimento di Torino, con nota prot. SOR in data 1°
aprile 1992, ha fatto presente di non avere alcuna particolare
osservazione da formulare, ai sensi dell'articolo 18 del D.P.R. 18
marzo 1965 n. 342 circa la domanda sopraddistinta;
- l'avviso di presentazione della domanda 23 marzo 1991 della
ditta Domaine Aldo, è stato pubblicato sul Foglio Annunzi Legali
della Valle d'Aosta n. 9 in data 28 marzo 1992 e riprodotto nel n.
122 della Gazzetta Ufficiale della Repubblica Italiana (foglio
inserzioni) in data 26 maggio 1992, senza dar luogo alla
presentazione di domande incompatibili e concorrenti;
- con Ordinanza n. 167 in data 6 luglio 1993 dell'Assessore
regionale ai Lavori Pubblici, è stato disposto il deposito della
domanda e del relativo progetto presso l'Ufficio Concessioni Acque
dell'Assessorato dei Lavori Pubblici della Regione per 15 giorni
consecutivi, decorrenti dal 26 luglio 1993, a disposizione di
chiunque intendesse prenderne visione nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo pretorio del Comune di Saint-Pierre e copia
della medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, all'Associazione d'Irrigazione Est-Sesia di Novara,
all'Associazione d'Irrigazione Ovest-Sesia di Vercelli, all'ENEL
Compartimento di Torino, alla Prima Direzione del Genio Militare di
Torino, al Consorzio Pesca della Valle d'Aosta, all'Assessorato
Agricoltura e Forestazione, Servizio S.I.D.S., all'Assessorato
dell'Ambiente, Servizio Tutela dell'Ambiente, all'Assessorato
dell'Industria e Commercio, Servizio Energia, all'Assessorato del
Turismo, Ufficio Sovraintendenza ed alla Ditta Domaine Aldo;
- la pubblicazione presso il Comune di Saint-Pierre, come
risulta dal referto in calce all'ordinanza, è avvenuta regolarmente
ed ha dato luogo alla presentazione da parte dell'Associazione
Irrigua Ovest-Sesia di Vercelli, di un esposto datato 3 agosto 1993
con il quale a salvaguardia delle dotazioni idriche dei Canali
Naviglio d'Ivrea, Depretis e Farini, derivati dalla Dora Baltea,
della quale il Torrente Saint-Pierre (Canale Meneresse) è
tributario, vengano inserite nel disciplinare di subconcessione le
seguenti precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b) le manovre di invaso e di svaso del canale di carico della
centrale dovranno essere attuate con una gradualità tale da evitare
turbamenti del regime idraulico del corso d'acqua pubblica.
Precisato che il canale di derivazione, come stabilito
nell'articolo 6 del disciplinare di subconcessione, dovrà essere
dotato di paratoia regolata in modo da garantire che non entri
nella derivazione una quantità d'acqua superiore a quella di
concessione e che l'impianto di cui si tratta, è del tipo ad acqua
fluente in quanto la vasca di carico serve esclusivamente alla
regolazione della portata ed è di dimensioni talmente modeste, per
cui non sono da temere turbamenti del regime idraulico della Dora
Baltea, di cui il torrente Saint-Pierre è tributario. Comunque, a
tutela delle dotazioni idriche preesistenti, poste a valle della
derivazione in oggetto, le precisazioni richieste dalla citata
Associazione Irrigua sono state inserite nell'articolo 8 paragrafo
a) del disciplinare di subconcessione;
Fatto presente inoltre che il nullaosta militare è stato
rilasciato con nota n° FR/858/62100/GDA in data 11 agosto 1993 dal
Comando della Regione Militare Nord-Ovest di Torino, in quanto
l'impianto di cui si tratta non interferisce con interessi
demaniali, né con vincoli militari concernenti la difesa del
territorio;
Comunicato altresì che la visita locale d'istruttoria è
regolarmente avvenuta il 10 settembre 1993 ed alla medesima, oltre
ai funzionari dell'Ufficio Acque della Regione, è intervenuto il
Signor Domaine Aldo, titolare della subconcessione. Durante il
sopralluogo i convenuti hanno accertato che l'impianto non era in
esercizio e che le opere oggetto della presente istruttoria,
risultano completamente realizzate e di massima corrispondenti alle
rappresentazioni grafiche di progetto. Hanno osservato inoltre che
l'edificio di produzione e la restituzione delle acque erano quelle
esistenti ed autorizzate in base all'antico diritto;
Precisato che al momento del sopralluogo il torrente
Saint-Pierre (canale Meneresse) era asciutto in quanto erano in
esercizio tutte le derivazioni a monte;
Osservato, pertanto, che il torrente Saint-Pierre è costituito
da una derivazione dalla sponda sinistra del torrente Verrogne,
meglio conosciuto come canale Meneresse, e la sua portata è
costituita essenzialmente dalla dotazione assentita al sopraccitato
canale, sul quale sono attivati diversi opifici che utilizzano una
portata costante di mod. 0,70, esclusivamente nel periodo da
ottobre a marzo, quando non sono in esercizio le derivazioni dal
torrente Verrogne. Inoltre, dagli atti in possesso dell'Ufficio
Acque, il canale Meneresse ha diritto di derivare dal torrente
Verrogne mod. 1.80 di acqua nel periodo dal 1° aprile al 30
settembre esclusivamente dalle ore 16 pomeridiane alle ore 4
antimeridiane, per cui, nel mese di settembre, quando le portate
del torrente Verrogne sono minime, ed i canali a monte tutti in
esercizio, nel torrente Saint-Pierre vi è acqua solo nelle dodici
ore in cui viene esercitato il diritto di derivazione da parte
degli utenti del Canale Meneresse e quindi la subconcessione di
derivazione d'acqua richiesta dal Signor Domaine Aldo, nel mese di
settembre, potrebbe essere attivata solo saltuariamente e con
portata minima. Ritiene pertanto che il periodo di utilizzo debba
decorrere dal mese di ottobre, quando le derivazioni sul torrente
Verrogne, poste a monte, sono disattivate e nel torrente
Saint-Pierre vi sono i quantitativi d'acqua richiesti dalla Ditta
Domaine Aldo;
Rilevato che, sempre in sede di visita d'istruttoria, il Signor
Domaine Aldo si è impegnato a richiedere tutte le autorizzazioni
amministrative prescritte per la realizzazione delle opere e a non
attivare la derivazione prima del rilascio del decreto di
subconcessione;
Fatto presente che:
- la derivazione avviene direttamente dal torrente Saint-Pierre
da un manufatto in cls esistente dal quale l'acqua defluisce,
tramite una vaschetta in lamiera, idoneamente sagomata e ricoperta
da una griglia inclinata pure essa in lamiera sulla quale l'acqua
si filtra;
- la vasca di carico ha anche funzione di dissabbiatore, ha le
dimensioni medie di 2,00 x 3,00 m. ed è dotata di sfioratore posto
a quota 860 m.s.m. per il deflusso delle acque non utilizzate
dall'impianto;
- la condotta forzata è costituita da una tubazione del diametro
interno di 221,6 mm. ed ha una lunghezza di m. 251, in parte
interrata ed in parte a cielo aperto;
- l'edificio di produzione consiste nell'esistente manufatto in
cls, completamente interrato, delle dimensioni di m. 3,00 x 1,50 x
3,50 dentro al quale verranno installate le apparecchiature di
generazione;
- le acque vengono integralmente restituite tramite breve
canale, nel torrente Saint-Pierre;
- il dislivello fra il pelo morto dell'acqua, nella vasca di
carico a quota 860 m.s.m. e quello del canale di restituzione, a
valle dei meccanismi motore, a quota 823,5 è di m. 36,5. In
conseguenza, la potenza nominale media annua dell'impianto, per la
portata di moduli medi 0,55 per sette mesi all'anno che rappresenta
una portata media annua di 7/12 x 0,55 = mod. 0,3208 risulta:
(32,08 x 36,5): 102 = Kw 11,48) e quindi con un aumento di potenza
nominale media annua di Kw 10,29 (11,48 - 1,19 = 10,29) rispetto
alla concessione originaria;
Rilevato quindi, in considerazione di quanto sopra esposto,
che:
1) la derivazione appare tecnicamente ed economicamente
ammissibile;
2) la quantità d'acqua da derivare, esclusivamente nel periodo
dal 1° ottobre al 30 aprile di ogni anno, in misura di moduli max.
1,06 e medi 0,55, anziché mod. 0,70 costanti e continui, nel
periodo dal 1° ottobre al 31 marzo, si può subconcedere in
considerazione che la derivazione viene esercitata quando nel
torrente Saint-Pierre vi sono i quantitativi d'acqua richiesti, in
quanto le derivazioni poste a monte, prevalentemente ad uso
irriguo, sono disattivate, ed avendo riguardo delle condizioni
locali, delle utenze preesistenti e della specie di derivazione
realizzata;
3) le opere di presa e le successive condotte, tenuto conto
delle clausole imposte nel disciplinare di subconcessione a tutela
dei diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente mediante le
esistenti opere di scarico utilizzate dall'impianto di cui la Ditta
Domaine Aldo è già concessionaria, e poiché non sono pervenuti
all'Ufficio Concessioni Acque dell'Assessorato dei LL.PP. reclami o
lamentele, ritiene che l'opera non sia di pregiudizio dei diritti
dei terzi;
5) la derivazione corrisponde alla razionale utilizzazione del
torrente Saint-Pierre ed è compatibile con il buon regime
idraulico, senza che occorrono, oltre a quelle inserite nel
disciplinare di subconcessione, speciali garanzie a tutela di detto
regime;
6) per l'uso della derivazione, non sono temibili inquinamenti
delle acque e quindi non occorrono particolari cautele al
riguardo.
Richiamata la deliberazione del Consiglio regionale n° 1193/X in
data 22 febbraio 1995, concernente l'applicazione dei criteri
provvisori di valutazione per l'esame delle domande di concessione
e subconcessione di derivazione d'acqua e rilevato che, il torrente
Saint-Pierre o canale Meneresse non è altro che una derivazione dal
torrente Verrogne e l'alveo è costituito da un canale artificiale
ormai in buona parte intubato;
Visto inoltre che quando le derivazioni irrigue del torrente
Verrogne site a monte sono in esercizio il torrente Saint-Pierre
risulta essere asciutto e pertanto privo di fauna ittica, si
ritiene che l'imposizione di un minimo deflusso vitale a valle
della derivazione sia superfluo.
Visto infine che il Magistrato per il Po di Parma, con nota n°
16185 in data 18 gennaio 1994 ha rilevato che l'istruttoria è stata
regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
Legge Costituzionale n° 4 del 26 febbraio 1948 e successive norme
di attuazione;
Vista la legge regionale n° 4 dell'8 novembre 1956;
Visto il parere favorevole rilasciato dall'Ingegnere Vice
Dirigente reggente del posto di Ingegnere Capo Dirigente del
Servizio Assetto e Tutela del Territorio dell'Assessorato dei
LL.PP. al sensi del combinato disposto dall'articolo 72 della legge
regionale n° 3/1956 e successive modificazioni e dell'articolo 21
della legge regionale n° 18/1980 e successive modificazioni, in
ordine alla legittimità della presente deliberazione;
Visti i pareri delle Commissioni consiliari permanenti III e
IV;
Delibera
1) di subconcedere fino al 31 gennaio 2007 (data di scadenza
dell'originario decreto di riconoscimento), alla Ditta Domaine
Aldo, con sede in Saint-Pierre, giusta la domanda di varianti in
data 23 marzo 1991, di derivare dal torrente Saint-Pierre, in
Comune di Saint-Pierre, nel periodo dal 1° ottobre al 30 aprile di
ogni anno, mod. max 1,6 (litri al minuto secondo 160) e medi 0,55
(litri al minuto secondo 55) di acqua per produrre, nell'esistente
impianto, sul salto di metri 36,5, la potenza nominale media annua
di Kw 11,48, anziché mod. 0,70 per produrre sul salto di metri
3,50, la potenza nominale media annua di Kw 2,38, alla stessa
Ditta, riconosciuta con Decreto del Genio Civile di Aosta n° 2459/c
in data 13 maggio 1935;
2) di approvare l'allegato schema di disciplinare;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante della Ditta
Domaine Aldo;
4) di ordinare ed accertare l'introito delle seguenti somme da
versare presso la tesoreria dell'Amministrazione regionale:
a) lire 105.305 (centocinquemilatrecentocinque) pari a mezza
annualità del canone, a titolo di cauzione ai sensi dell'articolo
11 del T.U. 11 dicembre 1933 n° 1775, somma che verrà restituita
ove nulla osti, al termine della subconcessione;
b) lire 10.000 (diecimila) pari al minimo fissato dall'articolo
3 della legge 21 dicembre 1961 n° 1501, e per gli scopi di cui
all'articolo 7 del T.U. 11 dicembre 1933 n° 1775, somma da
introitare al capitolo 08800 della parte Entrate del bilancio
preventivo della Regione per il corrente esercizio finanziario
(provento delle concessioni e subconcessioni di acque pubbliche e
miniere);
c) lire 1.500.000 (unmilionecinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato LL.PP.) per spese di sorveglianza,
esperimenti di portata, collaudo, registrazione di atti, eccetera,
somma da introitare al capitolo 13500 della parte Entrate del
bilancio preventivo della Regione per il corrente anno finanziario
(gestione di fondi per conto terzi per istruttoria domande e
pratiche varie);
5) di stabilire come specificato all'articolo 11 del
disciplinare di subconcessione, in lire 210.605
(duecentodiecimilaseicentocinque) il canone da versare
anticipatamente sulla maggior potenza dell'impianto di Kw 10,29
alla Regione, anno per anno a decorrere dalla data del decreto di
subconcessione, somma da introitare al capitolo 08800 della parte
Entrate del bilancio preventivo della Regione per il corrente anno
finanziario (provento di concessioni e subconcessioni di acque
pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Disciplinare di subconcessione
(...omissis...)
Presidente Passiamo alla votazione.
Presenti e votanti: 28
Favorevoli: 21
Contrari: 1
Astenuti: 6 (Collé, Lanièce, Linty, Marguerettaz, Tibaldi,
Viérin M.)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK