Consiglio Regionale della Valle d'Aosta - Oggetto del Consiglio n. 2191 del 25 gennaio 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2191 del 25 gennaio 2012 - Resoconto
OGGETTO N. 2191/XIII - Interpellanza: "Sottoscrizione della
convenzione tra la Regione e la Fondation Grand Paradis per
l'utilizzo dell'edificio adibito a ristorazione nell'ex Villaggio
Minatori del Comune di Cogne".
Interpellanza
Richiamate le precedenti iniziative del nostro gruppo
consiliare in merito all'utilizzo del patrimonio regionale;
Vista la deliberazione di Giunta n. 1269 del 3 giugno 2011
che, a distanza di due anni dall'ultimazione dei lavori, approva la
concessione in uso alla
Fondation
Grand Paradis
dell'edificio dotato di arredi di proprietà regionale sito nel
Villaggio Minatori del Comune di Cogne adibito a Bar Caffetteria e
Ristorante;
Visto che questo fabbricato è stato reso agibile da parte
delle strutture regionali nel 2008;
Preso atto che la struttura non è utilizzata;
tutto ciò premesso, il sottoscritto Consigliere
regionale
Interpella
l'Assessore competente per conoscere:
1) quali sono i motivi per cui la convenzione tra Regione e
Fondation Grand Paradis non è stata ancora sottoscritta;
2) entro quale termine Fondation Grand Paradis intende
utilizzare realmente la struttura ricettiva in questione.
F.to: Chatrian
Presidente
- La parola al Vicepresidente Chatrian.
Chatrian (ALPE)
- Grazie Presidente.
Nel mese di ottobre avevamo chiesto delucidazioni al Governo
regionale, perché nel giugno 2011 il Governo regionale aveva
approvato la bozza di convenzione inerente la concessione alla
Fondation Grand Paradis
di un bene ristrutturato
direttamente dall'Amministrazione regionale, da concedere in
utilizzo alla
Fondation
stessa. Non la faccio lunga, in
quanto i quesiti sono chiari: quali sono i motivi per cui la
convenzione tra Regione e
Fondation
non è stata ancora
sottoscritta, in quanto pochi mesi fa, proprio in aula, veniva
confermata la volontà, precisando che la questione era puramente
tecnica e quindi la firma era al vaglio.
Presidente
- La parola all'Assessore al bilancio, finanze
e patrimonio, Lavoyer.
Lavoyer (FA)
- Grazie Presidente.
Premetto che il collega Chatrian non sarà certamente soddisfatto
della mia risposta; infatti, a seguito anche della sua iniziativa
di qualche mese fa, l'Amministrazione regionale aveva inoltrato una
comunicazione alla
Fondation Grand Paradis
chiedendo quali
fossero le loro intenzioni rispetto a questa struttura. Il
Presidente della Fondazione ha presentato una risposta scritta
nella quale esprimeva l'esigenza, insieme al Comune, di verificare
l'utilizzo di questo edificio in un contesto più complessivo di
recupero di tutti gli altri fabbricati. Quindi la Fondazione ha
informato la Regione dicendo che, anche a seguito della riunione
del loro consiglio, l'obiettivo di sottoscrivere l'accordo era
legato al fatto che ci fosse una valutazione più complessiva di
tutti gli immobili, quindi un progetto che interessasse l'area nel
suo complesso. A seguito di questo incontro è stata fatta una
riunione a livello regionale insieme al Presidente della Giunta ed
al Sindaco di Cogne, dalla quale è emersa l'esigenza di verificare
l'utilizzo di questo immobile nel suo contesto generale. Quindi gli
uffici stanno predisponendo una delibera - penso che entro un mese
saranno pronti gli atti - che preveda uno sviluppo generale
dell'area nel suo complesso, dopodiché ci sarà la possibilità di
dare seguito alla convenzione.
Presidente
- La parola al Vicepresidente Chatrian.
Chatrian (ALPE)
- Grazie Presidente. L'Assessore è sempre
cortese, anticipa già l'insoddisfazione del sottoscritto e del
nostro gruppo, ma al di là delle battute penso che
un'amministrazione regionale seria di solito parli per atti o
tramite atti. È un piccolo esempio, questo, indubbiamente, i
problemi del sistema Valle d'Aosta in questo momento non sono
questi, la crisi incombe a tutti i livelli, a livello turistico, e
non solo; penso però che anche i piccoli esempi ogni tanto vadano
affrontati in maniera seria.
Da diversi anni l'Amministrazione regionale ha messo in campo
tante risorse in quella zona, nella zona museale in questo momento
utilizzata in parte dalla
Fondation Grand Paradis
. Dietro
c'era un progetto, una pianificazione, un coordinamento, un
assessorato che si è occupato direttamente, e questo piccolo
tassello, reso agibile quattro anni fa, era pronto, fiammante,
arredato. Nel 2009 la
Fondation
chiede all'Amministrazione
regionale, con lettera, la concessione di questo bene per poterlo
utilizzare, non direttamente, ma probabilmente indirettamente, e
finalmente l'iter termina con una delibera di Giunta, a mio avviso
importante, perché è un atto amministrativo in cui la volontà
politica viene messa nero su bianco. Come diceva prima l'Assessore,
prima di mettere in campo un atto amministrativo, la consuetudine è
quella di fare delle riunioni, di trovare delle soluzioni, di
condividerle per poi chiudere l'iter.
Oggi non so neanche bene come rispondere, non tanto
all'Assessore, perché il patrimonio è l'ultimo interlocutore,
quello che chiude il cerchio, ma a mio avviso non è così che si
utilizzano le risorse pubbliche, non è mettendo avanti il discorso
della sua complessità o della sua riorganizzazione, quando gli
stessi attori sono da diversi anni negli stessi posti apicali. So
che a tanti non interessa,
in primis
al Presidente della
Fondation,
però è un rammarico, perché stiamo parlando di
ingenti risorse pubbliche e di non utilizzo di fabbricati di
proprietà.
Chiediamo al Governo regionale, di concerto con il Comune di
Cogne, di utilizzare al più presto questo bene e non aspettare il
termine dei lavori dell'ostello; i tempi sono ancora lunghi, prima
del settembre ottobre 2012 non ci sarà l'agibilità dei locali non
arredati, non ancora terminati...penso quindi che il cerchio sia
ancora aperto. Mi spiace far perdere tempo su questi piccoli temi
in questo momento, ma penso che uno che gestisce il bene pubblico
debba dare corso alle risorse messe in campo.
Si dà atto che dalle ore 16,57 assume la presidenza il
Vicepresidente André Lanièce.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK