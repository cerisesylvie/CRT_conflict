Consiglio Regionale della Valle d'Aosta - Oggetto del Consiglio n. 277 del 2 dicembre 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 277 del 2 dicembre 1971 - Resoconto
OGGETTO N. 277/71 - Comunicazioni del Presidente della Giunta
regionale.
Dujany
(D.P.)
- Non è che voglia fare delle
comunicazioni, secondo quanto previsto dall'ordine del giorno, ma
vorrei solo informare il Consiglio, affinché possa stabilire la
procedura di lavoro della giornata, perché io alle dieci dovrei
assentarmi per partecipare ad un funerale di una mia zia e quindi
chiederei al Consiglio, se lo ritiene opportuno, di spostare alcuni
oggetto dell'ordine del giorno in questo quarto d'ora di tempo
oppure nella seduta del pomeriggio, qualora io sia presente.
Montesano (P.S.D.I.)
- Esprimo a nome del Consiglio i
sentimenti di cordoglio al Presidente della Giunta e chiedo al
Consiglio se è d'accordo, appunto, di spostare questi argomenti in
cui è necessaria la presenza dal Presente della Giunta, d'accordo;
allora passiamo all'esame delle interpellanze, eliminando quelle
alle quali dovrà rispondere... Prego, Consigliere Manganoni.
Manganoni
(P.C.I.)
- Era stato deciso, almeno se
ne era parlato in Consiglio, che i punti non discussi in un
Consiglio sarebbero stati portati come primi punti dell'ordine del
giorno seguente, mozione e interpellanze comprese. Mi ricordo di
aver sollevato questo problema, che se noi continuiamo a relegare
le mozioni sempre alla fine, quando non si vuol discutere una
mozione, quella la si...
(Montesano:
Consigliere
Manganoni...) ...no, un momento, se ne era discusso in Consiglio,
perché cosa succede, se noi le mozioni continuiamo a rinviarle e a
portarle agli ultimi punti dell'ordine del giorno, naturalmente
queste mozioni non vengono discusse.
Noi qui ne abbiamo alcune che erano già sull'ordine del giorno
precedente, poi sono state rimandate a questo e, naturalmente, oggi
le lasciamo lì, non verranno discusse e verranno rinviate.
Allora, lei mi deve dire cosa deve fare un Consigliere affinché
la mozione venga discussa sull'ordine del giorno.
Montesano (P.S.D.I.)
- Io le rispondo subito, Consigliere
Manganoni, lei che ha una memoria formidabile, ricorda tutto, non
ricorda però un punto in cui questo argomento fu esaminato dalla
Commissione del Regolamento e, ad ovviare questo che lei
giustamente fa rilevare, si inserì nel regolamento, all'art. 107,
questo secondo capoverso: "Nel caso dei due rinvii la mozione
rinviata avrà la precedenza nell'ordine del giorno" e quindi noi
abbiamo due rinvii... tanto è vero che tutte le volte che cade una
mozione dopo due sedute, la mettiamo in precedenza su tutto, come
ha notato nell'ultimo ordine del giorno. Di più non possiamo fare,
ne avevamo discusso, e abbiamo regolamentato in quel modo lì.
Prego Consigliere Ramera ha la facoltà di parlare.
Ramera (D.C.)
- Devo dire che il Consigliere Manganoni ha
ragione almeno per un solo fatto, io ritengo che avevamo raggiunto
un accordo, la settimana scorsa, no anzi, lunedì scorso che la
mozione dell'avv. Caveri e la mozione dei Consiglieri comunisti
relativa ai lavoratori della bassa Valle avesse la precedenza e
fosse discussa, perché si potesse dare questo contributo per le
feste natalizie.
Montesano (P.S.D.I.)
- D'accordo, Consigliere Ramera.
Lo stabiliamo qui, tutto il Consiglio, senz'altro. Siccome
l'ordine del giorno... sono d'accordo su questo, previa
approvazione del Consiglio.
La parola al Vice Presidente Fosson.
Fosson
(U.V.)
- Avevo chiesto la parola prima,
dalla Presidenza di guarda poco da questa parte e allora...
Perché noi avevamo aderito a quanto era stato chiesto dal
Presidente della Giunta, per una ragione normale, però desidererei
far presente fin da adesso che le mozioni che riguardano
particolarmente i lavoratori della bassa Valle, vengano
eventualmente anticipate se oggi non riusciamo a portare a termine
l'ordine del giorno perché sarebbero urgenti da discutere.
Perché altrimenti è inutile che noi rimandiamo queste
mozioni.
Io non faccio adesso una questione se doveva essere
portata...
Montesano (P.S.D.I.)
- Mi sembra che il Consiglio sia
d'accordo.
Fosson
(U.V.)
- Però ci sia l'accordo che queste
mozioni, se i lavori del Consiglio si trascinano un po', vengano
discusse oggi.
Montesano (P.S.D.I.)
- Va bene. Il Consiglio è d'accordo,
quindi discuteremo nel pomeriggio, o anche questa mattina, come
vogliono, nel pomeriggio.
Allora incominciamo con l'interpellanza al punto tre.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK