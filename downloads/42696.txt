Consiglio Regionale della Valle d'Aosta - Oggetto del Consiglio n. 201 del 13 gennaio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 201 del 13 gennaio 2021 - Resoconto
OGGETTO N. 201/XVI - Interrogazione: "Casistiche di decadenza
dell'antico diritto di prelievo e di utilizzazione dell'acqua
pubblica ad uso produzione di forza motrice".
Marguerettaz (Président) -
Point n. 14 à l'ordre du jour.
La parola all'assessore Marzi.
Marzi (AV-SA) -
Rispondo al quesito posto dai colleghi
Consiglieri del gruppo Lega Vallée d'Aoste Valle d'Aosta in primo
luogo riepilogando le vicende storiche relative alle domande di
riconoscimento del diritto di derivazione presentata ai sensi
dell'articolo 2 del Regio Decreto del 9 ottobre 1919 n. 2161, i
cosiddetti "antichi diritti di derivazione". Tali diritti di
prelievo d'acqua sono tutti scaduti in data 31 gennaio 1947,
tuttavia, per effetto delle disposizioni della legge 8 gennaio 1952
n. 42 e seguenti leggi regionali: 8 novembre 1956 la n. 5; 30
gennaio 1962, la n. 4; 20 dicembre 1976, la n. 67; 24 giugno 1992,
la n. 35, nonché dell'articolo 23 della legge regionale 29 marzo
2007, la n. 4, sono stati prorogati via via nel corso degli anni
fino alla data del 31 gennaio 2016. Tra questi erano presenti
numerosi diritti di prelievo per la produzione di forza motrice per
l'azionamento di forge, mulini, presse, segherie, eccetera.
Con la deliberazione della Giunta regionale n. 1544 del 30
ottobre 2015 è stata pronunciata la decadenza di tutti gli antichi
diritti di prelievo a uso forza motrice, ad eccezione di quelli i
cui titolari avevano provveduto a corrispondere regolarmente, in
favore dell'Amministrazione regionale, il relativo canone di
concessione. Tale decisione era stata assunta in quanto, ai sensi
delle vigenti disposizioni in materia di concessione di derivazione
d'acqua, l'autorità concedente può disporre la decadenza dei
diritti di derivazione e di utilizzazione delle acque per il
mancato pagamento di tre annualità del canone concessorio.
Successivamente alla dichiarazione di decadenza pronunciata, con
la deliberazione della Giunta regionale n. 1544/2015, l'Ufficio
gestione demanio idrico ha attivato una puntuale ricognizione degli
antichi diritti di derivazione per produzione di forza motrice
superstiti in quanto la medesima dichiarazione può essere applicata
alle derivazioni non più utilizzate per un triennio consecutivo. A
seguito della ricognizione effettuata dall'Ufficio gestione demanio
idrico sono state riscontrate tre differenti situazioni: 1) utenze
ancora attive e funzionanti; 2) derivazioni inutilizzate per le
quali i relativi titolari hanno manifestato la volontà di procedere
al loro ripristino; 3) utenze non funzionanti che i proprietari non
intendono riattivare.
L'Ufficio gestione demanio idrico quindi ha attivato le
istruttorie per il rilascio dei nuovi titoli concessori relative
alle derivazioni in funzione determinando 14 nuove concessioni, 18
dichiarazioni di decadenza in mancanza di interesse alla loro
riattivazione da parte del legittimo titolare; per 10 utenze non
più in esercizio ma per le quali è stata manifestata la volontà di
procedere alla loro riattivazione è stata concessa ai titolari
dell'antico diritto di prelievo idrico di procedere alla
presentazione del progetto che ne consente il ripristino. La
situazione di questi ultimi diritti di derivazione è piuttosto
variegata, per alcuni di essi è previsto il semplice ripristino
dell'antico impianto derivatorio con la sostituzione delle antiche
ruote idrauliche con una più moderna turbina, in altri casi invece
è previsto il totale rifacimento della derivazione con la
realizzazione di un moderno e performante impianto
idroelettrico.
Mano a mano che i progetti riguardanti la riattivazione di tali
derivazioni giungono all'Ufficio gestione demanio idrico, vengono
avviate le relative istruttorie sulla base delle vigenti
disposizioni normative, le quali possono anche ricomprendere
l'obbligo dell'assoggettamento dell'impianto alla valutazione
dell'impianto ambientale. Nel caso in cui il progetto di
riattivazione del prelievo idrico sia compatibile con la vigente
disciplina normativa, si procede con il rilascio della nuova
concessione, in caso contrario viene pronunciata la decadenza del
diritto di derivare e di utilizzare l'acqua. L'obiettivo finale è
quello di sostituire gli antichi diritti per produzione di forza
motrice con nuove e attuali concessioni di derivazione d'acqua.
Una volta terminate le suddette attività e sostituiti gli
antichi diritti di derivazione con nuove concessioni, la loro
eventuale decadenza potrà essere pronunciata esclusivamente nei
casi previsti dalla legge ovvero: 1) per il mancato utilizzo
durante un triennio consecutivo; 2) per il cattivo uso in relazione
ai fini dell'utilizzazione dell'acqua pubblica; 3) per
inadempimento delle condizioni essenziali della derivazione e
utilizzazione; 4) per abituali negligenze e inosservanze delle
disposizioni legislative e regolamentari in vigore; 5) per mancato
pagamento di tre annualità del canone; 6) per il decorso dei
termini stabiliti nel decreto e nel disciplinare entro il quale il
concessionario deve derivare e utilizzare l'acqua concessa; 7) per
cessione dell'acqua a terzi effettuata senza il nulla-osta
dell'Amministrazione concedente.
Si evidenzia infine che, qualora ricorra una o più delle
seguenti ipotesi, la pronuncia della decadenza del diritto di
derivare di utilizzare l'acqua è comunque una facoltà lasciata
all'esercizio del potere discrezionale dell'Amministrazione
concedente e non un obbligo di legge.
Presidente -
La parola al collega Aggravi.
Aggravi (LEGA VDA
) - Io ho fatto questa interrogazione -
e poi le chiederei gentilmente la possibilità di avere copia
scritta della sua risposta, sennò attenderò poi il verbale - perché
c'è una situazione di questo genere, ovvero ci sono tutta una serie
di antichi diritti, come lei ha giustamente elencato, e mi
concentro su quelli che hanno sostanzialmente sempre pagato i
relativi oneri e che quindi rientrano anche nei principi del
provvedimento dirigenziale che ho citato tra le premesse, ovvero ho
sempre pagato i diritti di prelievo, è vero, non ho mai dato corso
alla progettazione, però comunque ho rispettato il tributo e quindi
mantengo sostanzialmente vivo questo diritto. Poi ovviamente sta
all'autorità valutare le progettualità e quindi la possibilità poi
di trasformare un diritto diciamo dormiente in un effettivo
impianto di produzione di energia. Perché dico questo? Io la invito
a fare una valutazione un po' più profonda di questa situazione,
perché noi abbiamo tutta una serie di richieste di sfruttamento
delle acque anche
ex novo
, nei vari approfondimenti
documentali che ho fatto ci sono dei casi dove questi antichi
diritti si vedono negati spesso la possibilità di poter essere
attivati anche a fronte della famigerata direttiva delle
derivazioni, o comunque delle deliberazioni dell'Autorità di bacino
distrettuale del Po, che devo però, ripeto, approfondire rispetto a
documentazione che mi è arrivata proprio in zona Cesarini rispetto
a questo Consiglio... e poi magari sullo stesso asse ci troviamo
delle nuove richieste da parte di realtà magari anche meno antiche
ma più prossime e magari che effettivamente vanno anche a incidere
in maniera più significativa su quello che è poi l'asse di
riferimento. Vorrei evitare che ci siano magari due pesi e due
misure rispetto a una nuova richiesta rispetto a un antico diritto
che è sempre stato pagato... il soggetto magari privato e magari
singolo titolare oggi decide, perché si è fatto i suoi calcoli o
magari perché ne ha le possibilità, di chiedere la trasformazione
di un antico diritto effettivamente in un impianto.
Io le chiederei a fronte di questo appunto di vigilare su questo
modo di agire e soprattutto in alcuni casi, siccome spesso in
questo Consiglio si dice che l'Amministrazione parla per atti, è
meglio che le videoconferenze o
zoom
vengano sostituite
magari da atti scritti. Perché dico questo? Perché anche
l'interlocuzione con soggetti che sono meno carrozzati dal punto di
vista legale sinceramente dovrebbe sempre avvenire tramite gli atti
sia nell'interesse dell'Amministrazione che del soggetto
interessato. Io quindi le chiederei, al di là della casistica
tecnica e di quello che lei ci ha riportato, anche di verificare
appunto casistiche che si stanno presentando proprio perché questi
antichi diritti rischiano di perdersi e quindi alcuni titolari
pensano di mettere a frutto un onere che da tempi immemori e
passati è sempre stato pagato a questa Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK