Consiglio Regionale della Valle d'Aosta - Oggetto del Consiglio n. 1095 del 21 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Precedente
Successivo
Resoconto integrale del dibattito dell'aula
Oggetto del Consiglio n. 1095 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1095/X Indizione di appalto, mediante licitazione
privata, delle più urgenti opere di protezione dell'abitato di
Buisson in Comune di Antey-Saint-André. 2° stralcio. Approvazione
ed impegno di spesa.
Deliberazione Il Consiglio
Richiamata la deliberazione di Giunta n. 11166 in data 30
dicembre 1993 con la quale si affidava all'ing. Alberto Arditi
l'incarico per la progettazione esecutiva degli interventi atti a
garantire la stabilità della parete rocciosa sovrastante la conoide
detritica, la zona di accumulo nonché la tutela della pubblica
incolumità in località Buisson in Comune di Antey-Saint-André;
Rilevato che con deliberazione di Giunta n. 15993, in data 22
luglio 1994, si approvava in linea tecnica il progetto delle più
urgenti opere di protezione dell'abitato di Buisson per un importo
a base d'asta di lire 3.013.610.722 e si affidava, a trattativa
privata, il primo stralcio, per un importo a base d'asta di lire
249.237.882, relativo ai lavori ritenuti indispensabili per
quantomeno limitare il rischio per l'incolumità pubblica;
Vista la necessità di provvedere a suddividere i restanti lavori
in più lotti funzionali, con un preciso ordine prioritario, e di
appaltare il secondo lotto a licitazione privata;
Precisato che gli elaborati progettuali relativi al 2° lotto dei
lavori, dopo un attento esame tecnico amministrativo, possono
ritenersi idonei anche sotto l'aspetto della congruità dei
prezzi.
Ritenuto, quindi, di approvare il 2° lotto dei lavori di cui
trattasi e di appaltare i medesimi a licitazione privata per una
spesa complessiva prevista così suddivisa:
Lavori a base d'asta lire 906.203.796
IVA 19 percento lire 172.178.721
----------------------
Sommano lire 1.078.382.517
e impegnare una prima parte di spesa di lire 162.000.000.
- visto il parere favorevole rilasciato dal dirigente il
Servizio AA.GG. e Interventi Diretti dell'Assessorato dei Lavori
Pubblici ai sensi del combinato disposto dall'articolo 72 della
legge regionale n. 3/1956 e successive modificazioni e
dall'articolo 21 della legge regionale n. 18/1980 e successive
modificazioni, in ordine alla legittimità della presente
deliberazione;
- visto il parere della III Commissione consiliare
permanente;
Delibera
1) di approvare il 2° lotto del progetto delle più urgenti opere
di protezione dell'abitato di Buisson in Comune di
Antey-Saint-André, per un importo a base d'asta di lire 906.203.796
(novecentoseimilionidue-centotremilasettecentonovantasei) oltre a
lire 172.178.721
(cento-settantaduemilionicentosettantottomilasettecentoventuno) per
IVA, per un totale complessivo di lire 1.078.382.517
(unmiliardosettantotto-milionitrecentottantaduemilacinquecentodiciassette);
2) di approvare, ai sensi delle leggi vigenti, l'appalto dei
lavori a licitazione privata per un importo a base d'asta di lire
906.203.796
(novecentoseimilioniduecentotremilasettecentonovantasei), dando
incarico all'Assessorato dei Lavori Pubblici di provvedere ai
relativi adempimenti nonché a diramare gli inviti alle ditte
richiedenti successivamente prescelte con riserva di
aggiudicazione, anche in caso di unica offerta purché valida, alla
ditta migliore offerente ai sensi dell'articolo 1 lettera e) e
successivo articolo 5 della legge 2 febbraio 1973, n. 14, in base
alla quale verrà esperita la licitazione;
3) di approvare la spesa complessiva di lire 1.078.382.517
(unmiliardosettantottomilionitrecentottantaduemilacinquecentodiciassette)
e di impegnare una prima parte di spesa di lire 162.000.000
(centosessantaduemilioni) mediante imputazione al Capitolo 52180
dell'esercizio finanziario del bilancio preventivo della Regione
per l'anno 1994 "Spese per il consolidamento di versanti instabili
e sistemazioni di frane relative a zone urbanizzate, nonché per la
protezione di strade", che presenta la necessaria disponibilità,
rinviando a successivo provvedimento deliberativo l'impegno della
rimanente parte di spesa con imputazione della medesima al
corrispondente Capitolo per l'esercizio finanziario 1995;
4) di stabilire che, per i lavori di cui si tratta, si procederà
all'esclusione automatica dalla gara delle offerte che presentino
una percentuale di ribasso superiore di oltre il 20 percento
rispetto alla media aritmetica dei ribassi di tutte le offerte
ammesse di cui al comma 9 articolo 5 del D.L. 30 settembre 1994, n.
559;
5) di approvare e di adottare per i lavori di cui trattasi il
capitolato speciale d'appalto e l'elenco prezzi del progetto,
redatti dall'ing. Alberto Arditi;
6) di approvare il sottoriportato avviso di licitazione privata
e di rinviare a successivo provvedimento deliberativo l'elenco
delle ditte da invitare;
7) di delegare alla Giunta l'adozione di tutti i successivi
provvedimenti per l'esecuzione e il collaudo finale dei lavori;
8) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera f), del decreto legislativo 22
aprile 1994, n. 320.
Avviso di licitazione privata
(...omissis...)
Presidente Pongo in votazione la delibera in oggetto.
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK