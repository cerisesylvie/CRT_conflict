Consiglio Regionale della Valle d'Aosta - Oggetto del Consiglio n. 459 del 16 settembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 459 del 16 settembre 1982 - Resoconto
OGGETTO N. 459/VII - NOTIZIE DI DEROGHE ALLE SCADENZE
IMPROROGABILI DEI BOLLINI PER I GENERI CONTINGENTATI.
(Interrogazione).
PRESIDENTE:
Do lettura dell'interrogazione presentata dai
Consiglieri Bajocco, Carral e Mafrica:
INTERROGAZIONE
Ancora recentemente (circolare n. 7 del 23.8.1982)
l'Assessore all'Industria, Commercio, Artigianato e Tra sporti ha
emanato disposizioni relative alle scadenze improrogabili dei
bollini per i generi contingentati.
Ai sottoscritti Consiglieri risulta invece che presso un noto
supermercati di Aosta i bollini per lo zucchero e il caffè vengono
ritirati anche mesi dopo la loro scadenza.
Poiché il fatto favorisce l'affluenza di consumatori presso
tale supermercato, i sottoscritti Consiglieri
INTERROGANO
l'Assessore all'Industria, Commercio Artigianato e Trasporti
per sapere:
1°) se il predetto supermercato gode di qualche speciale
autorizzazione che gli consente di ottenere il rimborso di bollini
scaduti;
2°) in caso affermativo quali son i motivi che hanno indotto
l'Assessore a concedere detta autorizzazione, che a giudizio dei
sottoscritti introduca ingiustificate condizioni di favore;
3°) se non sia il caso, ove vi fosse la necessità di favorire
i consumatori di estendere a tutti i generi contingentati la
validità annuale (come gi avviene per i buoni benzina).
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Le scadenze dei bollini e della tessera
modulo i per i residenti sono stabilite con manifesti ed avvisi
pubblicati a cura dell'Amministrazione regionale. Con l'inizio
dello anno in corso le scadenze sono state stabilite
quadrimestralmente, cioè 30 aprile, 31 agosto, 31 dicembre. Con
circolare è stabilito il giorno in cui i grossisti devono versare i
bollini venuti a scadenza. Di solito viene concesso per il ritiro
dei bollini presso i dettaglianti, la contabilizzazione,
l'incollatura sulle cartelle all'uopo predisposte, un periodo che
si aggira sui venti giorni successivi alle scadenze. Può succedere
che alcuni grossisti per motivi validi ed accertati chiedano delle
deroghe per il versamento dei bollini. Queste sono state concesse
ma per pochissimi giorni, al solito non più di una settimana.
Ciò premesso, dichiaro che nessun supermercato della Regione è
stato autorizzato ad ottenere dopo mesi dalla scadenza il rimborso
dei bollini. La scadenza è quadrimestrale e non annuale per
necessità pratiche di con- Crollo ed accertamenti di eventuali
falsi. I buoni benzina, gasolio ed olii lubrificanti, pur essendo a
scadenza annuale, vengono versati dai titolari delle assegnazioni,
le società petrolifere, con scadenza o settimanale o al massimo
quindicinale, a motivo della necessità del recupero immediato da
parte dei gestori degli impianti stradali per l'imposta di
fabbricazione.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
L'Assessore Chabod ci dice che il
fatto lamentato dai rappresentanti di categoria e dal Presidente
dell'Associazione dei Commercianti presso l'Assessorato non esiste,
e cioè che vi è un supermercato nella nostra Regione dove i bollini
del caffè e dello zucchero vengono versati alla Amministrazione
regionale dopo mesi. Da parte dell'Assessore ci viene detto che
questo non si verifica e noi ne prendiamo atto, cercheremo di
verificare a fondo; se poi ci ripresenteremo con un'altra
interpellanza, faremo anche il nome di questo supermercato, dove i
bollini vengono ritirati durante tutto il periodo dell'arco
dell'anno, danneggiando tutti gli altri dettaglianti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK