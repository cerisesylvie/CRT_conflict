Consiglio Regionale della Valle d'Aosta - Oggetto del Consiglio n. 1155 del 22 aprile 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
INFORMAZIONE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1155 del 22 aprile 2015 - Resoconto
OGGETTO N. 1155/XIV - Interrogazione: "Valutazioni del
Governo regionale in merito alle spese attribuite alla Regione e
riportate su un articolo della carta stampata".
Presidente -
La parola all'Assessore Perron.
Perron (UV)
- Grazie Signor Presidente.
Collega, quest'inchiesta è stata predisposta sulla base dei dati
dal sito
soldipubblici.gov.it
. Questo è basato sui dati che
provengono dal sistema SIOPE, cioè dati che vengono alimentati
automaticamente per ciascuna liquidazione, quindi i dati che si
trovano lì si riferiscono a dati solamente riferiti ad importi
pagati. Questa banca dati permette di visualizzare le spese delle
pubbliche amministrazioni per aggregati di spesa e permette anche
di effettuare dei confronti tra enti diversi. L'utilizzo di questa
banca dati racchiude ovviamente delle problematiche legate ad una
giusta lettura e ad un giusto confronto dei dati. Voglio inoltre
far notare che parliamo del 2014, queste non erano e non sono le
voci definitive, in quanto il caricamento delle somme per singole
voci non è ancora stato completato, quindi la fotografia anche ad
oggi che ne emerge è una fotografia parziale.
Per quello che riguarda la nostra Regione, voglio solo precisare
che la cifra di 1.927.000 euro, che è riconducibile a voci per
missioni e rimborso spese viaggi, non è corretta in quanto è stato
compiuto un errore nel caricamento dei dati; in realtà la cifra
imputabile a tale voce è di 690.000 mila euro. A questa voce è
stata erroneamente accorpata la somma di 1 milione e 2 relativa
alle iniziative del piano giovani nell'ambito del Fondo sociale
europeo. Il dato è già stato corretto sul sistema SIOPE quale parte
delle ordinarie operazioni di chiusura dei conti relativi all'anno
2014. Per quanto riguarda la voce "Studi, consulenze, indagini e
gettoni di presenza" anche qui significativa, pari a 2.453.000
euro, una parte riguardava le spese relative agli accertamenti
sanitari per il miglioramento della sicurezza dei luoghi di lavoro,
circa 300.000 mila euro, e sono stati riclassificati nella voce
SIOPE altri oneri per il personale. Per la parte restante della
spesa, 130.000 euro sono destinati a contributi per la ricerca e lo
sviluppo di nuovi prodotti e processi produttivi, 170.000 euro per
il funzionamento dell'università, 140.000 euro per la gestione del
piano di sviluppo rurale, 210.000 euro per il supporto dello
sportello sociale, volto all'erogazione di servizi ai cittadini
svantaggiati. Per quanto riguarda 5.570.000 relativi alla voce
"Organizzazione manifestazioni e convegni", anche qui per
dettagliare, una quota pari a 1.730.000 euro è destinata ai servizi
per la valorizzazione e la custodia di tutti i musei e per la
gestione di tutti i castelli della Valle d'Aosta, tenendo conto
della vocazione turistica e anche dell'aspetto culturale, che
certamente lei condivide come me, della Valle d'Aosta; crediamo che
questo sia un investimento del tutto necessario. Allo stesso modo
devono essere viste le spese per le iniziative culturali,
scientifiche e artistiche, 305.000 euro, le manifestazioni dedicate
all'artigianato di tradizione, 709.000 euro, che richiamano ogni
anno centinaia di migliaia di turisti. Voglio anche mettere in
evidenza l'investimento che l'Assessorato regionale della cultura
fa ogni anno per la
Saison
: 700.000 mila euro, importo che,
tra l'altro, viene messo in piedi cofinanziato da un istituto di
credito bancario. L'organizzazione delle mostre organizzate
dall'Amministrazione regionale gravano per 400.000 euro, in questa
stessa voce sono state inserite anche le manifestazioni di
carattere ambientale e le iniziative dedicate all'educazione
ambientale, per le quali lo scorso anno sono stati spesi 150 mila
euro. Su questa voce del SIOPE il dato riportato nell'articolo in
riferimento alla Regione Valle d'Aosta è un dato corretto. È errato
il confronto con la spesa della Lombardia in quanto il dato
riportato corrisponde ad un quinto di quello che spendiamo noi. In
realtà, il raffronto è sbagliato perché il dato si riferisce
solamente alla Provincia di Milano: questo sottolinea ancora una
volta che il sistema SIOPE, quando riporta i dati corretti - lo
dico in modo prudenziale non sempre questo succede - è comunque un
dato di non facile consultazione per i non addetti ai lavori. I
dati che sono contenuti nell'articolo quindi non corrispondono alla
reale fotografia della spesa sostenuta dalla Regione, ma quello che
emerge dal sistema SIOPE rappresenta delle aggregazioni di dati,
aggregazioni che possono portare, come ho cercato di spiegare, a
delle interpretazioni le più diverse. Ci è parso che chiedere al
quotidiano romano una smentita, una rettifica fosse inopportuno,
voglio invece ricordare che il Presidente della Regione ha
illustrato molto bene nel dettaglio le reali spese sostenute dalla
Valle d'Aosta, rilevate dal quotidiano stesso, nel corso di
un'intervista a
Domenica
Live
, laddove si parlava di
quest'argomento specifico e cioè degli impegni finanziari della
Regione stessa. Grazie.
Presidente
- La parola al collega Bertin.
Bertin (ALPE) -
Grazie Presidente.
L'articolo citato nella premessa dell'interrogazione è quello de
Il Messaggero
del 16 marzo, dal titolo: "Sprecopoli delle
Regioni: la Valle d'Aosta batte tutti". Un articolo che ha
suscitato un certo scalpore, in quest'articolo si riprendono e si
confrontano i dati che emergono dal sito del Governo
soldipubblici
inaugurato a fine 2014. Da quest'articolo,
come si sottolineava, emergono molti dati fuori media della Valle
d'Aosta. Oggi poi ci ha elencato alcune spese che noi conoscevamo,
non è questo quello che era richiesto, ma era richiesto cosa
avevate fatto...se i dati non corrispondevano al vero rispetto a
quest'articolo. Praticamente non avete fatto niente e questo credo
che non sia positivo, anche perché comunque l'immagine in generale
della Regione viene colpita in modo significativo da
quest'articolo, tanto più che la Valle d'Aosta è tutt'altro che
virtuosa dal punto di vista degli sprechi, l'immagine e non
soltanto l'immagine della Valle d'Aosta, anche la sostanza...lo
sappiamo bene che in questi anni, nei lunghi decenni della vacche
grasse e dell'abbondanza finanziaria, certamente non è stata una
Regione, da questo punto di vista, virtuosa: soldi pubblici sono
stati sprecati in iniziative prive di senso come l'aeroporto - e
potrei fare tanti altri esempi del genere -, "investiti" in settori
improduttivi, che avevano come unico scopo quello di mantenere un
sistema clientelare, capillare, che oggi ci costa moltissimo, che
ha comunque condizionato pesantemente la Valle d'Aosta in questi
anni, come dicevo, certo non può essere un esempio virtuoso la
Valle d'Aosta. Questi articoli che vanno ad evidenziare questi
aspetti - peraltro, come diceva, in parte non corretti - dovrebbero
almeno, per quello che si può, riportare alla realtà, anche perché
si va sempre ad alimentare una cosa che alla lunga rischia di avere
effetti negativi su tutti. Non è tanto a me che deve...come dire?
correggere questi dati...piuttosto al Governo...e questo sito
soldipubblici
, che poi riprende questi dati. Insomma, è una
questione che, a mio avviso, va tenuta in considerazione perché
l'immagine e non soltanto della Regione ne è compromessa e, da
questo punto di vista, non sono soddisfatto della sua risposta,
perché, a mio avviso, bisogna salvaguardare meglio quando si può
l'immagine della Regione. Grazie.
Presidente
- Grazie collega. Punto 5 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK