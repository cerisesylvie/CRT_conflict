Consiglio Regionale della Valle d'Aosta - Oggetto del Consiglio n. 349 del 13 dicembre 1967 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 349 del 13 dicembre 1967 - Resoconto
OGGETTO N. 349/67 - Disegno di legge regionale recante:
"Modificazioni alle vigenti norme regionali in materia di
provvidenze per la ripresa dell'industria edilizia nel settore
dell'industria edilizia economica e popolare". Rinvio.
Benzo
(D.C.) -
Come i Signori Consiglieri
ricorderanno il Consiglio regionale in una precedente adunanza del
settembre 1967 aveva preso in esame una legge sull'edilizia
popolare economica.
Aveva deliberato di demandare la questione per un
approfondimento ad una apposita Commissione che era stata integrata
in sede di Consiglio.
In una adunanza successiva il 16 novembre 1967 la Commissione
aveva formulato le proprie proposte e la Giunta regionale ha
predisposto l'allegato disegno di legge che viene ora sottoposto al
Consiglio regionale. È doveroso far presente che esaminate le
proposte formulate dalla Commissione, la Giunta regionale, mentre
ha accettato tutte quelle che concernevano sia l'aumento da
1.400.000 a 2.000.000, per quello che riguardava i lavoratori
subordinati e da 800.000 a 1 milione per quello che concerneva gli
artigiani, non ha ritenuto opportuno di aderire alla richiesta di
corrispondere ai beneficiari dei mutui agevolati un ulteriore
contributo di Lire 25.000 a parziale copertura delle spese per la
prima visita tecnica di sopralluogo disposta dagli Istituti di
Credito contesti per la concessione dei mutui ipotecari. Infatti le
agevolazioni concesse dalla Regione per la concessione dei mutui in
questione risultano già di gran lunga superiori alle analoghe
agevolazioni per mutui concessi dallo Stato, dalla Gescal e dagli
Istituti delle case popolari per questa edilizia di tipo economica
e popolare.
Pertanto la Giunta regionale sottopone all'approvazione del
Consiglio il testo di legge allegato.
Germano (P.C.I.) -
Ecco qui è proprio il caso se vogliamo
di dimostrare buona volontà. E in parte direi quasi tutta esatta la
relazione dell'Ing. Benzo che riprende i precedenti del fatto e
così via. Dove però secondo me è debole, è dove ribadisce quanto
dice la relazione, cioè, bisogna che noi facciamo questa
considerazione. Tutte le volte che vi è una provvidenza, una
iniziativa, un favore delle categorie che meno hanno, subito
troviamo delle difficoltà, subito troviamo delle difficoltà.
Ricordiamo le discussioni che abbiamo fatto per aumentare da 6 a
12 mila lire la pensione a quelli che non hanno pensione e poi non
si è dovuto neanche modificare il bilancio perché vi era la
copertura in bilancio.
E mentre per quelli che meno hanno facciamo queste difficoltà,
per quelli che più hanno non me facciamo, ne facciamo meno,
passiamo tranquillamente alle centinaia di milioni.
Il caso questo com'era, abbiamo esaminato qui in Consiglio
l'applicazione di questa legge che dà 5 milioni per costruirsi la
casa a chi non ha nulla o a chi ha pochissimo e paghiamo noi
integralmente gli interessi. Legge buona, approvata all'unanimità,
eravamo tutti d'accordo. Nell'applicazione abbiamo incontrato degli
inconvenienti, abbiamo visto che il costo c'era perché
nell'applicazione abbiamo visto che la gente per avere il 1°
milione, il 1° milione e mezzo, i primi due milioni deve fare una
anticipazione alla banca e deve già incominciare a pagare gli
interessi.
Abbiamo visto che il costo aumentava perché la banca deve fare
una visita preliminare e questa visita la deve pagare il
mutuatario. Abbiamo visto che il mutuatario deve pagare il notaio,
deve pagare per mettersi l'ipoteca, dovrà pagare per togliersi
l'ipoteca. Abbiamo visto che questa legge nell'applicazione non
poteva andare totalmente incontro a queste categorie di persone. E
allora il Consiglio unanime anche ha accettato la nomina della
Commissione, la Commissione ha lavorato, di questa Commissione
forse è l'unica che non posso lamentarmi che non abbia lavorato,
forse è l'unica, abbiamo lavorato, abbiamo parlato con le Banche,
abbiamo ottenuto di accelerare determinati tempi e di ridurre, però
abbiamo, tutta la Commissione all'unanimità, ritenuto di dover fare
qualche cosa per facilitare i mutuatari e questo qualche cosa si
riassumeva poi nella richiesta che la Regione pagasse la prima
visita, che le Banche hanno detto è di 25 mila lire. Sono duecento
mutuatari all'anno, per cinque anni sono 5 milioni all'anno per 5
anni.
Abbiamo detto diamogli questa facilitazione è una categoria che
merita, bisogna farlo.
La Giunta dice di no, io inviterei la Giunta a ripensarci un
momentino, non è un grande inconveniente, non è una grande spesa,
ma è la dimostrazione di come noi vogliamo fare le cose. Io mi sono
fatto fare i conti per esempio di una legge che approveremo fra
poco. Quella che vede è al n. 25, quello che vede l'estinzione dei
mutui oltre che agli alberghi e ai ristoranti e di bar e aumenta
questi contributi. Ho esaminato questa legge, evidentemente
soprattutto quelli che prenderanno il mutuo di 50 milioni sono
gente ricca che può, perché noi copriamo di quei 50 milioni solo
metà della spesa. Chi vuole fare un albergo e chiede un mutuo di 50
milioni.
Montesano (P.S.D.I.)
- Ne parlerà poi quando...
Germano (P.C.I.) -
No,
ma io devo fare l'esempio,
deve avere 50 milioni da lui, e quindi è uno che già può, ebbene,
per questo qui, noi cosa paghiamo d'interessi, per 50 milioni
paghiamo 7 milioni e 500 mila d'interessi, per quell'altro che non
ha niente e che si fa la sua casa, paghiamo 5 milioni, abbiamo
detto diamoci 5 milioni e 25 mila lire, si dice no, mentre invece
per l'altra approveremo 7 milioni e 500 mila lire.
Io questo chiederei alla Giunta perché è una legge buona, che
serve, e nei confronti di quelli che non hanno la casa e ne hanno
bisogno e non ha le possibilità, serve anche nei confronti della
ripresa dell'edilizia e quindi di un superamento della situazione
di crisi economica in questo settore.
Facciamo questo piccolo sforzo, non è una grande cosa e facciamo
una cosa che è giusta e che va bene. In commissione anche gli
Assessori che c'erano erano d'accordo; i rappresentanti degli
artigiani, i rappresentati dei lavoratori, erano tutti d'accordo,
facciamo un piccolo sforzo anche noi, l'Assessore alle Finanze oggi
non c'è, da me interpellato su questo, m'ha detto, ma proponilo in
Consiglio e vediamo se possiamo farlo; l'emendamento è già pronto
perché il ragioniere capo l'aveva formulato, si tratta solo di
inserire questo emendamento e siamo a posto.
Io chiederei proprio alla Giunta che facesse questo piccolo
passo in avanti nei confronti di una categoria che vantaggi
dall'autonomia finora ne ha avuto pochi, se pensiamo a quello che
hanno di vantaggio i lavoratori dipendenti che sono quelli che più
hanno bisogno, non è un grande sforzo ed è una cosa giusta e
doverosa.
È vero che si dice nella relazione, lo ha ripetuto anche Benzo,
che queste sono le condizioni migliori rispetto a tutte le altre,
ma lo sappiamo, è vero questo però proprio perché vogliamo essere
di esempio e di aiuto è per questo che insistiamo, insistiamo su
questa richiesta.
Benzo (D.C.)
-  Vede Consigliere Germano, lei in
finale ha già detto quello che sono state un po' le considerazioni,
che la Giunta aveva fatto e direi di più, anche in ordine, diciamo,
a seguito di quello che sono state giuste precisazioni da parte dei
nostri uffici finanziari a cui era stato demandato in particolare
il problema tecnico. Noi ci trovavamo di fronte indubbiamente ad
una legge che, si può dire, va incontro totalmente, va senza dubbio
incontro totalmente, a favore di questa categoria di lavoratori
subordinati e di artigiani.
Penso che sia unica in Europa non solo in Italia sotto questo
aspetto. Non mi risulta che esistono in altre Nazioni altrettante
leggi di questo genere. Si tratta a mio parere quando è stato
dibattuto questo caso, abbiamo notato come in questa legge ha
dovuto subire varie modificazioni migliorative senza dubbio per lo
meno dal punto di vista della sua applicazione.
E infatti siamo alla quarta modifica consiliare, non
dimentichiamolo. Ma soprattutto quello che era stato l'intendimento
del Consiglio in allora, nel dibattito che io ricordo bene e che
ricordo di avere subito accettato per quello che riguardava
personalmente la proposta, era proprio questa giusta rivalutazione
di questi diciamo dei totali dei mutui sia per i lavoratori che per
gli artigiani.
Ma non dimentichiamo che la questione deve essere una questione
di principio, a un certo momento potremmo dire, cioè dopo aver dato
tutto per mettere in condizione di avere questa casa, si tratta, in
queste more di tempo dell'esame che l'Istituto Bancario fa,
peritale, chiamiamolo, della necessità anche di una piccola cifra
per il pagamento di questi sopralluoghi. Ora è ben vero che se è
possibile si può arrivare a tutto, si può arrivare anche a un
Istituto di beneficienza sotto un certo profilo, ma Germano io
capisco gli intendimenti, sono stati anche miei sotto un certo
aspetto, però le devo premettere questo, non dimentichiamo che
questi 5 milioni che lei parla, in effetti, andrebbero a
detrimento, vanno defalcati dalla stessa cifra che viene,
indubbiamente no, se lei... queste 25.000? ...diminuisce in un
certo senso quelli che sono gli stanziamenti che noi abbiamo
proprio per agevolare questa concessione...
(voce di
Germano)
...d'accordo io voglio farglielo notare, ecco per
l'esattezza, questo c'è, e pertanto sotto questo aspetto non sotto
l'aspetto così anche io voglio crederlo, anche demagogico,
giustamente umanitario e sociale che lei esprimeva.
La Giunta regionale dopo aver consultato ancora gli uffici
finanziari che hanno sollevato anche loro queste preoccupazioni di
ordine generale, ha ritenuto di dire "va bene, facciamo questo
passo", che è notevole perché incide già notevolmente, almeno per
quello che riguarda questi spostamenti da 1.400.000 a 2 milioni. Ma
vediamo un po' di non accedere, ecco, a questo principio di pagare
anche le spese di perizia. Perciò...
(voci di Germano)
...no, non diamo niente di più, facciamo in modo che siano più
favoriti, mi scusi l'inesattezza, più favoriti coloro i quali ne
hanno più bisogno, insomma, sotto a un certo aspetto.
Il fatto è questo, la Giunta, ripeto, ha ritenuto che la legge
come era stata presentata e con queste modifiche arrivasse già ad
un limite tale, per cui anche questo nostro concittadino, a sua
volta, non debba essere differenziato da tutte le altre categorie,
cioè essere favorito al limite massimo, cioè quasi come se lui
dovesse per la sua condizione ecc. di essere talmente al limite
massimo pagandogli addirittura anche queste spese, spese di
sopralluogo nelle more di tempo in cui l'Istituto Bancario non
passa il pagamento del mutuo.
Io non so cosa si possa dire oltre, la Giunta ha fatto queste
considerazioni, la sua richiesta dal punto di vista prettamente
umanitario può essere più che accettabile dal punto di vista del
principio, ripeto, forse può convenirne, e mi ricordo che per altre
discussioni lei ed altri colleghi presentavano proprio sotto
l'aspetto generale di non fare sì che il cittadino si senta proprio
come non avviene nemmeno in Svezia dove, o in Inghilterra, dove si
dice dalla culla alla tomba, portato a mani dallo Stato e dalla
Regione.
Manganoni (P.C.I.)
- Io insisto sulla proposta che ha
fatto Germano e direi quasi, lei dice favoriti nei confronti delle
altre categorie ecc., ma noi dobbiamo esaminare le varie categorie,
non dobbiamo mettere tutte le categorie sullo stesso piano, noi
abbiamo le categorie non so, abbiamo qui delle provvidenze a favore
di tutte le categorie in Valle d'Aosta. Noi prendiamo, citavamo la
questione degli alberghi, ma quella è gente che sta bene, uno, che
può investirsi 100 milioni anche avendo un mutuo di 50, sono gente
che stanno già bene, invece questi lavoratori, questi operai,
questi pensionati, questi hanno il diritto di essere trattati
meglio degli altri. È una questione sociale e noi non dobbiamo
essere insensibili a queste questioni sociali, noi sappiamo che ci
sono tanti operai che hanno delle difficoltà di fare questo mutuo,
perché queste 20 mila, cosa sono queste 25 mila al mese, da pagare
verso la quota per l'ammortamento del capitale, per loro è già uno
sforzo notevole e tanti non ci riescono.
Altri se si devono comprare un alloggio, magari ad Aosta o
altrove che costa più di 4 milioni, che devono tirare loro fuori un
milione o due, non possono perché non li hanno. Noi sappiamo la
situazione, non dico di tutti i lavoratori ma di buona parte dei
lavoratori, specialmente degli operai, quelli delle qualifiche più
basse. Ed allora anche se noi facciamo questa piccola eccezione e
veniamo incontro con questa cifra che è insignificante, io vi dirò,
è solamente il nostro dovere, perché noi per le classi le meno
abbienti in Valle d'Aosta, sono sempre quelle che hanno avuto meno
benefici. Questo, dobbiamo esserne obiettivi, sono sempre state le
altre classi che si sono avvantaggiate maggiormente dalle
provvidenze della Regione.
In secondo luogo, io vorrei farmi portavoce di lamentele che si
sentono in giro, cioè il ritardo delle banche nel versare i
soldi.
Vi faccio un esempio pratico che mi è stato segnalato giorni fa,
una famiglia di operai ha ottenuto questo mutuo, si è impegnato con
l'impresa che ha costruito un piccolo condominio, per questi famosi
5 milioni, costava un po' di più ha versato lei la differenza, cioè
ci ha messo tutti i suoi risparmi, era a terra, e aspettava questi
5 milioni per poter pagare. È da quatto mesi che è entrato
nell'alloggio e non è riuscito ad avere ancora non dico 5 milioni
ma neanche un milione. Cosa gli dice l'impresa? Tu mi paghi gli
interessi, perché eravamo d'accordo che questi 5 milioni, questi
soldi me li davi quando entravi o all'incirca allora, come questo
pensava di ottenerli dalla Banca, dalla Regione che invece lui non
ha ottenuto.
Ora si è rivolto agli uffici della Regione, gli uffici della
Regione gli hanno dimostrato che la Regione è perfettamente a posto
nei confronti della Banca, ma è la Banca che ritarda. Ora questo
operaio dice va bene, Banca o non Banca, la morale quale è? La
morale è che adesso deve pagare gli interessi di 5 milioni fin
quando non li ha. Ora se si può fare una pressione presso le
Banche, non è quell'operaio che può andare presso le Banche e può
dire dammi in prestito questi soldi perché le banche, ma la Regione
può farlo ed io penso che un intervento dell'Amministrazione
regionale, della Giunta, in questo senso, ora l'intervento lo si
esamini, lo si veda, io non so quale burocrazia bisogna superare
per accelerare il versamento di questi fondi. Però io dico alla
Giunta, intervenite presso queste Banche, vedete di accelerare
queste procedure che io non conosco. Accelerate in modo che questi
operai non si trovino in condizioni da dire ecco io adesso devo
cacciar fuori gli interessi all'impresa. Perché l'impresa,
l'impresa ha anche ragione, sia chiaro, se tu mi dovevi dare 5
milioni quando sei entrato è da quattro, cinque mesi che sei
dentro, io i 5 milioni non li vedo, allora mi paghi gli interessi.
Perché anche le imprese non è che possono anticipare perché se si
trattasse di un alloggio, ma in questo caso si tratta di molti
alloggi quindi sono decine, decine di milioni.
Io vorrei, questo problema l'abbiamo già sollevato altre volte
in Consiglio ed abbiamo avuto una assicurazione così... sì vedremo,
però di fatto la situazione non è cambiata, e sia chiaro io
l'accusa non la faccio a voi Giunta, perché è la banca, però voi
dovete intervenire presso questa banca di modo che acceleri questi
versamenti, non può farli tutti, ma non so su cinque ne dia almeno
due o tre, dia almeno un buon acconto in modo che si possa già
tacitare un po' questa impresa e si eviti che questi operai debbano
cacciare fuori anche gli interessi.
Germano (P.C.I.)
- Guardi Ing. Benzo, lei, non voglio
mica dire, non è colpa sua evidentemente era impegnato, ma lei
nella riunione non c'era, perché qual è stato il succo della
riunione, che con queste modifiche che noi portiamo alla Regione
non pesiamo neanche per una lira in più, neanche per una lira in
più, cioè abbiamo aumentato gli imponibili perché? Perché nella
Valle cominciavano a non esserci più domande, e allora bisognava
allargare un po' di più tenendo conto del rincaro del costo della
vita, un imponibile di 1.400.000 era troppo basso, quindi non costa
una lira in più. D'altro canto abbiamo accelerato qualche cosa,
queste cose che diceva Manganoni verso le banche, è stato fatto,
sono venuti due direttori delle banche e si è accelerato qualche
cosa ma non abbiamo ottenuto che le banche dessero 1 milione in
anticipo: non l'abbiamo ottenuto perché l'unica condizione era
quella che garantisce in modo fideiussorio la Regione. E allora si
è detto, tra il far garantire in modo fideiussorio alla Regione, e
il pagare la prima perizia costa meno alla Regione e dimostriamo
almeno di fare un passo in avanti nel senso di aiutare questi
mutuatari che si trovano con tutte queste difficoltà.
Quindi non c'è nessuna questione di principio che ostacola
questo, non c'è nessuna questione di principio, la Regione può
benissimo accollarsi questo.
Il costo non è gravissimo, la categoria di cui trattiamo è una
categoria che ha ricevuto poco dal regime autonomistico, che ha
bisogno più di altre, ho fatto il confronto, gli albergatori ci
costano molto di più e hanno altre possibilità soprattutto i grossi
albergatori, quelli che fruiscono dei mutui dai 25 milioni ai
50.
Quindi facciamo uno sforzo anche verso gli operai e gli
artigiani, non è uno sforzo enorme, è una cosa che può trovarci
tutti consenzienti ed è un aiuto serio.
Mi ricordo che Mappelli è intervenuto anche lui in Commissione
in questo senso, che Bordon è intervenuto in questo senso, che il
rappresentante degli artigiani e il rappresentante dei lavoratori
sono intervenuti in questo senso, facciamo tutti assieme un
passo.
Benzo (D.C.) -
Guardi Consigliere Germano, a me dispiace
moltissimo che oggi, per motivi più che validi non sia presente
l'Assessore alle Finanze Bordon, vorrei che l'Assessore Bordon si
incontrasse con lei...
Montesano (P.S.D.I.)
- Guardi che c'è il microfono
che...
Benzo (D.C.)
- Successivamente a questa, diciamo, seduta
di Commissione, alla quale io purtroppo non ho potuto partecipare,
sapevamo anche quali erano stati gli Assessori presenti. Ci hanno
riferito in Giunta, c'è stato un dibattito come avviene sempre, non
è detto che una decisione presa, riesaminata, discussa soprattutto
in ordine, ripeto, a delle considerazioni che ci avevano fatto
proprio gli stessi uffici.
Lei mi dice che il Ragioniere Capo ha pronto questo emendamento;
a me dispiace che non ci sia presente l'Assessore Bordon perché
ritengo di averle chiaramente detto che non è una questione che non
si possa fare, questo è pacifico, mi permetto una parentesi, non è
nemmeno però sotto un certo aspetto, valida l'identificazione che
aveva fatto con la legge che verrà discussa subito dopo per la
questione dell'aggiornamento, diciamo così, della legge che
riguarda gli alberghi, perché a parte il fatto che forse lei ha
pensato che uno che faccia un albergo deve avere 100 milioni il
personaggio e ne chieda 50.
No, non è detto che debba avere 50 milioni lui, può fare un
albergo e chiedere questi 50 milioni.
Germano (P.C.I.)
-
(non si sente, voce in
lontananza)
...per la copertura del mutuo è solo per il 50%
della spesa, è nella legge.
Benzo
(D.C.)
- Sì, comunque non è detto che debba
averli.
Germano (P.C.I.)
- E per forza altrimenti come fa?
Benzo (D.C.)
- Comunque il fatto principale è questo che
voglio anche sottolineare...
(Germano:
...però uno che affronti una cosa così...)
...oggi giorno lei lo sa, anzi diciamo che è una delle novità
quella, novità che c'era da tempo ma che oggi si è massicciamente
sviluppata.
Però il fatto è diverso, a un certo momento questa è
un'attività, quella dell'industria alberghiera, che presuppone
anche qui se ha uno sviluppo ordinato, non diciamo che vada solo a
beneficio di colui il quale costruisce.
Lei capisce che indubbiamente ci sono tutti i lavoratori, ci
sono i camerieri, c'è tutta un'attività, insomma è diverso.
Ma il provvedimento che noi esaminiamo è valido ed è giusto e
noi vogliamo che questa categoria indubbiamente, specialmente per i
lavoratori subordinati, necessitava di una legge di questo genere e
che la Valle d'Aosta fosse stata la prima a farlo va tutto a suo
onore.
Io sono un po', diciamo perplesso, sulla questione, prima di
tutto per il fatto che la Giunta l'ha esaminata ponderandola in
questo senso e che soprattutto manchi Bordon a confermare.
Oltre tutto dal punto di vista finanziario e di quello che le ha
affermato a lei che poteva essere rivista. Potrei accedere a un
palo a nome della Giunta, la mia espressione personale in questo
senso, ma penso che la Giunta si trovi in questa situazione.
Se la Giunta, ripeto ha ritenuto di agire così, l'Assessore
Bordon era presente in Giunta e mi sorprende, scusi Consigliere
Germano, la sua affermazione.
È tutto lì, lui non c'è, ci fosse forse risponderebbe, ma quando
l'abbiamo esaminata la Giunta era al completo, io c'ero,
l'Assessore Mappelli c'era e si è giudicato e si è ritenuto forse,
proprio per quelle considerazioni che ho espresso io prima, non è
questo...in più; noi comprendiamo la vostra validissima, che era
già stata fatta precedentemente, la vostra richiesta di
interessamento e che, per quanto mi risulta, l'Assessorato alle
Finanze ha continuamente fatto presso le Banche.
Di questo posso darvene atto perché io stesso continuavo a
chiedere all'Assessore e l'Assessore so che continuava, più che
fare questa opera di sollecitazione non so quali possibilità
c'erano, perché noi abbiamo una convenzione ed è in base a questa
convenzione che voi sapete che Banca agisce.
Giustamente i due direttori di Banca diranno, sollevato poi,
avete discusso la questione fideiussoria, si è visto che anche per
quella da un certo punto di vista gli uffici finanziari non erano
molto d'accordo.
Soltanto, ripeto, la Giunta l'ha presentato così, l'Assessore
Bordon oggi non c'è per rispondere, per dire io sotto quell'aspetto
ho accettato, come se lei avesse parlato a me, io potevo dirgli
d'accordo in linea generale come lo ero precedentemente su questa
questione, ma ripeto quando si dibatte unitariamente e si riafferma
una questione che io ritengo ancora di principio, non so come la
Giunta possa in questo momento accettare.
Lei si metta...
(voce di Germano)
...sì, ma non c'è
l'Assessore alle Finanze, lei mi scusi, tutt'al più io non so se la
Giunta ritiene che questo provvedimento, io non so.
È una determinazione ponderata Consigliere Germano, non è che
sia solo detto così, togliamo via queste 25 mila lire perché come
era 25, diamone 20 in Banca e poi diamole anche la garanzia
fideiussoria in questo intervallo di quattro mesi. Tutto è
possibile, l'abbiamo detto prima.
Germano (P.C.I.)
-  È troppo pesante questo,
facciamo questo che è meno pesante.
Benzo (D.C.)
- Sì lo so che era troppo pesante e ripeto,
dopo questi dibattiti la Giunta regionale ha ritenuto opportuno
proprio, almeno per adesso, di mantenere valida la modifica alla
legge ma con l'eliminazione di questa proposta, di questo aumento
di 25 mila lire.
Montesano (P.S.D.I.)
- Altri che chiedono la parola?
Manganoni (P.C.I.)
- In una discussione precedente io
avevo sollevato questo problema, nel caso di due coniugi il cui
marito è artigiano, operaio, pensionato e vuole costruire...
(voce in aula)
...no, no ma qui non parla di costruzione...
(voce in aula)
...sì, ma è qui che dobbiamo chiarire, qui
parla solo di ampliamento e completamento, ammodernamento e
ampliamento, non di costruzione. Ed è quello che io volevo
sollevare. Allora abbiamo detto che noi avremmo dovuto dare il
mutuo anche se la proprietà della casa, dei terreni, esclusa la
casa fosse ai coniugi, perché si verifica questo fatto, la moglie
può dire ma perché questo deve essere esclusivamente del marito?
Noi paghiamo assieme, la casa si fa solo a nome del marito, domani
ci bisticciamo, facciamo un'ipotesi, e la casa rimane a nome del
marito anche se la moglie ha contribuito a pagarla.
Non so se ho reso l'idea, no? Allora riprendo, marito e moglie,
il marito è artigiano, operaio ecc. ed ha diritto al mutuo; la casa
viene costruita in base alla legge solo a nome del marito, sì o no?
perché il contributo lo diamo al marito.
Se il terreno è metà alla moglie e la casa viene costruita metà
al marito e metà alla moglie, noi non diamo il contributo e questo
creava degli inconvenienti.
Io so in diversi casi nei quali non posso fare il mutuo perché
dovrei costruire la casa tutta a nome mio.
Naturalmente mia moglie dice facciamola metà per uno. È anche
questione di equità, questione di ingiustizia. Ora voi qui l'avete
aggiunto all'articolo 4, l'area o la vecchia abitazione in caso di
mutuo, ma voi avete messo per completamento, ammodernamento od
ampliamento, ma in caso di costruzione? L'avete escluso, allora
bisognerebbe includere anche "e costruzione", mi spiego, in modo
che questa proprietà possa essere anche metà della moglie, perché
difficilmente la moglie è operaio e il marito no.
Può anche verificarsi questo caso ma nel senso che i coniugi
possano costruirsi la casa a nome sia dell'uno che dell'altro, metà
per uno.
Voi avete cercato in un certo modo di rimediare a
quell'inconveniente, però l'avete rimediato in parte perché non è
incluso "la costruzione".
Benzo (D.C.) -
A me pare che quello che dice l'Assessore
Manganoni corrisponda ad una precisa valutazione, necessità,
effettivamente l'articolo 4 recita l'area o la vecchia
abitazione.
In caso di mutuo per completamento, ammodernamento potrà
appartenere e l'abbiamo fatto anche al coniuge. Ma manca la
costruzione...
(voce:
...la formulazione) ...la formulazione
a me pare esatta, la sua considerazione personalmente la ritengo
accettabile, io accetterei questa.
Aggiungiamo allora l'area o la vecchia costruzione in caso di
mutuo per costruzione quando ci sarà l'articolo farò la modifica,
per la modifica, va bene per quello. Volevo pregarvi d'una cosa, io
ritengo che sia opportuno, veramente, che sia presente l'Assessore
alle Finanze nel momento in cui si potrà discutere, ci potrà dire
anche lui una parola su questo fatto di queste 25 mila lire per...
Io non ho nulla in contrario, se il Consiglio lo ritiene di
rimandare al pomeriggio questo argomento in modo...
(voce in
aula)
...appunto.
Montesano (P.S.D.I.)
- A me ha detto che viene nel
pomeriggio. Allora nel pomeriggio ci dovrebbe essere, almeno così
lei mi comprende e mi trovo così più facilitato.
Io vorrei proporre all'Assessore Benzo che se parla con
l'Assessore alle Finanze e dove si trovasse d'accordo è inutile
riprendere un'altra volta la discussione, vediamo un po'...
Benzo (D.C.)
- Io parlo con l'Assessore alle Finanze,
sento un po' il colloquio avuto con lei e mi riallaccio anche, mi
permetta, alla deliberazione...
(voce di Germano)
...no, no,
lui tanto sapeva cosa avevamo deliberato in Giunta e indubbiamente
non ce l'ha comunicato e quindi noi non potevamo sapere.
Montesano (P.S.D.I.)
- Va bene.
Presidente, abbiamo rimandato al pomeriggio la conclusione sul
n. 23.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK