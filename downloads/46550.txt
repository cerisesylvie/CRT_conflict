Consiglio Regionale della Valle d'Aosta - Oggetto del Consiglio n. 2958 del 22 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2958 del 22 novembre 2023 - Resoconto
OGGETTO N. 2958/XVI - Interrogazione: "Analisi delle
potenziali ricadute della cessione del gruppo "Arriva" sul servizio
di trasporto pubblico locale e sul personale dedicato".
Bertin (Presidente) -
Se siete d'accordo, è tornato
l'assessore Bertschy, passiamo al punto n. 30. Per la risposta,
l'assessore Bertschy.
Bertschy (AV-VdA Unie) -
Risponderei insieme a tutti e
due i quesiti, più che altro per comunicare le modalità che abbiamo
utilizzato per seguire questa fase di cessione da parte della
società interlocutoria, perché il closing sarà ad aprile 2024, nel
senso che come in questi casi poi c'è tutta la verifica che verrà
fatta dal Ministero federale, dal Deutsche Bahn, dal supervisore
Board e quindi ci sono ancora delle questioni che verranno valutate
nei prossimi mesi.
"Arriva" è una società che lavora in molte regioni italiane;
noi, appresa questa notizia, abbiamo scritto direttamente
all'amministratore delegato e chiesto, rispetto a questo, quali
erano al momento le intenzioni della società, che ricordo ha un
contratto con noi, quindi evidentemente risponde di questo.
La risposta sta in questi termini: "Non sono previste ricadute
sul servizio di TPL all'interno del territorio regionale per
effetto di questa transazione. Per quanto sopra, non essendoci
alcuna variazione prevista, non sono necessarie specificazioni a
tutela e la previsione è che non vi sia conseguenza alcuna per i
dipendenti. Si coglie l'occasione per evidenziare che la nostra
società, come più volte dichiarato, ribadisce la volontà di far
crescere i propri organici attraverso l'assunzione di personale da
dedicare alla guida e alla manutenzione dei mezzi di
trasporto".
Si conferma l'attenzione per il momento delicato di tutte le
aziende di trasporto che è quello dell'assunzione di personale,
quindi al momento quello che noi facciamo è, da un lato, far
rispettare il contratto, dall'altro evidenziare l'attenzione che
l'Amministrazione dà per l'importanza che l'azienda riveste in uno
dei nostri bacini di trasporto pubblico e, ovviamente, nei prossimi
mesi continueremo a seguire con attenzione, con la massima
collaborazione con la società e con i responsabili che operano sul
nostro territorio, per evitare che tutto questo possa avere delle
ricadute che, comunque, sono scongiurate con questa nota che ci è
stata inviata.
Presidente -
Consigliere Manfrin per la replica.
Manfrin (LEGA VDA) -
Grazie, Assessore, per la sua
risposta. Credo che in qualche modo fosse quasi prevedibile una
nota di questo tipo che sottintendeva al fatto che nulla
cambierà.
Le preoccupazioni che abbiamo voluto portare in aula sono
preoccupazioni legittime, che ci arrivano in parte dai lavoratori e
in parte anche dagli utenti del servizio che - come è immaginabile
di fronte a un'azione di questa portata - hanno espresso una serie
di dubbi.
Noi non avevamo il mese stabilito rispetto a quello che era
stato anticipato, lo abbiamo anche riportato all'interno
dell'interrogazione, e oggi lei ci ha chiarito che sarà aprile 2024
il mese in cui verrà concretizzata quest'operazione. Non possiamo
che augurarci che effettivamente sia così, ma monitoreremo la
situazione e l'evolversi, anche perché abbiamo di fronte numerosi
esempi di quando e di come alcuni servizi siano stati ceduti,
alcuni rami d'azienda siano stati comprati e come poi tutto questo
si sia scaricato inevitabilmente sugli utenti finali e sui
lavoratori.
Ci auguriamo che tutto possa andare per il meglio, ma
inevitabilmente continueremo a porre la nostra attenzione rispetto
al tema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK