Consiglio Regionale della Valle d'Aosta - Oggetto del Consiglio n. 965 del 29 novembre 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 965 del 29 novembre 1984 - Resoconto
OGGETTO N. 965/VIII - DISEGNO DI LEGGE CONCERNENTE:
"CONCESSIONE DI CONTRIBUTI PER LA MANUTENZIONE E LA GESTIONE DI
PISTE PER LO SCI DI DISCESA".
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Ritengo che questo disegno di legge sia
stato dibattuto a fondo in seno alle due Commissioni competenti: si
tratta di un finanziamento biennale alle società di impianti a fune
per i costi di gestione ed in modo particolare per il mantenimento
delle piste, per la loro battitura, per la sicurezza, per la
costruzione di piccoli paravalanghe ed in modo particolare per una
politica di definizione di prezzi concorrenziali rispetto alle
altre stazioni francesi e svizzere.
In Francia le società che gestiscono piste da sci sono
alleggerite dal costo di gestione perchè quest'ultimo è
direttamente a carico dell'ente pubblico, normalmente il comune. I
nostri ami ci d'oltralpe hanno sempre considerato la pista di sci
come una strada; sulla strada la manutenzione ordinaria è prevista
dall'ente pubblico, quindi deve esserlo anche per la pista. Questo
finanziamento è previsto a favore delle società delle piste e degli
impianti a fune.
Il punto 3 dell'art. 1 dice di attuare un accordo con la Regione
ed una politica di prezzi concorrenziale, inoltre prevede una
agevolazione generale, per i residenti in Valle d'Aosta, cosa che è
già avvenuta da parte delle società degli impianti a fune. Tutte le
39 società si sono già riunite in assemblea il 7 di novembre ed
hanno, all'unanimità, proposto e concordato dette agevolazioni. A
tutti i residenti in Val le verrà praticato il 30% di sconto sul lo
stagionale, e varrà sia per i giorni feriali che festivi; sul
giornaliero e sul mezzo giornaliero verrà praticato il 30% di
sconto, con esclusione dei giorni festivi e del periodo natalizio.
Invece per i residenti in Valle d'Aosta sino a 18 anni di età verrà
praticato il 50% di sconto su tutti gli impianti della Valle
d'Aosta, tutti i giorni.
Al punto due è detto testualmente che questi contributi sono
finalizzati al mantenimento delle piste ma anche all'inerbamento
estivo delle piste di sci ed inoltre per la manutenzione periodica
dei sostegni di linea. E' vero che la legge si riferisce in modo
parti colare alle piste e sembra quasi una stonatura parlare anche
di manutenzione dei sostegni, ma io ho insistito presso le società,
che non hanno avuto niente in contrario fino all'ultimo momento,
quando ci è pervenuta una lettera che ci pregava di togliere questo
argomento. Io prego il Consiglio di lasciare invariato il testo
perché tutela un aspetto ambientale: è inutile venire incontro alle
società con l'inerbamento delle piste quando i pali sono
arrugginiti. Non è una grossa spesa, si tratta solo di una forma di
tutela ambientale.
Questa legge ha la durata di due anni perché siamo convinti che
nessuna legge è perfetta. Al termine del periodo di validità
verificheremo quali possono essere le sue carenze e quali
potrebbero essere le eventuali migliorie. La prima stesura della
fine del 2° comma dell'art. 2 diceva: "il funzionamento per almeno
90 giorni..." mentre il testo che abbiamo davanti parla di 100
giorni. Con 100 giorni avremmo penalizzato ulteriormente le piccole
stazioni mentre questa legge è fatta apposta per le piccole
stazioni che hanno grosse difficoltà di gestione. A nome
dell'esecutivo, presento un emendamento portando i giorni da 100 a
90.
PRESIDENTE:
E' aperta la discussione generale; ha chiesto
la parola il Consigliere Segretario Tamone; ne ha facoltà.
TAMONE (U.V.):
Comme a dit justement l'Assesseur, nous
avons discuté longuement en Commission sur ce projet de loi, mais
je veux quand même dire deux mots sur l'argument aussi dans cette
salle du Conseil.
Il est extrêmement important, à mon avis, de ne poser la
question de l'entretien des pistes de ski. Des règlements de ce
genre ont déjà été pris dans les temps passés soit par la France,
soit par la Suisse et nous sommes contents que la Junte ait pensé à
ce problème et qu'elle nous ait proposé un projet de loi dans ce
sens.
Nous estimons que ce qui a été dit par l'Assesseur Borbey est
souhaitable; nous sommes d'accord sur ces aspects et nous pensons
que les agévolations qu'on a obtenu de la part des 39 sociétés pour
les résidants sont valables et remarquables, mais..., il y a un
"mais" qui est celui que j'ai déjà représenté lors de la réunion de
la Commission et que je me permets encore d'exprimer ici
publiquement.
Ce "mais", concerne la question fondamentale de la concurrence
des stations valdôtaines vis-à-vis des stations du Valais, de la
Savoie, mais surtout et avant tout de toutes les stations de l'arc
alpin du côté italien. Malgré moi, je dois encore dire dans cette
salle du Conseil que les prix des autres stations italiennes sont
concurrentiels par rapport aux nôtres. Ces prix se révèlent assez
intéressants, à partir du Piémont pour arriver au Frioul pour ceux
qui sont les usagers de tous les jours de ces pistes.
Il suffit de faire des exemples en partant de la Vallée d'Aoste
pour dire les prix des ski-pass journaliers des principales
stations: nous partons de Breuil-Cervinia avec 25.000 lires,
Champoluc 21.000 lires (je ne considère pas Cogne une station de
ski pour la descente donc je ne lis pas ses prix parce qu'on ne
peut pas les comparer à ceux d'autres stations) Courmayeur 25.500
lires, Gressoney La Trinité 21.000 lires, La-Thuile 23.000 lires et
Pila 21.500 lires.
En ce qui concerne les concurrents nous partons de 20.000 lires
à Bardonecchia, qui est une station que tout le monde connaît,
Cesana Torinese 17.500 lires, Clavière 17.500, Limone Piemonte
17.500 lires, Macugnaga 17.000 lires, Pragelato 16.000 lires, San
Sicario (qui est une station très importante) 21.000 lires, Aprica
19.000 lires, Bormio (où on tiendra les championnats du monde)
19.000 lires, Livigno aussi 19.000 lires. Passons à Madonna di
Campiglio 20.000 lires, à Moena 21.000 lires et à San Martino di
Castrozza 21.000 lires aussi. Un cas à part je le ferais pour la
province de Bolzano parce que tout le monde sait qu'il existe dans
la province de Bolzano des skipass qui concernent toutes les
stations, alors là on parle de 400-500 Km. de pistes que les
usagers peuvent utiliser. Evidemment les 26.000 du skipass
journalier ne sont pas comparables avec aucun skipass de la Vallée
d'Aoste. On peut terminer avec Cortine d'Ampezzo, 24.100 lires.
Moi je ne veux pas faire des critiques, mais nous devons faire
une réflexion. Si nous voulons faire quelque chose dans ce domaine
il ne suffit pas que nous ayons les plus belles montagnes des
Alpes, mais nous devons avoir des prix qui puissent tenir la
concurrence des autres stations. Nous sommes déjà un peu décentrés,
parce que vis-à-vis de Milan et de Turin nous avons des stations
qui nous sont concurrentes et qui sont plus prochaines de ces
grandes villes. Si nous pratiquons des prix qui ne sont pas
concurrentiels avec ceux des autres stations difficilement nous
pourrons faire remonter ce secteur de la vie économique valdôtaine
que nous considérons très important.
J'ai entendu quelqu'un qui a dit que cette année presque toutes
les stations ont contenu dans le 6% l'augmentation des prix, mais
il faut remarquer que, si ces prix partaient déjà avec le 40% de
différence avec les autres, même s'ils sont augmentées seulement du
6%, tandis que les autres sont augmentées du 10%, évidemment la
différence continue à rester du 20+30%. Je crois qu'il faut faire
des efforts, même s'il y a des difficultés car je sais par exemple
que le personnel de la Vallée d'Aoste qui travaille dans ces
installations est mieux payé que dans d'autres endroits.
Je crois qu'on doit trouver la façon de faire baisser les prix
en Vallée d'Aoste, autrement cet argent que nous allons injecter
dans cette opération ne sera pas rentable. Je pense que tout le
Gouvernement régional, le Président et l'Assesseur intéressé aussi
pourront essayer, pour l'année prochaine, de faire une oeuvre de
convinction plus forte sur les responsables des installations des
remonte-pentes pour faire cet effort ensemble. En effet un des
premiers problèmes à résoudre est celui des installations des
remonte-pentes. Je crois que nous aurons l'occasion une autre fois
de parler des prix des hôtels, qui est une autre "spina nel fianco"
de notre industrie du tourisme que nous devons aider. Elle aussi
doit s'aider pour sortir de l'impasse et pour devenir un des
secteurs fondamentaux de la vie économique valdôtaine.
PRESIDENTE:
Ha chiesto la parola il Consigliere
Maquignaz; ne ha facoltà.
MAQUINAZ (A.D.P.):
Desidero spendere due parole a favore
di questo provvedimento, dicendo che condivido nella sostanza
l'intervento del Consigliere Tamone, nel senso che qualche volta la
Valle d'Aosta si trova ad essere fuori mercato e dobbiamo cercare
di capire il perchè.
Normalmente nella nostra offerta turistica globale l'incidenza
del costo degli impianti di risalita è notevolmente superiore
rispetto all'incidenza che c'è in Francia o in Svizzera e diventa
quindi uno dei motivi di fondo per cui si va sovente fuori mercato.
Certamente c'è anche il caso dell'albergatore che applica dei
prezzo troppo alti, ma di norma una delle voci più importanti è
proprio quella del costo degli impianti di risalita.
Per questo motivo noi A.D.P. plaudiamo a questa iniziativa che,
per la prima volta e proprio in un momento in cui gli impianti di
risalita stanno passando un momento molto difficile, porta
all'attenzione del Consiglio questo problema.
Occorre ricordare che l'impianto di risalita non rappresenta mai
un investi mento, tranne in qualche caso (come a Courmayeur) ma
serve ad incentivare le altre attività economiche che sono presenti
nella stazione. Tuttavia gli impianti devono continuamente essere
rinnovati e adeguati alla normativa italiana del settore, che è
molto rigida ed è quasi punitiva rispetto a quella che esiste in
altri paesi. Vorrei fare un esempio concreto: in Italia, per le
ovovie, c'è l'obbligo dei "prova morsa" mentre in Francia questi
non sono obbligatori; metterli in funzione vuole dire spendere
parecchi milioni. Altra grossa difficoltà è l'accesso al credito
perchè le banche si rifiutano di finanziare gli impianti in quanto
non rappresentano una garanzia.
Ho voluto cogliere l'occasione per sottolineare queste
difficoltà e per mettere in evidenza la validità di questa legge
che arriva in un momento molto importante. E' stato fatto un lavoro
complesso al quale hanno collaborato attivamente l'Assessorato al
Turismo, l'Assessore e le organizzazioni degli impianti di
risalita. Noi siamo soddisfatti di questo lavoro e concordiamo
anche sull'emendamento presentato dall'Assessore Borbey.
Il nostro voto sarà favorevole.
PRESIDENTE:
Ha chiesto la parola il Consigliere Breuvé;
ne ha facoltà.
BREUVE' Lilliana (P.S.I.):
Ad una mia precisa domanda sul
costo del biglietto, è stato risposto che incideva su di esso in
grossa percentuale la battitura delle piste, che in Francia è
invece a carico del comune o addirittura delle associazioni dei
commercianti.
Apprezzo moltissimo questo disegno di legge anche perchè,
probabilmente, inciderà sul costo del biglietto. Chiedo, però,
all'Assessore di anticipare quale potrebbe essere la percentuale di
sconto su un biglietto, e quali potrebbero essere gli sconti sui
prezzi delle settimane bianche, per essere competitivi sul
mercato.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Dopo l'intervento di parte del
Consigliere Maquignaz, che ci ha commosso perchè sembrerebbe quasi
di dover fare una colletta generale per andare incontro alle
esigenze degli albergatori e delle società degli impianti di
risalita, ricordo che in Commissione io avevo espresso delle
perplessità sull'art. 1 della legge ed avevo presentato un
emendamento sostitutivo, che ritengo giusto. Ho sotto mano un
elenco di società dal quale risulta che la Regione interviene già,
e giustamente, con un importo di circa 8 miliardi, come quota di
società, e con un altro contributo di circa 3 miliardi per la
battitura delle piste. Bisogna, però, fare anche il discorso
opposto.
A parte le perplessità suscitate dagli esempi concreti
presentati dal Consigliere Tamone e che io condivido totalmente,
bisognerebbe fare anche il discorso opposto, perchè non capisco
quali vantaggi tragga un cittadino della Valle d'Aosta dai
contributi della Regione per la battitura delle piste. Bisogna fare
in modo che ci sia una contropartita nei confronti
dell'Amministrazione e che vada a vantaggio di tutti i cittadini
valdostani.
L'Assessore Borbey ha citato un protocollo d'intesa in cui si
dice che i bambini possono avere il 50% di sconto tutti i giorni,
che gli adulti possono avere uno sconto dal lunedì al venerdì con
esclusione del sabato e della domenica nonché delle festività
natalizie, ma tutto sommato si tratta di un vantaggio esiguo di
fronte all'enorme quantità di soldi che giustamente viene data alle
società che gestiscono gli impianti di risalita.
Io ho presentato un emendamento all'art. 1; ê una proposta che
può essere considerata provocatoria e dice: "In relazione
all'intervento finanziario disciplinato dalla presente legge le
aziende o i clienti beneficiari debbono attuare agevolazioni per i
residenti in Valle d'Aosta nella misura del 50% delle tariffe per
l'intero anno". Io non mi irrigidisco sul 50%, perchè si tratta di
un emendamento provocatorio, però è necessario che l'intervento
abbia un significato del genere, anche se con un'altra percentuale,
che però deve valere per tutto il periodo sciistico. E' vero che
questa legge dura solo due anni, dopodiché la Regione potrebbe non
dare più questi contributi, ma così si rischia di perdere due anni
senza avere degli effettivi vantaggi per i cittadini che invece
avrebbero come contropartita uno sconto anche inferiore al 50% (che
in verità mi sembra un poco eccessivo!)
Credo che sia il minimo che noi amministratori possiamo chiedere
a queste società.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Mentre sentivo l'illustrazione
dell'Assessore ed alcune osservazioni degli altri colleghi, mi
chiedevo se non era il caso di pubblicizzare gli impianti a fune.
Anziché avere delle società private che chiedono ogni giorno
qualcosa a "mamma Regione" possiamo fare un intervento di
pubblicizzazione degli impianti a fune: eviteremo così sospetti e
illazioni sull'intenzione di favorire queste "benedette" società di
impianti a fune.
Il riferimento alla Francia e alla Svizzera non credo sia
pertinente perchè lì tutta l'organizzazione del turismo è diversa.
Leggevo, addirittura, che per contribuire a battere le piste e per
predisporre l'organizzazione turistica delle proprie località i
cittadini pagano una tassa tanto sugli sci da fondo che su quelli
da discesa: mi sembra un atto coraggioso chiedere all'utente un
piccolo contributo per la manutenzione delle piste e degli impianti
di risalita!
Qui si dice che per abbattere i costi, invece, deve intervenire
l'ente pubblico e poi il Consigliere Tamone, con molto coraggio, ci
legge un raffronto dal quale risulta che in località analoghe alle
nostre si praticano dei prezzi molto più bassi. Signori miei, in
Valle d'Aosta l'energia elettrica o la costruzione di uno skilift
non costano più che altrove! C'è evidentemente un qualcosa che non
funziona e che deve essere individuato ed annientato, perchè non si
giustifica un prezzo più alto se non nel contesto di un discorso
più globale, che vede il turismo valdostano avere dei costi più
alti dovuti alla brevità della stagione estiva, che incide su
quella invernale.
In ogni caso, io non trovo logico che la Regione elargisca
continuamente contributi a queste società: la realizzazione di un
impianto a fune è diventata una specie di abitudine, i cui costi
ricadono tutti sull'ente pubblico.
Trovo strano che, mentre gli impianti attuali sono in
difficoltà, c'è una previsione di cospargere la Valle d'Aosta di
nuovi impianti, non dotando di altri impianti le stazioni già
esistenti, ma proprio a loro danno! Il giorno in cui la Regione
dovrà soddisfare le esigenze di altri "domaines skiables" sarà
costretta a fare sì che questo contributo sia ulteriormente ridotto
a scapito di quelle località, come Courmayeur e Cervinia, che,
secondo il Consigliere Maquignaz (ed io sono d'accordo con lui),
sono le uniche in cui gli impianti di risalita sono attivi e quindi
possono essere una forma di investimento. E' bene pertanto che in
Valle d'Aosta non si facciano altri impianti.
Io non capisco poi perchè in Valle d'Aosta i costi sono più
elevati e invito l'Assessorato al Turismo ad affrontare questo
problema fin dalla radice. Costa di più l'installazione
dell'impianto? La sua manutenzione? Le condizioni meteorologiche
della nostra Regione sono tali per cui richiedono particolari cure?
I dati che ci ha letto il Consigliere Tamone sono privi di logica
oppure hanno significato solo nel senso che la Valle d'Aosta ha
un'offerta turistica più cara di tutte le altre regioni alpine? Non
andiamo a parlare, poi, di certi ski-pass che potrebbero incide re
sui costi investendo "domaines skiables" molto più ampi e favorendo
un'offerta turistica di tipo diverso.
Chiaramente alle 20,30 non si possono fare discorsi sui massimi
sistemi del turismo, però alcune riflessioni bi sogna farle: se è
vero che in Valle d'Aosta è necessario attuare delle provvidenze
assistendo l'agricoltura, questo discorso non può essere trasferito
nel turismo, perchè questa allora non diventerà mai un'industria
produttiva!
... (Interruzione del Consigliere Chabod) ...
Trovo strano che i più suscettibili sono coloro che operano
nell'ambito del turismo. Hanno un tasso di reazione più immediato
...
... (Interruzione del Consigliere Chabod) ...
Io non lavoro in quel campo e non lo so. Dirò le solite
"stupidaggini", per non dire altro, però, una volta per tutte,
vorrei sentire l'opinione di coloro che queste "stupidaggini" non
le dicono mai perchè le fanno e questo è peggio ancora.
... (Interruzione del Consigliere Chabod) ...
PRESIDENTE:
Consigliere Chabod, per cortesia! Prosegua
nel suo intervento, Consigliere Torrione.
TORRIONE (P.S.I.):
Io non vorrei urtare la suscettibilità
del Consigliere Chabod, è difficile urtare la suscettibilità, non
vorrei però ...
... (Interruzione del Consigliere Chabod)...
PRESIDENTE:
Consigliere Chabod, la prego di smetterla!
Proceda Consigliere Torrione.
TORRIONE (P.S.I.):
Si, che mi piaccia o meno. Visto che
mi piace parlare di turismo farò un'ultima considerazione per non
suscitare un vespaio nell'aver cercato di inquadrare il problema in
termini meno riduttivi del semplice contributo. Mi sembra che in
questo senso andasse anche l'intervento di chi mi ha preceduto e
che non fa parte dell'opposizione ma della maggioranza, il
Consigliere Tamone, che ha avuto il coraggio di dire che su questo
argomento bisogna fare una più attenta riflessione se invece si
dice che bisogna dare i soldi perchè li abbiamo, allora l'argomento
è chiuso, non vale più fare altre considerazioni.
ROLANDO (fuori microfono):
Basta avere la fabbrica dei
soldi!!
Ecco la saggezza montanara del Consigliere Rolando: "Se la
fabbrica dei soldi funziona diamo pure dei contributi".
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Spero di non urtare la suscettibilità
degli operatori se esprimo qual'è la nostra posizione.
Noi siamo convinti che gli interventi dell'ente pubblico in
favore del turismo si debbano rivolgere, in modo abbastanza
distinto, in due settori. Il primo è quello di favorire gli utenti
del turismo con una politica che, a mio avviso, si può chiamare di
tipo assistenziale, tendente a socializzare l'utilizzazione di
certe strutture turisti che ad allargare perciò la fruizione del
turismo. La seconda è quella di intervenire a favore di quelli che
definirei, per comodità, i produttori del turismo, vale a dire le
imprese che opera no in questo settore.
Rispetto al problema specifico delle società che gestiscono gli
impianti di risalita noi abbiamo detto, nei nostri convegni in
Valle d'Aosta, che è necessario e utile un provvedimento che sgravi
dal bilancio di queste società quei costi che si riferiscono ad
interventi che interessano la globalità della stazione e quindi la
globalità degli operatori. Questo concetto è stato ripreso nella
nostra recente Conferenza nazionale sul turismo, là dove abbiamo
manifestato l'esigenza, lo dico en passant perchè è un problema di
carattere nazionale e legislativo, che una parte delle imposte
ritornino ai comuni turistici che hanno oneri diversi rispetto agli
altri comuni, proprio perchè siano in grado di gestire le
attrezzature turistiche di interesse generale. Tra queste
attrezzature ci sono, a nostro avviso, le piste.
E' inutile ricordare che alcuni Consiglieri, anni addietro,
hanno fatto una serie di visite nella Svizzera dove le piste erano
considerate alla pari delle strade, delle piscine ed erano gestite
direttamente dai comuni, anzi in sostanza dalla locale azienda di
promozione turistica, che reperiva i fondi con una quota di
imposizione sulle attività economiche della località. Si trattava
di un indirizzo che allora mi era sembrato giusto, e ancora oggi,
lo ribadiamo, dovrebbe essere giusto e, finché possibile,
perseguito.
Venendo al disegno di legge di oggi, vi rilevo un pò di
confusione. Noi lo voteremo perchè è un primo intervento in quella
direzione, ma è ancora con fuso nel senso che noi da una parte
dovremmo fare in modo che le imprese che gestiscono gli impianti di
risalita siano sgravate da una serie di costi e dal l'altra parte
fare una politica che per metta l'allargamento delle persone che
possono utilizzare gli impianti di risalita. Io vedo male la
commistione delle due cose. Lo dico rendendomi conto che una cosa
diversa non era facile da attuare, anche se sarebbe stata
opportuna. Credo che con l'applicazione della legge potremmo poi
meglio valutare come fare in modo che l'intervento della Regione a
favore della gestione delle piste, sia finalizzato a migliorare il
conto economico di quelle società e quindi ad un miglioramento
tariffario. Credo di dire delle cose che sono anche, probabilmente,
nell'obiettivo della legge.
Io aggiungerei qualcosa di più, e faccio riferimento alla legge
precedente che prevedeva contributi regionali a favore della
costruzione di piste e del la sistemazione delle piste; essa aveva
un riscontro positivo nel controllo del la Regione sul fatto che
veniva apportata nella stazione una certa miglioria e cioè la
costruzione o la sistemazione di una pista. Questo tipo di
intervento è, purtroppo, ancora nella logica assistenziale che cade
a pioggia, secondo determinati parametri asettici, cade come la
neve, senza grosse possibilità di riscontro sul fatto che questo
tipo di intervento si traduca o in un miglioramento delle tariffe,
oppure in un miglioramento della qualità della stazione.
Da questo punto di vista io credo che meriterebbe una certa
attenzione una proposta diversa: bisognerebbe cioè legare
l'intervento regionale a program mi e progetti che i comprensori
turisti ci preparano e predispongono. Si supera così la logica
assistenziale e la si trasforma in un intervento regionale che
premia il programma di sviluppo che queste stazioni predispongono,
magari facendo interventi differenziati a seconda della qualità del
progetto proposto. Io credo che così l'intervento regionale farebbe
un salto qualitativo importantissimo perchè sarebbe finalizzato
alla promozione e alla riqualificazione dell'offerta turistica e
non avrebbe un senso puramente assistenziale.
Queste sono le osservazioni che noi facciamo su questo disegno
di legge. E' un primo intervento che può produrre degli effetti
positivi. Certo ha i limi ti che abbiamo rilevato e che risentono
di una preparazione del provvedimento abbastanza affrettata.
PRESIDENTE:
Ha chiesto la parola il Consigliere
Beneforti; ne ha facoltà.
BENEFORTI (D.C.):
Volevo richiamare l'attenzione dei
colleghi su un fatto importante.
Noi abbiamo, in Valle d'Aosta, dei costi più elevati anche
perchè rispetto ad altri impianti di risalita che esistono nel
paese, noi abbiamo un costo maggiore della manodopera. Questo
deriva dal fatto che a livello regionale c'è una tradizione
contrattuale che ormai va avanti da 20 anni, mentre in altre parti
d'Italia esiste il contratto nazionale siglato tre o quattro anni
fa, che quindi è molto inferiore rispetto al contratto di lavoro
che viene applicato in Valle d'Aosta.
C'è anche da tenere presente che in Valle d'Aosta (e questa è
anche un fortuna per noi) siamo riusciti a far mantenere in forza
alle aziende il persona le per tutto l'anno, mentre gli addetti a
molti impianti di risalita del nostro paese sono stagionali. Quello
che si sta facendo è anche una forma di difesa dell'occupazione
perchè l'indirizzo del le aziende dato che non possono avere la
Cassa integrazione, è quello di passare le attività lavorative dal
tempo indeterminato al tempo determinato, cioè puramente necessario
per il funzionamento. Oggi, anche per salvaguardare l'occupazione
in questo settore e stando alla situazione che attraversiamo nel
nostro paese, è necessario intervenire anche per questi impianti di
risalita come, del resto, facciamo in altri settori.
Qui si parla di assistenza, ma quanti altri settori vengono
assistiti dall'Amministrazione regionale? Negli impianti di
risalita ruotano cinquecento o seicento persone fisse e duecento o
tre cento stagionali, non è un settore indifferente. Io sono
d'accordo che non tutto l'intervento debba ricadere sulle spalle
dell'Amministrazione regionale che in quasi tutte le aziende
funivia-rie è rappresentata al 35%. Oggi si fa questo intervento,
che noi condividiamo, e ne dovrà fare, magari, altri ma non deve
gravare tutto sulle spalle del bilancio regionale.
Come ha detto il Consigliere Maquignaz, se è vero che gli
impianti servono per l'incremento turistico, ciò vuol dire che
interessano anche altri operatori turistici nelle varie zone e
pertanto anche questi operatori devono intervenire.
Per quanto ci riguarda plaudiamo a questa legge, siamo d'accordo
e voteremo a favore dell'emendamento proposto dall'Assessore.
PRESIDENTE:
Ha chiesto la parola il Consigliere De
Grandis; il Consiglio in de roga alle norme regolamentari, è
disposto a concedergliela? Grazie.
DE GRANDIS (P.R.I.):
Prendo la parola su questo disegno
di legge perchè io vorrei sottolineare due fatti.
Innanzitutto questo genere di legge prende le mosse da due
considerazioni che io ritengo valide e sono quelle che riguardano i
costi degli impianti di risalita della Valle d'Aosta che sono
superiori, come ha dimostrato il Consigliere Tamone, a quelli delle
altre regioni e le difficoltà che attualmente attraversano le
società che gestiscono gli impianti di risalita per due cause: da
una parte perchè devono sostenere il costo della manutenzione delle
piste, mentre altrove l'onere viene ripartito su altri settori;
dall'altra perchè le ultime due stagioni invernali sono state poco
favorevoli, in particolare per ragioni di ordine climatico.
Da queste due premesse l'Assessore ha ritenuto di poter
individuare un certo tipo di intervento per ovviare a questi
inconvenienti. Mi sembra, però, che lo strumento adottato sia
timoroso perchè manca del necessario coraggio e del la necessaria
capacità di incidere sulla realtà per risolvere questo problema. La
legge non scade fra due anni, essa rimarrà in vigore fin quando un
altro disegno di legge non la abroghi. E' invece finanziata per
soli due anni ed in questo sta, secondo me, l'errore.
A mio avviso sarebbe stato molto più importante ed efficace se
noi avessimo previsto un provvedimento della durata di 5 anni, con
uno stanziamento finanziario maggiore, ma che imponesse in questo
quinquennio a tutte le aziende che gestiscono impianti di risalita
l'obbligo di preparare e presentare piani economici, dai quali si
potesse rilevare la capacità e la volontà dell'azienda di
ristrutturarsi. Mentre le aziende, sollevate da questo onere che è
il più grave che devono affrontare ed è un onere proprio che grava
sugli impianti di risalita, da una parte avrebbero dovuto
dimostrare la capacità di contenere i prezzi dei biglietti in sen
so generale (non parlo dei residenti perchè questo è un discorso
che affronteremo a parte) e dall'altra con i piani economici
avrebbero dimostrato la volontà e la capacità di investire per
rinnovare gli impianti.
In Valle d'Aosta gli impianti di risalita sono, per la maggior
parte, vecchi e debbono essere rifatti. Qui c'è un Consigliere
regionale del Breuil, il quale sa benissimo che gli impianti
funiviari di questa località sono obsoleti. Rifare quegli impianti
a quelle altitudini richiede degli investimenti enormi, che la
società Cervino non è in grado di fare e non possiamo pensare che
li faccia la Regione. Dobbiamo però trovare degli strumenti capaci
di incentivare l'azienda a trovare capitali per investirli in
questo settore in modo da raggiungere due risultanti importanti:
l'ammodernamento degli impianti, che è fondamentale perchè la
stagione invernale abbia il suo naturale sviluppo e sia
concorrenziale con gli altri, e il contenimento dei prezzi del
biglietto.
Io ritengo che sarebbe stato di gran lunga più opportuno
prevedere una legge con una scadenza tecnica di 5 anni, finanziata
in maniera più massiccia ma con questo obbligo per le società che
gestiscono gli impianti.
Vorrei che fosse accettato un emendamento all'art. 1 che va in
senso contrario a quello richiesto dal Consigliere Baldassarre. Io
ritengo che non sia assolutamente opportuno mettere in un articolo
di legge una frase di questo genere: "prevedendo altresì
agevolazioni generali per i residenti in Valle d'Aosta". Questo mi
sembra uno strumento di ricatto messo nelle mani dei gestori degli
impianti di risalita. Se fra due anni l'Assessore dovesse
verificare che l'intervento finanziario della Regione non ha dato i
frutti voluti e volesse non finanziare più la legge, fa talmente si
troverebbe i gestori degli impianti di risalita a minacciarlo di
non concedere più gli sconti ai residenti. La Regione a quel punto
avrebbe le spalle al muro e si troverebbe in difficoltà nel voler
modificare o abrogare questo disegno di legge.
Dico questo pur essendo convinto che è bene che per i residenti
ci sia une certa facilizzazione, è una richiesta che credo tutti i
Consiglieri regionali hanno sentito. Però ritengo che debba essere
eliminato dall'articolo di legge un rischio del genere anche perchè
l'Assessore ha già ottenuto un protocollo di intesa con gli
impianti di risalita per cui questi benefici ai residenti sono
stati già concessi.
Mi sembra dannoso inserirlo nel disegno di legge perchè può
diventare un'arma di ricatto nei confronti della Regione.
PRESIDENTE:
Dichiaro chiusa la discussione generale.
Ha chiesto la parola l'Assessore al Turismo, Urbanistica e Beni
Culturali Borbey; ne ha facoltà.
BORBEY (D.C.):
Ho detto in premessa che l'applicazione di
questa legge senz'altro dovrà essere seguita attentamente
dall'Amministrazione regionale: come ho già proposto alla
Presidenza della Giunta, un nostro funzionario dovrà seguire in
modo specifico l'applicazione e gli effetti. Inoltre tutti i nostri
rappresentanti in seno alle società dovranno controllare con più
attenzione tutto quello che è stato fatto finora e quello che sarà
fatto in futuro. Se si spende del denaro pubblico occorre che
l'ente pubblico per primo sia attento affinchè questo denaro venga
speso per gli obiettivi prefissati dalla legge e cioè: contenimento
dei prezzi e migliorie per i residenti.
Riferendomi a quanto chiesto dal Consigliere Breuvé, ribadisco
che le agevolazioni sono fatte soltanto per i residenti ed è
difficile che un residente faccia la settimana bianca. Queste
agevolazioni sono fatte solo sul tesserino di abbonamento
stagionale, giornaliero e semigiornaliero: 50% sino ai 18 anni su
tutti gli impianti per tutti i giorni, 30% per tutti i residenti
con esclusione della domenica. Si tratta di una scelta precisa
fatta dall'esecutivo che ha ritenuto di non dover aumentare le code
sugli impianti di risalita, già affollati da torinesi e milanesi
che, dopo tre ore di autostrada, non devono certo essere
penalizzati con lunghe attese alle stazioni di partenza degli
impianti di risalita. Noi valdostani possiamo pertanto fare anche
dei sacrifici sapendo che il turismo per noi è anche economia ed è
per questo che noi abbiamo ritenuto di non dover inserire il giorno
festivo tra quelli nei quali è possibile usufruire della
riduzione.
Io concordo pertanto quasi "in toto" con quanto detto dal
collega Consigliere Tonino. Noi non siamo qui, come esecutivo, per
dire che questa legge è il toccasana. Vogliamo soltanto dire che
l'Amministrazione Regionale è sensibile al problema degli impianti
a fune perchè questi impianti creano del reddito indotto che
interessa una buona parte della popolazione valdostana. Se ad un
certo punto ci sono delle dichiarazioni valide da parte di alcuni
colleghi quando dicono: "Perchè non siete andati più a fondo?
Perchè anche l'operatore turistico, diretto o indiretto come il
commerciante, non può inserirsi o essere costretto a pagare almeno
in par te le spese per gli impianti di risalita"?
Certo che a questo punto si andrebbe per le lunghe e
occorrerebbe una seria e approfondita indagine di mercato per
analizzare a fondo il problema e trarne quindi le soluzioni più
idonee. Io concordo in pieno su questo. Ma se voi foste stati con
me all'assemblea degli albergatori, non so se oggi
vi
sentireste di parlare così a cuor leggero nel proporre una specie
di imposta agli albergatori per andare incontro al le esigenze
degli impianti di risalita!
Ora io concordo in pieno con quanto detto dal consigliere
Maquignaz e cioè che soltanto in alcune località della Valle
d'Aosta gli impianti di risalita, se gestiti bene ed in condizioni
di buon innevamento, possono avere una certa redditività che
consenta dei profitti ridotti all'osso dopo aver accantonato le
normali quote di ammortamento. Certo esiste anche la situazione di
Cervinia, dove gli impianti sono già aperti e dove normalmente la
stagione ha una durata che si aggira intorno ai 170 giorni. Ebbene,
a Cervinia la Società Cervino non ha rinnovato gli impianti.
Il Consigliere Maquignaz dice che i costi sono enormi e che
bisogna rinnova re la legge italiana. La legge italiana è invece
molto dura e molto precisa, anche se a volte rilascia concessioni e
deroghe. A Cervinia abbiamo degli impianti che risalgono al 1936 e
io vi dico francamente che, in qualità di amministratore regionale,
sono preoccupato. Ma ciò che mi sembra strano è che non sono
assolutamente preoccupati i diretti responsabili o gli operatori
turisti ci ed economici della zona. L'amico Maquignaz, che è
albergatore, non sembra essere tanto preoccupato. Se ad esempio la
Società Cervino non avrà più le concessioni di proroga su questi
impianti, Cervinia può chiudere bottega! Bisogna preoccuparsi
quindi di questi problemi anche se sono solo un primo passo.
Il Consigliere De Grandis dice: "E' facile a dirsi ma non è
facile a farsi". Si tratta di avere una legge generale di
intervento con durata quinquennale e di chiedere alle varie società
un loro preciso programma che noi abbia mo già richiesto. Ebbene le
varie società hanno fatto dei programmi che nella loro totalità e
nell'arco di cinque anni prevedono una spesa di cento miliardi per
il solo rifacimento degli impianti di risalita. Certamente per fare
un lavoro serio dobbiamo essere nelle condizioni di verificare
questi progetti di spesa e quindi occorre del tempo. Può accadere
però, come è già accaduto in questi due o tre ultimi anni di scarso
innevamento, che nascano delle preoccupazioni e che vi siano
parecchie società che non potranno aprire gli impianti durante la
stagione 1984/1985 se l'ente pubblico non va loro incontro, perchè
hanno consistenti debiti con le banche che impediscono loro di
andare avanti. Pertanto o queste società operano per creare delle
passività, cosa che io non credo, oppure veramente le società che
gestiscono impianti a fune hanno bisogno di un aiuto da parte
dell'ente pubblico.
Noi non abbiamo assolutamente detto che un incentivo, come è
questa legge, sia un toccasana. Questa legge avrà un finanziamento
di due anni e noi saremo i primi ad apportare ad essa eventuali
cambiamenti, ma solo dopo aver attentamente verificato se gli
obiettivi prefissati saranno stati raggiunti.
Il Consigliere De Grandis chiede, come ha già fatto in
Commissione, di togliere al punto 3: "prevedendo altresì
agevolazioni generali per i residenti in Valle d'Aosta". Ora è bene
che ogni legge abbia ben specificati i suoi obiettivi. Noi abbiamo
indicato gli obiettivi di questa legge ed essi sono: contenimento
dei prezzi, agevolazioni ai nostri residenti, miglioramento della
battitura e della sicurezza delle piste nonché dell'aspetto
paesaggistico di queste strutture. Noi, come ente pubblico, siamo
convinti che si debba esse re chiari ed io sono convinto che gli
operatori valdostani non faranno nessun ricatto all'ente
pubblico.
Se questi operatori "osano" fare un ricatto all'ente pubblico,
secondo il mio punto di vista, o sono dei kamikaze o non capiscono
che l'economia valdostana potrà un domani reggersi certamente sulla
loro capacità imprenditoriale ma anche ed in modo determinante con
gli aiuti economici che l'ente Regione ha il dovere di dare. Però,
come la Regione ha il dovere di operare nei confronti di
determinate società, nella stessa maniera queste società hanno il
dovere di comportarsi correttamente e di rispettare gli impegni che
si sono assunte.
La Regione è presente in quasi tutte le società con una quota
del 35% del capitale azionario ed è come il socio di maggioranza
perchè l'altro 65% è spesso sparpagliato tra tanti azionisti. Io
ritengo che quando un unico socio ha il 35%, se ne ha la volontà,
ha certamente la possibilità di incidere profondamente sulle scelte
e sulle decisioni di queste società.
PRESIDENTE:
Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Je veux seulement ajouter deux mots à
propos du cas exprimé par l'Assesseur, avant tout sur la question
de la difficulté d'analyse. Il faudrait arriver à une conclusion
sur les raisons qui sont à la base des différences entre les prix
des domaines skiables. A cet égard il me semble que l'Assesseur
Borbey avait posé ce problème et qu'on avait décidé de faire une
analyse préalable pour arriver à des conclusions sur ce sujet.
Un autre problème concerne la rente des installations des
remonte-pentes. Le Conseiller Maquignaz l'a déjà souligné, sauf
pour une ou deux installations, pour les autres on sait dès le
début qu'elles ne seront pas rentables. Je me rappelle que Monsieur
Pollicini avait cherché à convaincre les différents représentants
et les résidents à acheter des actions liées aux remonte-pentes. Le
résultat était en général très faible, car les personnes qui
veulent mettre de l'argent dans des sociétés qui n'ont que le
remonte-pente savent dès le début qu'elles n'auront jamais des
profits. On peut excepter le cas où ces mêmes personnes se sont
liées à l'investissement qu'elles vont faire pour le remonte-pente,
parce qu'elles ont envisagé la possibilité d'avoir des bar, des
hôtels.
Pour les frais nécessaires pour ces installations soit celles
des communes, soit celles de la Région, il faut intervenir. Je
crois que cela a été expliqué par l'Assesseur dans les différentes
réunions qu'ont été faites avec les responsables, qui ont souligné
l'impossibilité de soutenir les frais. Lorsqu'on parle de
programmes, on ne part pas d'un point zéro, mais on part une
certaine différence entre les domaines, c'est-à-dire qu'il y a des
installations qui doivent être refaites dans le délai d'une ou deux
années, il y en a d'autres qui sont en train de démarrer, pour
lesquelles il y a la possibilité d'intervenir directement, tandis
que pour les autres il faudra se soumettre à des difficultés
d'installation non indifférentes.
Le Conseiller Beneforti avait fait des observations à propos des
employés. A ce propos il faut résoudre avant tout le discours du
part-time, car il y a beaucoup de personnes qui travaillent aux
installations de ski et qui, pendant l'été, auraient la possibilité
de faire d'autres travaux. Il n'est pas nécessaire que les
personnes qui sont employées pendant l'hiver restent toute l'année.
Dans les installations il n'y a pas de travail pour toute l'année,
il faudra donc trouver une alternative.
Pour conclure je crois que, comme a dit l'Assesseur, il ne
s'agit pas de donner une réponse définitive, mais il s'agit de
prédisposer un instrument qui permet un contrôle de la part de
l'Administration régionale afin d'arriver à répondre aux exigences
soit des résidants soit de la nécessité d'augmenter le tourisme en
Vallée d'Aoste.
PRESIDENTE:
Passiamo all'esame dell'articolato.
Do lettura dell'articolo 1:
Articolo 1
(1) Nell'intento di assicurare una perfetta e costante
praticabilità delle piste di sci alpino, attenuando al tempo stesso
l'entità dei corrispondenti oneri sulle società o sugli enti
proprietari dei relativi impianti di risalita, la Regione Valle
d'Aosta concede contributi per la manutenzione e la gestione di
piste per la pratica dello sci di discesa.
(2)
Gli anzidetti contributi sono altre sì finalizzati
a consentire un corretto inserimento delle piste di sci di discesa
e dei relativi impianti di risalita nell'ambiente, attraverso
l'esecuzione di interventi di ripristino e reinerbimento delle zone
in cui sono stati attuati rimodellamenti del terreno, nonchè di
manutenzione periodica delle stazioni, dei sostegni di linea, dei
fabbricati e delle strutture di servizio in genere.
(3)
In relazione all'intervento finanziario
disciplinato dalla presente legge le aziende o
gli enti
beneficiari dovranno attuare, in accordo con la Regione, una
politica di prezzi concorrenziali, prevedendo altresì agevolazioni
generali per i residenti in Valle d'Aosta.
PRESIDENTE:
All'articolo 1 esiste un emendamento
presentato dal Consigliere Baldassarre e uno dal Consigliere De
Grandis dei quali do lettura:
Emendamento n. 1
Il terzo comma dell'art. 1 è sostituito con il
seguente:
"In relazione all'intervento finanziario disciplinato dalla
presente legge le aziende o gli enti beneficiari debbono attuare
agevolazioni per i resi denti in Valle d'Aosta nella misura del 50%
delle tariffe per l'intero anno".
Emendamento n. 2
All'ultimo comma dell'art. 1, dopo le parole "concorrenziale"
sono soppresse le seguenti: "prevedendo altresì agevolazioni
generali per i residenti in Valle d'Aosta".
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Dopo le affermazioni
dell'Assessore Borbey io sono propenso a ritirare il mio
emendamento, anche se potrebbe ancora sussistere qualche
preoccupazione perchè il Consigliere De Grandis presenta un
emendamento per eliminare le parole: "prevedendo altresì
agevolazioni generali per i residenti in Valle d'Aosta". E' vero
che si tratta di una iniziativa che potrebbe diventare pericolosa,
però dobbiamo anche dire che il protocollo d'intesa non avrebbe
senso se il discorso del Consigliere De Grandis dovesse andare
avanti. Oltretutto l'Assessore Borbey non ha espresso alcun
giudizio o parere sui due emendamenti presentati ed io sono
convinto che lo ha fatto per dimenticanza.
PRESIDENTE:
L'emendamento presentato dal Consigliere De
Grandis è ritirato, in funzione della risposta data dall'Assessore,
che non lo accetta.
Ha chiesto la parola l'Assessore al Turismo, Urbanistica e Beni
Culturali Borbey; ne ha facoltà.
BORBEY (D.C.):
Chiedo scusa al Consigliere Baldassarre
per la mia dimenticanza. C'è già stato un dibattito anche
all'interno dell'esecutivo e si era scelto di non inserire nella
legge la percentuale che le società si impegnano a dare come
agevolazione ai residenti perchè un domani dovrebbe essere tutto
assoggettato ad I.V.A. e di conseguenza così ci è stato consigliato
dagli esperti che hanno aiutato a stendere la legge a livello
tecnico.
Logicamente prima di venire in Consiglio, si è concordato un
protocollo d'intesa almeno per il biennio secondo il quale la
domanda di contributo delle società dovrà essere corredata dalla
delibera del Consiglio di amministrazione con la quale si
stabiliscono le agevolazioni per i residenti.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.I.):
Dopo questa precisazione, che
involontariamente l'Assessore aveva omesso nella prima parte e che
impegna le società a deliberare lo sconto per i residenti per poter
poi usufruire del contributo, mi sembra che esistano sufficienti
garanzie e pertanto io ritiro il mio emendamento.
PRESIDENTE:
Se nessuno chiede la parola metto in
approvazione l'articolo 1 nel suo testo originario:
ESITO DELLA VOTAZIONE
Presenti: 27
Votanti: 26
Favorevoli: 26
Astenuti: 1 (De Grandis)
Il Consiglio approva.
PRESIDENTE:
Do lettura dell'articolo 2:
Articolo 2
(1)
I contributi possono essere concessi annualmente
ad aziende ed enti che, oltre ad esercire impianti di trasporto a
fune situati in Valle d'Aosta e normalmente utilizzati per la
pratica dello sci di discesa, comunque assicurino la manutenzione e
la gestione delle piste di discesa servite dal complesso degli
impianti stessi, compresi quelli non ripetibili.
(2)
Le domande relative devono essere presentate
all'Assessorato regionale del turismo, urbanistica e beni cultura
li entro il 30 settembre di ogni anno e devono essere corredate di
un elenco de gli impianti a fune eserciti dal richiedente e di cui
quest'ultimo preveda, in presenza di sufficienti condizioni di
innevamento e fatte salve le esigenze di sicurezza, il
funzionamento per alme no 100 giorni durante la successiva stagione
invernale.
(3)
Per gli impianti destinati allo sci estivo le
domande devono essere presentate entro il 31 maggio e la previsione
di funzionamento deve essere di almeno 45 giorni durante la
susseguente stagione estiva.
(4)
Possono essere conteggiati ai fini del calcolo del
contributo previsto dal la presente legge anche impianti siti fuori
del territorio regionale, perchè eserciti da una società operante
in Val le d'Aosta e collegati funzionalmente ad altri impianti da
questa gestiti nel territorio regionale.
(5)
Di ogni impianto devono essere indicati il tipo,
il dislivello e la portata oraria massima autorizzata.
(6)
Per gli impianti di cui venga denunciato o
accertato un periodo di funzionamento invernale o estivo
rispettivamente inferiore a 90 e 45 giorni, si procede a una
proporzionale riduzione della relativa quota di contributo.
(7)
Per gli impianti di cui venga denunciato e
accertato un periodo di funzionamento invernale superiore a 170
giorni la relativa quota di contributo viene aumentata del
10%.
PRESIDENTE:
Esiste una correzione annunciata
dall'Assessore e cioè al secondo comma portare i giorni da 100 a
90. Non è il caso di fare una votazione.
Do lettura dell'articolo 2 corretto e lo metto in
approvazione:
Articolo 2
(1) I contributi possono essere concessi annualmente ad
aziende ed enti che, oltre ad esercire impianti di trasporto a fune
situati in Valle d'Aosta e normalmente utilizzati per la pratica
dello
sci di discesa, comunque assicurino la manutenzione e
la gestione delle piste di discesa servite dal complesso degli
impianti stessi, compresi quelli non ripetibili.
(2)
Le domande relative devono essere presentate
all'Assessorato regionale del turismo, urbanistica e beni culturali
entro il 30 settembre di ogni anno e devono essere corredate di un
elenco degli impianti a fune eserciti dal richiedente e di cui
quest'ultimo preveda, in presenza di sufficienti condizioni di
innevamento e fatte salve le esigenze di sicurezza, il
funzionamento per almeno 90 giorni durante la successiva stagione
invernale.
(3)
Per gli impianti destinati allo sci estivo le
domande devono essere presentate entro il 31 maggio e la previsione
di funzionamento deve essere di almeno 45 giorni durante la
susseguente stagione estiva.
(4)
Possono essere conteggiati ai fini del calcolo del
contributo previsto dal la presente legge anche impianti siti fuori
del territorio regionale, purchè eserciti da una società operante
in Valle d'Aosta e collegati funzionalmente ad altri impianti da
questa gestiti nel territorio regionale.
(5)
Di ogni impianto devono essere indicati il tipo,
il dislivello e la portata oraria massima autorizzata.
(6)
Per gli impianti di cui venga denunciato o
accertato un periodo di funzionamento invernale o estivo
rispettivamente inferiore a 90 e 45 giorni, si procede a una
proporzionale riduzione della relativa quota di contributo.
(7)
Per gli impianti di cui venga denunciato e
accertato un periodo di funzionamento invernale superiore a 170
giorni la relativa quota di contributo viene aumentata del
10%.
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura dell'articolo 3:
Articolo 3
(1)
L'ammontare dei contributi è
determinato in
funzione della potenza degli impianti a fune, definita come il
prodotto della portata oraria massima autorizzata per il
dislivello, espresso in chilometri, di ciascun impianto.
(2)
La sommatoria delle potenze, come sopra definite,
degli impianti complessivamente eserciti da ciascun richiedente,
nel rispetto delle condizioni di cui al precedente articolo 2,
costituisce il coefficiente per il calcolo dei contributi
concedibili.
(3)
Nel caso di impianti per la pratica dello sci
estivo il contributo è commisurato alla sommatoria delle potenze
dei soli impianti ripetibili, con esclusione quindi di quelli
utilizzati per il trasferimento degli sciatori in quota.
(4) L'importo del contributo spettante a ogni società o
ente si ottiene moltiplicando il coefficiente di cui ai commi
precedenti per il valore convenziona le di lire
novantamila.
PRESIDENTE:
Se nessuno chiede la parola metto in
approvazione l'articolo 3 testé letto:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
PRESIDENTE:
Do lettura dell'articolo 4:
Articolo 4
(1)
L'Assessorato del turismo, urbanistica e beni
culturali esamina le domande, ne verifica la regolarità e determina
l'ammontare del contributo concedibile, sottoponendo quindi le
risultanze dell'istruttoria alla Giunta regionale, che decide in
via definitiva con propria deliberazione.
(2)
L'erogazione dei contributi avviene ratealmente
secondo le seguenti modalità:
50% all'inizio della stagione invernale e comunque non oltre
il 31 dicembre dell'esercizio in corso;
25% entro il 28 febbraio dell'esercizio successivo;
25% entro la fine della stagione invernale e comunque non
oltre il 31 maggio dell'esercizio successivo.
(3)
L'erogazione dei contributi può essere sospesa in
qualsiasi momento in caso di mancata attuazione degli indirizzi di
cui al 2° e 3° comma dell'articolo 1, ovvero nel caso in cui gli
accertamenti eseguiti a cura dell'Assessorato regionale del
turismo, urbanistica e beni culturali in ordine al normale
funzionamento degli impianti e all'effetti va e regolare
praticabilità e battitura delle piste, anche sotto il profilo del
la sicurezza, diano risultato negativo.
PRESIDENTE:
Se nessuno chiede la parola metto in
approvazione l'articolo 4 testé letto:
ESITO DELLA VOTAZIONE
Presenti, votanti e favorevoli:
27.
Il Consiglio approva all'unanimità.
PRESIDENTE:
Do lettura dell'articolo 5:
Articolo 5
(1) In sede di prima applicazione della presente legge il
termine di cui al secondo comma dell'articolo 2 è prorogato al 10°
giorno successivo all'entrata in vigore della legge stessa.
PRESIDENTE:
Se nessuno chiede la parola metto in
approvazione l'articolo 5 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura dell'articolo 6:
Articolo 6
(1)
L'onere di cui alla presente legge ammontante ad
annue £. 3.000.000.000 sino al 1985 graverà sul cap. 37505, di
nuova istituzione, del bilancio di previsione della Regione per
l'esercizio finanziario 1984 e sul corrispondente capitolo del
bilancio per l'anno 1985.
(2)
Alla copertura dell'onere di cui al comma
precedente si provvede:
- per l'esercizio 1984 mediante riduzione per £.
3.000.000.000 dello stanzia mento iscritto al capitolo 50150 "Fondo
globale per il finanziamento di spese per ulteriori programmi di
sviluppo - Spese di investimento", a valere sugli interventi
previsti all'allegato n. 8 del bilancio stesso, concernenti il
finanziamento della spesa per l'attuazione del collegamento
autostradale Sarre-Courmayeur. Su tale intervento rimane
disponibile la minor somma di £. 31.000.000.000.
- per l'esercizio 1985 mediante utilizzo per £. 3.000.000.000
delle risorse disponibili iscritte al programma 3.2. Altri oneri
non ripartibili del bilancio pluriennale 1984/1986.
PRESIDENTE:
Se nessuno chiede la parola metto in
approvazione l'articolo 6 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura dell'articolo 7:
Articolo 7
(1) Al bilancio di previsione della Regione per l'esercizio
finanziario 1984 sono apportate le seguenti variazioni:
Variazioni in diminuzione:
Cap. 50150 "Fondo globale per 11 finanziamento di spese per
ulteriori programmi di sviluppo - Spese di investimento".
£. 3.000.000.000
Variazione in aumento:
Settore II° - Sviluppo economico, programma 12 "Interventi
promozionali per il turismo".
Cap. 37505 di nuova istituzione "Contributi per la
manutenzione e la gestione di piste per lo sci di discesa".
£. 3.000.000.000
PRESIDENTE:
Se nessuno chiede la parola metto in
approvazione l'articolo 7 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Do lettura dell'articolo 8:
Articolo 8
(1)
La presente legge è
dichiarata urgente ai
sensi del terzo comma dell'art. 31 dello Statuto speciale ed
entrerà in vigore il giorno successivo a quello della sua
pubblicazione nel Bollettino Ufficiale della Regione.
(2)
E' fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
Se nessuno chiede la parola metto in
approvazione l'articolo 8 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE:
Il Consiglio è chiamato ora ad esprimersi per
votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK