Consiglio Regionale della Valle d'Aosta - Oggetto del Consiglio n. 28 del 15 luglio 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula
Oggetto del Consiglio n. 28 del 15 luglio 1998 - Resoconto
SEANCE DU 15 JUILLET 1998 (MATIN)
OGGETTO N. 28/XI Situazione dei vari presidi ospedalieri in
materia di sicurezza. (Interpellanza)
Interpellanza Premesso che:
- la locale U.S.L. con delibera del dicembre 1996, ottemperando
agli obblighi del D.Lgs. 626/94, approvava il documento di
valutazione rischi del presidio ospedaliero regionale;
- nell'ambito della complessa analisi sulla situazione di
rischio e dei conseguenti provvedimenti da adottare particolare
attenzione era dedicata al rischio d'incendio;
- tra le priorità d'intervento si indicava l'esigenza di
"ripristinare l'efficienza dell'impianto di rilevazione fumi e
segnalazioni incendi, attualmente totalmente inaffidabile,
individuando gli addetti alla manutenzione..."
Rilevato che:
- l'incendio recentemente divampato nelle cucine del Beauregard
avrebbe potuto avere disastrose conseguenze sull'incolumità del
personale e dei degenti;
- dai primi accertamenti sarebbero emerse gravi lacune ed
omissioni nelle misure di sicurezza;
tutto ciò premesso i sottoscritti Consiglieri regionali
Interpellano
il Presidente della Giunta e l'Assessore alla Sanità per
sapere:
1) se siano stati effettuati i lavori di adeguamento prescritti
nel documento di valutazione rischi, con particolare riferimento
alla prevenzione incendi;
2) se l'incendio delle cucine del Beauregard sia riconducibile
alle carenze nelle norme di sicurezza;
3) quale è la situazione complessiva in materia di sicurezza dei
vari presidi rispetto allo stato dei luoghi rilevato nel 1996;
4) quali provvedimenti l'Assessore intende adottare al fine di
garantire la sicurezza delle strutture sanitarie.
F.to: Frassy - Tibaldi - Lattanzi
Président La parole au Conseiller Frassy.
Frassy (FI) Verso la fine di maggio una notizia, peraltro con
poco rilievo, nonostante quello che noi riteniamo essere invece un
problema significativo, venne data da alcuni organi di stampa e
riguardava un incendio che era scoppiato all'interno delle cucine
dell'Ospedale di Beauregard.
È vero che in quel periodo erano altri gli incendi che più
attiravano l'attenzione dei "mass media": era l'incendio finale
della campagna elettorale; però, è curioso che questo tipo di
fatto, sicuramente significativo ed aggiungo io preoccupante -
spiegherò poi perché - ha avuto un'evidenza di stampa ritardata,
forse perché il fatto è avvenuto di venerdì, sino a martedì sera
gli organi locali - con l'eccezione di un settimanale che esce il
lunedì - non ne avevano data notizia, mentre altre notizie di
incendi di minore portata e di ordinaria, purtroppo, quotidianità,
come gli incendi dei cassonetti della nettezza urbana, sono oggetto
molte volte di notizie, di dichiarazioni e di considerazioni anche
politiche.
È evidente che la notizia del cassonetto, che tutte le notti
brucia per un atto vandalico, rispetto alle cucine dell'Ospedale
Beauregard che prendono fuoco, con quelle che potevano essere le
conseguenze successive, meritava una maggior evidenza di stampa
anche se ci rendiamo conto che sicuramente non fa mai piacere
divulgare certe notizie. In una realtà democratica le notizie belle
o brutte, nel momento in cui si concretizzano, dovrebbero essere
oggetto di divulgazione, soprattutto se sono notizie che riguardano
una situazione che ha un pubblico interesse come sicuramente è in
questo caso. Quindi già le tempestiche con cui sono uscite queste
notizie ci hanno destato alcune perplessità.
Sicuramente siamo stati molto più fortunati di quanto non siano
stati i cittadini milanesi per il rogo della camera iperbarica
dell'Ospedale Galeazzi di Milano, dove ben 11 persone sono
decedute. Da alcune notizie di stampa, perché altre notizie non ci
sono state, sembra di poter ribadire in quest'aula che siamo stati
veramente fortunati perché una diversa combinazione di casualità
avrebbe potuto determinare anche pesanti conseguenze nei confronti
non solo del personale sanitario e parasanitario, ma anche dei
degenti ricoverati al Beauregard.
Le conseguenze comunque da un punto di vista pratico ed
immediato di quel rogo sono state significative perché sempre a
mezzo stampa abbiamo appreso che tutto il sistema di
confezionamento dei pasti dei presidi ospedalieri regionali che è
accentrato in Beauregard è andato in tilt per un paio di giorni con
l'esigenza di far affluire questi pasti da altre cucine.
Vorremmo sapere innanzitutto quali sono le cause che hanno
determinato un fatto che riteniamo grave nonostante la
minimizzazione fatta dagli organi di informazione in quanto era un
fatto annunciato. Il decreto legislativo n. 626/94 - che obbliga il
pubblico e il privato ad adeguarsi alle norme in materia di
sicurezza - era stato oggetto di valutazione anche da parte della
nostra USL e la cosa più sorprendente è che si diceva, in proposito
a quello che era il rischio di incendio, che era necessario
ripristinare l'efficienza dell'impianto di rilevazione fumi e
segnalazione incendi attualmente totalmente inaffidabile
individuando tra l'altro gli addetti alla manutenzione.
Questo a onor del vero risultava in quel documento che
riguardava il Presidio ospedaliero di viale Ginevra. Io non so,
perché non ho ancora ricevuto la documentazione che avevo chiesto,
ma ne chiedo notizia all'Assessore, se poi anche per gli altri
presidi ospedalieri siano state fatte le verifiche necessarie e
soprattutto se siano stati effettuati gli interventi che era
necessario mettere in atto per ottemperare non solo alla norma di
legge, ma per garantire la sicurezza dei luoghi e di coloro che per
motivi professionali o per motivi di salute frequentano i luoghi
stessi.
Gradiremmo sapere qual è la situazione complessiva dei presidi
ospedalieri e sapere anche se sono stati adottati soprattutto dei
provvedimenti successivamente all'incendio che si è sviluppato
nelle cucine del Beauregard e sapere anche se vi sono state delle
inchieste amministrative dell'USL o della stessa Amministrazione
regionale, se comunque sono state aperte altre inchieste e, in caso
affermativo, quali siano, se vi siano, le risultanze di queste
inchieste.
Président La parole à l'Assesseur à la santé, au bien-être et
aux politiques sociales, Vicquéry.
Vicquéry (UV) L'interpellation de M. Frassy et de ses collègues
me permet de faire le point en ce qui concerne le grand effort que
l'Administration régionale est en train de faire, par rapport à
l'application de la loi n° 626/94 dans le milieu socio-sanitaire
qui, comme tout le monde le sait, est de plus en plus au centre de
l'attention des médias italiens suite aux graves événements qui se
sont vérifiés dans certains hôpitaux.
Puisque la responsabilité d'après la loi revient directement à
la Direction générale de l'U.S.L., je vous donne lecture de la
réponse que M. Bragonzi m'a envoyée il y a quelques jours:
"In riferimento all'interpellanza consiliare di cui all'oggetto
si comunica quanto segue.
Il documento di valutazione dei rischi del Presidio ospedaliero
regionale, predisposto ai sensi del d.lgs. n. 626/94, approvato con
deliberazione del Direttore generale dell'USL in data 31 dicembre
1996, nella parte relativa al rischio incendio, evidenziava i
seguenti aspetti generali relativi: a) alla carenza di protezione
passiva, presenza di impianto di rilevazione incendio non
efficiente, necessità di completare gli interventi di
compartimentazione REI dei reparti e delle aree ospedaliere secondo
quanto disposto dal progetto allegato al nullaosta provvisorio
presentato nell'anno 1994 al comando provinciale dei VV.FF. e
approvato il 9 maggio 1995, carenze di via di fuga dei piani alti
dal volume ospedaliero; b) alla carenza di protezione attiva,
carenza nel numero e nella classificazione degli estintori
portatili e carrellati, mancanza di interventi manutentivi
all'impianto di alimentazione e alle cassette idranti presenti nei
reparti, mancanza di portata d'acqua necessaria all'erogazione
contemporanea delle bocche antincendio.
Per l'adeguamento delle strutture ospedaliere regionali è stata
disposta una ripartizione dei fondi, ex articolo 20 della legge
statale n. 67/88, per complessivi 6 miliardi, che sono gestiti
direttamente dall'Amministrazione regionale. Questo fondo è stato
speso solo in parte poiché la somma finanziata viene ripartita
all'interno dei singoli lotti di intervento di ristrutturazione in
programma. Tale gestione è in corso di riconsiderazione perché
comporta un'eccessiva lentezza nella realizzazione degli interventi
necessari.
Per quanto riguarda la protezione passiva, durante il 1997 e
nella prima parte dell'anno in corso, sono comunque attivate le
seguenti iniziative: a) affidamento in appalto di gestione esterna
a far data dal mese di maggio 1998 del servizio di manutenzione
dell'intero impianto di rilevazione fumi, il contratto prevede il
monitoraggio settimanale dell'impianto, la compilazione dei
registri di verifica, gli interventi di prova, verifica e
sostituzione di parti di impianto ed è finalizzato al mantenimento
in efficienza del sistema di monitoraggio interno; b) gli
interventi di compartimentazione, previsti dal progetto approvato
con nulla osta provvisorio, sono stati realizzati per le parti
ristrutturate recentemente quali: reparti di degenza di neurologia
e medicina donne, servizi di riabilitazione, rianimazione,
farmacia, pronto soccorso e medicina di emergenza; sono in corso di
completamento i lavori di compartimentazione del blocco operatorio
con l'utilizzo di fondo di manutenzione straordinaria del bilancio
1997 dell'azienda USL; nel corso della realizzazione del secondo
intervento di ristrutturazione sono previsti la compartimentazione
per i reparti di gastroenterologia, oncologia, ortopedia,
traumatologia e dialisi; le compartimentazioni mancanti sono tutte
in fase di previsione di progettualità; c) scale di sicurezza e via
di fuga: nel corso dei lavori di ristrutturazione del servizio di
riabilitazione è stata realizzata una scala di sicurezza esterna,
che garantisce la via di fuga di tutta l'ala nord del fabbricato ex
Mauriziano; in vista dell'imminente inizio dei lavori relativi al
secondo intervento di ristrutturazione, è stato richiesto al
responsabile del procedimento nominato dall'Assessorato ai lavori
pubblici di garantire la priorità nell'esecuzione della scala di
sicurezza, da realizzarsi nell'ala nord-est del fabbricato ex
Mauriziano, che verrà probabilmente posizionata entro il 1998,
manca la scala di sicurezza per l'ala sud-est; il Presidio
ospedaliero di Beauregard di recente costruzione non presenta le
sopradescritte problematiche rispetto alle vie di fuga.
Per quanto riguarda la protezione attiva, sono state attivate le
seguenti iniziative: a) è stata affidata da circa 10 anni in
gestione di appalto esterno la manutenzione semestrale degli
estintori portatili; l'affidamento in appalto prevedeva nella prima
fase una ridistribuzione con noleggio di estintori nel numero
necessario e nella qualità prevista dalla legge in vigore; oggi, a
seguito dell'entrata in vigore della normativa dettata dal D.M.
1998 che all'allegato V definisce le caratteristiche e il tipo di
estintore da utilizzare con riferimento alla superficie e alla
tipologia di rischio, è in fase di studio, attraverso la
costituzione di uno specifico gruppo di lavoro, l'adeguamento
operativo che dovrà essere reso applicativo entro il 7 ottobre
p.v., data di entrata in vigore del nuovo regolamento; b) durante
il 1997 numerose e costanti sono state le opere di manutenzione
ordinaria all'impianto antincendio con sostituzione di lance e
manicotti antincendio, verifica del funzionamento e sostituzione
della rubinetteria, delle cassette esistenti negli edifici
ospedalieri; c) è stato realizzato e collaudato nel mese di giugno
del corrente anno il nuovo anello orizzontale antincendio in viale
Ginevra, esterno; tale opera, finanziata con fondi attribuiti
all'USL in conto capitale, ha dotato l'Ospedale regionale di un
nuovo gruppo di pressurizzazione della rete che, alimentata da tre
serbatoi di accumulo, garantisce l'alimentazione e la distribuzione
a 7 punti di utilizzo per l'attacco di autopompa e bocche
antincendio, ognuna con raggio di azione di 30 metri e 20 metri di
colonna d'acqua.
Per quanto riguarda il punto 2 dell'interpellanza, si fa
rilevare che il principio di incendio è stato provocato dalla ditta
aggiudicatrice di un appalto dell'USL per la sostituzione di due
pentole durante la fase di operazioni per lo smontaggio della
pentola da sostituire.
La ditta sopracitata ha infatti spostato, senza prima
intercettare e sconnettere gli impianti elettrico, idrico e
l'alimentazione del gas, una delle due pentole di circa 15 cm,
provocando la rottura di un filetto della tubazione rigida in
acciaio zincato da alimentazione del gas, alla quale la pentola
medesima è rigidamente collegata. Dalla frattura della tubazione il
metano è fuoriuscito e si è incendiato appena a contatto con le
giacenti apparecchiature di cucina che erano accese.
È necessario precisare che se non ci sono state ulteriori e più
gravi conseguenze è dovuto al fatto che sono entrati in funzione
immediatamente i sistemi di protezione: rilevatore fuga di gas ed
elettrovalvole sulla tubazione di alimentazione principale del gas
e che la mancata presenza di estintori nell'area di lavoro è stata
determinata esclusivamente da un non corretto utilizzo e
posizionamento da parte del personale della dotazione di estintori
mobili presenti in cucina che attualmente sono stati ricollocati in
modo ottimale.
Si comunica inoltre che, ai fini di ottemperare gli adempimenti
previsti dal d.lgs. n. 626, quest'azienda ha provveduto a
costituire, con specifico atto deliberativo adottato nell'autunno
dell'anno 1996, un apposito comitato presieduto dal Direttore
sanitario e costituito da esperti in merito a tutti i rischi che
devono essere valutati, con personale dipendente integrato da
consulenti esterni per quanto riguarda i rischi strutturali,
impiantistici e incendio, nonché dall'esperto qualificato, dal
medico competente e dal medico autorizzato. Il Comitato si riunisce
con cadenza mensile e sta attualmente valutando il piano di
intervento urgente a seguito del documento di valutazione dei
rischi, approvato nel dicembre 1996 e da ultimare entro l'anno in
corso.
Si precisa infine che, a seguito dell'emanazione del nuovo
decreto ministeriale del marzo 1998, è stato costituito un
sottocomitato specificatamente dedicato alla problematica della
protezione antincendio che sta predisponendo piani di intervento
per i problemi relativi alla sicurezza attiva e alla sicurezza
passiva, ma soprattutto per l'organizzazione di un controllo
sistematico dell'operatività dei sistemi e per la formazione e
l'educazione del personale dipendente".
Voilà la réponse du Directeur général de l'USL. Pour répondre à
la quatrième question de l'interpellation, qui me concerne
directement, je dois dire que l'Administration régionale intervient
en trois façons par rapport aux problèmes signalés.
Dans le budget pour les trois ans nous avons 4,5 milliards pour
ce qui concerne les interventions contre les incendies, 3 milliards
pour ce qui concerne l'implantation technologique, 9,7 milliards
pour les centrales technologiques de l'Hôpital de rue de Genève et
en plus nous avons transféré à l'USL 3,9 milliards, dont 1 milliard
pour l'implantation de la cogénération à l'Hôpital du Beauregard, 1
milliard pour le réaménagement de la radiologie et 1 milliard pour
la réanimation.
En plus nous allons financer directement l'USL pour les
entretiens extraordinaires pour 2 milliards chaque année pour les
implantations technologiques et aussi 3 milliards pour l'achat
d'appareils sanitaires donc, on peut dire tranquillement que nous
sommes à même de donner une réponse affirmative pour ce qui est de
l'engagement de l'Administration régionale.
Toute la problématique de la loi n° 626 est une problématique
très délicate et aujourd'hui encore un fonctionnaire et un
responsable technique appartenant à l'Administration régionale
participent aux réunions d'un comité paritaire interrégional qui
est en train de suivre attentivement toute l'application dans les
administrations publiques de la loi n° 626 du 1994.
Président La parole au Conseiller Frassy.
Frassy (FI) È difficile dirsi soddisfatti delle risposte
soprattutto per quanto riguarda i contenuti delle stesse.
Intanto, il tipo di risposta che mi ha dato l'Assessore alla
sanità poteva essermi dato anche dall'Assessore alle finanze
Agnesod. I soldi, mi ha detto, noi li abbiamo dati, di conseguenza
se qualcosa non funziona il problema sta nella gestione; però, non
possiamo non ricordare in quest'aula come la gestione dell'USL sia
diretta emanazione di una scelta politica, nel senso che il
Direttore generale sappiamo benissimo chi lo nomina, di conseguenza
la nomina del Direttore generale deve garantire la contiguità fra
il potere politico e il potere gestionale.
Ora, la lunga relazione del Direttore generale ci porta ad
esprimere una rinnovata preoccupazione per quello che non è stato
ancora fatto e ci porta a dire, fra l'altro, che proprio in quella
relazione si evidenzia come probabilmente molti interventi ad oggi
ancora non sarebbero in cantiere se non fosse accaduto quello che è
accaduto. Mi sono annotato alcune cose, poi chiederò all'Assessore
di avere copia della risposta del Direttore generale.
La gestione in appalto esterno della rilevazione fumi è del
maggio 1998, l'incendio è del maggio 1998; l'anello antincendio
nella sua nuova configurazione a norma è del giugno 1998,
l'incendio è del maggio 1998....
(interruzione dell'Assessore Vicquéry, fuori microfono)
... sì, lo spunto dell'interpellanza è l'incendio del
Beauregard, ma il problema riguarda la sanità e la sicurezza della
sanità nei vari presidi perciò è evidente che c'è tutto un problema
che vorremmo approfondire per capire come mai, nonostante che le
risorse siano state messe a disposizione, il Direttore generale - e
lo afferma nella risposta che l'Assessore ha letto - aveva delle
difficoltà a spendere i 6 miliardi che mi sembra di ricordare
fossero la somma a disposizione per adeguare e mettere a norma di
sicurezza i vari presidi ospedalieri.
Ci sono poi altri dettagli che sarebbe opportuno chiarire. Non
risulterebbe, perlomeno da quelle che sono state le testimonianze
delle persone che lavoravano in quel luogo, che vi fossero gli
estintori dislocati nella maniera in cui dovevano essere
dislocati.
Non mi ha detto l'Assessore se ci sia stata o meno un'inchiesta
da parte dell'USL piuttosto che dell'Assessorato stesso, noi la
chiederemo però, proprio per avere un quadro più chiaro, anche
perché poi rischiamo di andare in tecnicismi che possono essere
interessanti sino a un certo punto nell'economia di un dibattito
politico. Abbiamo evidenziato un problema, vorremmo anche capirne
le cause per ovviare a nuovi problemi di questo tipo. Vorremmo che
l'Assessore si impegnasse a portare nella V Commissione un
approfondimento di questa materia con l'audizione delle persone che
sono state direttamente coinvolte a livello operativo e a livello
di responsabilità.
Ci sembra che questo sia un atto dovuto di informazione al
Consiglio per un evento che fortunatamente non ha avuto
conseguenze, ma sappiamo come eventi ben più banali possano avere
conseguenze ben più gravi.
Noi abbiamo sollevato un problema politico e vorremmo
approfondirlo nelle sue implicazioni tecniche da un punto di vista
pragmatico, perciò chiediamo all'Assessore che con un atto di
responsabilità non solo politica, ma amministrativa abbia la
compiacenza di coinvolgere la Commissione su quello che riteniamo
essere un fatto grave per quello che è successo e soprattutto per
quello che bisognerà andare a fare per mettere a norma gli impianti
stessi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK