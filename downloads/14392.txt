Consiglio Regionale della Valle d'Aosta - Oggetto del Consiglio n. 929 del 5 ottobre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
EDILIZIA
Edilizia residenziale
Precedente
Successivo
Resoconto integrale del dibattito dell'aula
Oggetto del Consiglio n. 929 del 5 ottobre 1994 - Resoconto
OGGETTO N. 929/X - Vendita terreni di proprietà regionale al
Comune di La Thuile da destinare all'edilizia economica e popolare.
Introito di somma.
Deliberazione - Il Consiglio
Premesso che il Comune di La Thuile con nota in data 9 febbraio
1991 ha richiesto a questa Amministrazione regionale di acquistare
un'area di proprietà regionale, distinta al C.T. al F. 17 con i
mappali 761 - 762/parte - 763/parte - 764 e 765/parte, della
superficie di circa mq. 3.900, da destinare all'edilizia economica
e popolare da concedere, successivamente, in diritto di superficie
a favore della "Cooperativa Mont Ru a r.l.", come risulta dalla
deliberazione del Consiglio Comunale n. 198 in data 28 novembre
1990;
Ricordato che i terreni richiesti sono stati acquistati dalla
Regione con rogito Notaio G. Marcoz in data 15 marzo 1985 dalla
Società DELTASIDER S.p.A.;
Rilevato che l'Ufficio Patrimoniale dell'Assessorato del
bilancio e delle finanze con perizia di stima in data 11 marzo 1991
ha valutato i terreni di cui trattasi in lire 160.000 al metro
quadrato, valore confermato con successivo aggiornamento in data 20
aprile 1994;
Preso atto che l'area da cedere al Comune di La Thuile è ubicata
in zona urbanistica CA 15 riservata all'edilizia economica e
popolare di cui alla legge 22 ottobre 1971, n. 865;
Rilevato che nella perizia di stima, per mero errore materiale,
non è stato preso in considerazione il mappale n. 765/parte,
indicato nella planimetria allegata alla citata deliberazione del
Consiglio comunale n. 198/1990, che deve invece formare oggetto di
trasferimento al Comune al fine di garantire una superficie
sufficiente, secondo le disposizioni urbanistiche vigenti, alla
realizzazione di n. 12 alloggi per una cubatura programmata di mc.
3.500;
Preso atto che tutte le spese notarili e del frazionamento
catastale dell'area saranno a totale carico del Comune
acquirente;
Ricordato che il prezzo complessivo di vendita verrà determinato
sulla base delle risultanze del tipo di frazionamento
catastale;
Rilevato che l'alienazione dei terreni suddetti al Comune di La
Thuile non rientra nel piano di dismissioni di beni del patrimonio
immobiliare della Regione di cui all'articolo 4 della legge
regionale 14 gennaio 1994, n. 2 in quanto trattasi di un'area
inserita in un programma costruttivo di alloggi economici e
popolari ai sensi dell'articolo 51 della legge 22 ottobre 1971, n.
865 e per la quale l'unico acquirente è il Comune che, ai sensi
dell'articolo 27 della citata legge 865/1971, deve provvedere
all'acquisto e concedere la medesima in diritto di superficie;
Visto il parere favorevole rilasciato dal Vice Dirigente del
Servizio Affari Generali e Legali della Presidenza della Giunta
regionale, in assenza del Dirigente, ai sensi del combinato
disposto dell'articolo 72 della legge regionale n. 3/1956 e
successive modificazioni, e dell'articolo 21 della legge regionale
n. 18/1980 e successive modificazioni, in ordine alla legittimità
della presente deliberazione;
Visto il parere della II Commissione consiliare permanente;
Delibera
1) di approvare la vendita al Comune di La Thuile di un'area di
terreno di proprietà regionale sito nel medesimo Comune, frazione
Villaret, distinto al Catasto Terreni al F. 17 con i nn. 761 (mq.
1513) - 762/parte - 763/parte - 764 (mq. 527) e 765/parte, della
superficie di circa mq. 3.900, il tutto come meglio risulta
individuato nell'allegata planimetria che costituisce parte
integrante e sostanziale della presente, per il prezzo unitario di
lire 160.000 (centosessantamila) al metro quadrato;
2) di introitare il prezzo complessivo di vendita, quale
risulterà ad avvenuto frazionamento dell'area, al capitolo 10200
("Provento vendite beni immobili") del bilancio di previsione della
Regione per l'anno finanziario 1994;
3) di onorare il Comune acquirente delle spese di redazione ed
approvazione del tipo di frazionamento catastale dei mappali nn.
762, 763 e 765, nonché delle spese di stipulazione, registrazione,
trascrizione ed ogni altra inerente dell'atto di cui trattasi;
4) di conferire al Presidente della Giunta od eventualmente in
caso di delega, all'Assessore regionale che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lett. d) del decreto legislativo 22
aprile 1994, n. 320.
Planimetria
(...omissis...)
Presidente -
Se nessun Consigliere chiede la
parola possiamo passare alla votazione.
Presenti, votanti e favorevoli: 27
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK