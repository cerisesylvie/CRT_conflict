Consiglio Regionale della Valle d'Aosta - Oggetto del Consiglio n. 979 del 2 dicembre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 979 del 2 dicembre 2004 - Resoconto
OBJET N° 979/XII - Suite de l'examen de la loi de finance et de
la loi de budget pour l'année 2005. (Suite de l'examen des
annexes)
Président - Nous reprenons nos travaux, toujours en examinant le
bilan. Page 220. Page 221. Page 222.
Sur la page 223 la parole à la Conseillère Squarzino
Secondina.
Squarzino (Arc-VA) - Il capitolo 26010 riguarda il fondo per il
finanziamento del piano triennale di politica del lavoro. Mi
interessava sapere, rispetto non tanto a come saranno spese nel
2005, ma rispetto al 2004, quante risorse sono state messe per i
lavori socialmente utili e a quante persone si sta dando una
risposta, quindi quanti progetti sono stati attivati.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Per quanto riguarda questo capitolo, la
ripartizione della spesa è di 1.807.000,00 euro per il 2005
relativamente ai contributi agli enti locali e ai servizi della
pubblica amministrazione per l'impiego temporaneo di lavoratori in
opere e servizi di pubblica utilità.
Rispetto al passato, proprio in considerazione di una situazione
sul mercato del lavoro che stava diventando più problematica per
alcuni settori produttivi, in particolare l'industria, il nuovo
piano di politica del lavoro ha introdotto una innovazione. Mentre
nel passato potevano usufruire dei lavori di utilità sociali
disoccupati o lavoratori in mobilità, ma non ne potevano usufruire
i lavoratori in cassa integrazione, il piano di politica del lavoro
prevede questa possibilità anche per i cassa integrati
ultraquarantenni.
Nei fondi globali è prevista l'attivazione di un disegno di
legge per l'anticipo della cassa integrazione. La domanda chiedeva
quanti sono i lavoratori che usufruiscono di questo. L'ultimo
Consiglio delle politiche del lavoro, che si è riunito nei giorni
scorsi, ha deliberato per quanto riguarda i progetti di utilità
sociale organizzati direttamente dal Comune una spesa di circa
700mila euro con il coinvolgimento di una settantina di lavoratori.
Rimangono comunque risorse a disposizione anche per progetti che
vengano fatti in gestione diretta da parte delle cooperative
sociali, cosiddetto "progettone", e contemporaneamente la
Commissione regionale per l'impiego, che è ancora in vigore in
attesa del trasferimento di funzioni che dovrebbe avvenire per il
mese di febbraio dell'anno prossimo, ha ridefinito i criteri per
l'utilizzazione dei lavoratori in mobilità e quindi per i
lavoratori anche che rientrano nelle fattispecie previste dal piano
di politica del lavoro, prevedendo una tipologia diversa di
criteri. Mentre nel passato il criterio prioritario era dato alla
residenza immediatamente dopo la qualifica professionale, i criteri
sono stati modificati, per cui la residenza passa dal Comune alla
Comunità montana e immediatamente dopo viene il criterio dei
carichi di famiglia che intende venire incontro alle persone che si
trovano in condizioni di maggiore bisogno.
Président - La parole au Conseiller Comé.
Comé (SA) - Volevo tornare alla pagina 220, dove sono previsti
interventi per la valorizzazione delle risorse energetiche.
L'Assessore ha detto che verrà predisposto un piano energetico
ambientale e vedo che invece, qui, i vari capitoli di questa pagina
hanno tutti in competenza una riduzione. Rispetto a questo piano
energetico ambientale cogliamo oggi scelte di riduzione dei
finanziamenti contenendo le possibilità di installazione di
impianti che sfruttano invece energie rinnovabili. Volevo sapere le
motivazioni di queste riduzioni così forti.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Nel considerare gli importi che sono
previsti a bilancio, bisogna tener conto anche del fatto che, per
quanto riguarda questa tipologia di interventi, sono previsti
ulteriori 410mila euro nei fondi globali relativi all'attuazione
del piano energetico; di conseguenza, se aggiungiamo queste cifre
ci troviamo poco lontano dalle cifre dell'anno precedente.
L'Assessorato ha in fase avanzata di predisposizione un nuovo
disegno di legge che attua il piano energetico ambientale, che era
stato approvato da questo Consiglio nel 2003, e intende introdurre
dei criteri modificativi per quanto riguarda la tipologia e le
modalità di finanziamento, cercando di finanziare e di selezionare
rispetto agli interventi che vanno nella direzione del risparmio
energetico e nella direzione della salvaguardia dell'ambiente,
quindi impianti fotovoltaici, solare termico, impianti di
cogenerazione, ed altro. Direi che, dal punto di vista finanziario,
riteniamo di avere una disposizione finanziaria sufficiente per
affrontare questi temi. Tenete conto del fatto che anche qui il
riferimento va fatto non all'assestato del 2004, ma alle previsioni
del 2004 che erano inferiori all'assestato, quindi con questo tipo
di avvertenza verrà presentato a breve, al Consiglio, un disegno di
legge che intende affrontare in modo diverso queste tematiche,
perché oggi ci troviamo nel paradosso che se un cittadino
valdostano presenta la domanda per un impianto di dimensioni
abbastanza rilevanti, rischia di venire penalizzato, in quanto i
criteri dell'attuale legge tendono a privilegiare gli impianti di
piccola taglia, cosa alquanto discutibile.
Direi pertanto al Consigliere Comé che su questo tema torneremo
e vedremo di reperire le risorse necessarie per affrontare un tema
di grande interesse, visto che si legge oggi sulla stampa che in
relazione alle polveri fini c'è il rischio di blocco della
circolazione della città di Aosta, quindi intervenire su questi
temi è una cosa che condividiamo.
Président - L'Assesseur Caveri a reçu sa note, on peut retourner
à la page 219.
La parole à l'Assesseur au tourisme, aux sports, au commerce,
aux transports et aux affaires européennes, Caveri.
Caveri (UV) - Rispetto alle due domande poste, una riguardava il
trasporto pubblico di linea, quindi questa questione della
vigilanza. Nessun impegno per quanto riguarda il capitolo 67910 per
quel che riguarda la legge n. 29/1997, quindi 9500,00 euro per
attività di vigilanza, nessun impegno, ad oggi, mentre su 7.000,00
euro per dispositivi di protezione individuali ne sono stati spesi
solo 1360,00.
Per quel che riguarda il sospetto che ci fosse stato qualche
utilizzo del 68100, gestione della tramvia intercomunale Cogne-Plan
Praz, il capitolo è stato ridotto per mantenere l'equilibrio di
parte corrente durante la gestione. Sulla disponibilità residua,
che è di 59mila euro, non risultano impegni ad oggi, quindi non si
sono usati questi fondi perché non si è fatta la gestione.
Président - La parole au Conseiller Frassy.
Frassy (CdL) - Sulle questioni che sono "su rotaia", cioè il
capitolo 68100 e il capitolo 68115, per quanto riguarda gli oneri
di gestione la previsione è una competenza di 250mila euro,
sull'auspicio che quanto prima si possa avere in funzione, la
previsione che c'era però sugli scorsi bilanci era di 490mila euro.
Vorremmo capire da quali considerazioni nasce questa minor spesa
che di per sé può essere sicuramente un fatto positivo, ma vorremmo
capire se prima di valutarlo come fatto positivo sia un dato di
fatto contabile attendibile, perché la differenza è il doppio, nel
senso che la scorsa previsione aveva una competenza che era doppia
rispetto alla previsione di gestione.
Sul capitolo 68115, rimanendo sempre sui binari - parliamo
dell'Aosta-Martigny - vediamo che sono spariti i 100mila euro
stanziati nel triennale dello scorso anno. Vorremmo capire qual è
il punto sulla vicenda Aosta-Martigny, perché era stato preso
l'impegno di verificare se c'erano i presupposti per procedere in
questa direzione; ora, la verifica ci risulta che sia ancora in
corso, vorremmo capire se sono previste spese in altri capitoli o
se rispetto a quello che era impegnato nello scorso bilancio non ci
sono più spese da sostenere per la verifica della fattibilità
dell'Aosta-Martigny.
Président - La parole au Conseiller Comé.
Comé (SA) - Ritorno sul capitolo 68170, riguardo alle spese di
gestione dell'Aeroporto regionale in Comune di Saint-Christophe.
Ricordo che l'Assessore aveva dichiarato che la gestione
dell'Aeroporto doveva coinvolgere anche i privati per abbattere i
costi a carico dell'ente pubblico di fronte alle spese di gestione
dell'Aeroporto, e mi trovo invece che, rispetto all'assestato 2004
in competenza, abbiamo il doppio delle spese per far fronte alla
gestione dell'Aeroporto regionale. Vorrei capire le motivazioni di
questo raddoppio dei costi di gestione.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Rispondo in ordine alle richieste che sono state
fatte.
Per quanto riguarda il trenino per Cogne verso Pila, abbiamo
ritenuto i 250mila per il 2005 congrui rispetto al fatto che
iniziamo una parte della gestione sulla base della consegna
all'Assessorato ai trasporti della parte infrastrutturale, cosa che
dovrebbe arrivare all'inizio dell'anno, e noi a nostra volta appena
possibile la consegneremo a "Pila S.p.a. Ferroviaria", quindi
inizierà la gestione in termini non ottimali, non ancora rispetto
ai costi di gestione complessivi, ma inizierà con una parte di
esercizio senza i locomotori, cioè di addestramento del personale e
di familiarizzazione della linea, compresi gli aspetti già
manutentivi dell'opera e di guardiania: quindi 250mila euro sono
realistici rispetto alle necessità di un esercizio non completo. In
questo momento stiamo effettuando i calcoli in collaborazione con
la "Pila" che ci consentiranno di tarare i finanziamenti esatti, se
l'esercizio comincerà nel secondo semestre 2005, per l'intera
annualità del 2006.
Per quanto riguarda i fondi per il traforo del G.S. Bernardo
ferroviario, non bisogna guardare il capitolo 68115, che riporta
dei finanziamenti statali che si sono estinti, quanto il capitolo
68110, che rispetto ad un investimento di 100mila euro riporta per
il 2005 un investimento di 80mila euro. Questo investimento
riteniamo sia congruo per il mantenimento delle azioni di
animazione e di approfondimento riguardanti questo traforo; in
particolare il 1° marzo dovremmo ospitare in Valle d'Aosta
un'assise internazionale in cui finalmente dovremmo avere una
tempistica certa rispetto al destino, soprattutto cronologico, di
questa opera ferroviaria. Una parte di altri fondi li attingeremo
da altri capitoli e riguarderanno con un importo più o meno simile
una "mise à jour" del progetto, perché il progetto più recente di
"RFI" attestava la ferrovia su Chivasso ed oggi questa visione è
del tutto irrealistica.
Per quanto riguarda l'Aeroporto regionale di Saint-Christophe,
siamo nella fase di definitiva assegnazione: con lunedì
delibereremo l'atto notarile per la nascita della nuova società,
che non nasce solo per degli obblighi derivanti da una logica di
maggiore economicità, ma per legge, cioè secondo quanto previsto
dalle direttive comunitarie e dal recepimento nell'ordinamento
italiano; oggi siamo obbligati come modellistica a prevedere una
società che non sia il frutto di un appalto che configura l'attuale
gestione aeroportuale, ma deve nascere una società mista con le
caratteristiche che abbiamo immaginato e quindi una società che
avrà un capitale pubblico del 49% e un capitale privato del
51%.
Era previsto l'inizio della nuova gestione aeroportuale il 1°
dicembre; abbiamo spostato la data al 1° gennaio per consentire in
termini utili e congrui la pubblicazione dei bandi per
l'individuazione dei due Consiglieri di amministrazione regionali e
del Presidente del Collegio sindacale che sarà di espressione
regionale; come voi sapete, il bando è scaduto il 26, e ci
accingiamo a fare le nomine; a queste seguiranno poi gli atti
notarili, quindi dal 1° gennaio avremo la gestione da parte della
nuova società mista.
L'importo che indichiamo per la gestione dell'Aeroporto è frutto
di un serie di calcoli assai complicati che riguardano la gestione
aeroportuale e, in contemporanea, l'attrezzatura da parte della
società di congrua capienza, a beneficio anche del fatto che questa
società sarà incaricata da parte dell'Amministrazione regionale
della realizzazione dell'intero "master plan" applicativo, là dove
si tratti di materia prevalentemente aeroportuale...
(interruzione del Consigliere Comé, fuori microfono)
... non lo abbiamo ancora dato perché c'è l'atto fondativo, non
so come la chiameremo, potrebbe essere la "Comé S.p.a.", in
acronimo... a parte gli scherzi, questo impegno riteniamo che sia
congruo: da una parte, segue il capitolato di appalto e,
dall'altra, intera gestione aeroportuale garantirà non solo la
gestione aeroportuale ordinaria, ma anche l'inizio degli
investimenti che dovrebbero portare, con l'inizio del 2005, la
definitiva approvazione dell'illuminazione della pista, che è
praticamente già pronta. Alla fine dell'anno penso che potremo
individuare le procedure di atterraggio che sono collegate alla
radioassistenza; con il 2006 potrà diventare operativo
l'allungamento della pista da 1.300 a 1.500 metri consentendo
finalmente di avere un Aeroporto con quelle caratteristiche
minimali per essere considerato uno scalo di livello regionale.
Président - La parole au Conseiller Frassy.
Frassy (CdL) - Siamo allibiti dalle sue risposte, Assessore,
perché a quanto pare tutto quello che passa in quest'aula per lei è
contorno rispetto alle idee che portate avanti a livello di
Esecutivo! Lei ha dato due risposte che non considerano
assolutamente i compiti di questa Assemblea, e che non rispettano
neppure la normativa regionale!
Per quanto riguarda la gestione della tramvia Cogne-Acquefredde,
sappiamo che la "Pila" è quasi totalmente partecipata
dall'Amministrazione regionale, apprendiamo che verrà costituita
una "Pila Ferroviaria S.p.a", immaginiamo a questo punto che la
"Pila S.p.a." con capitale proprio farà fronte alle esigenze per la
costituzione di una nuova s.p.a., altrimenti qualsiasi società per
azioni che debba essere costituita dovrebbe passare al vaglio
dell'aula... ipotizziamo che sia così...
Sull'Aeroporto lei è completamente fuori rotta, perché si
dimentica che sulla legge finanziaria a dicembre 2003, a seguito di
una serie di emendamenti presentati dal nostro gruppo e con lei
concordati e poi recepiti in legge c'erano degli impegni precisi
che le voglio ricordare. Dice il comma 3 dell'articolo 48, sviluppo
dell'Aeroporto regionale Corrado Gex:
"Gli interventi di cui al
comma 2, che sono tra i vari oggetti la gestione, sono realizzati
previa approvazione da parte del Consiglio regionale di un
programma di investimenti e sviluppo".
Non è che lo
presenterete, il problema è di capire quando diventa operativa
questa società! Questa società ci sembra di capire che se non è
operativa a fine anno, è operativa a fine gennaio, dovrebbe essere
peraltro operativa dal 1° gennaio perché abbiamo dato la proroga
fino al 31 dicembre, perciò nel prossimo Consiglio dovrebbe essere
esaminato il programma di investimento e sviluppo per gestire
quello che sarà il presente e soprattutto il futuro dell'Aeroporto
Corrado Gex.
La cosa che non ci può non lasciare perplessi è che noi diciamo:
"abbiamo per vincoli comunitari istituito una società con un
capitale privato al 51%, apprendiamo che la gestione futura
dell'Aeroporto, fin da domani mattina, ci costa 4 volte tanto",
perché i conti sono presto fatti: erano 900mila euro di budget,
fino a quest'anno, la gestione dell'Aeroporto e veniva gestita
tramite la convenzione con "Air Vallée", perciò sapevamo che
gestire questo Aeroporto ci costava, come amministrazione pubblica,
900mila euro. Adesso apprendiamo che, come amministrazione
pubblica, ci costa 1,6 milione di euro, ma considerando che
l'amministrazione pubblica è socio di minoranza perché ha il 49%,
siamo legittimati a pensare che quei 900mila euro sono quasi
quadruplicati! Allora, il programma di investimento e di sviluppo
non deve giustificare gli impegni di spesa del bilancio, ma
dovrebbe essere preordinato a capire quali sono le esigenze di
cassa. Invece, qui, probabilmente ci troveremo a discutere di un
piano finanziario e di un progetto di sviluppo che andrà a recepire
delle scelte che avete già fatto, e ci piacerebbe capire su quali
presupposti avete fatto queste scelte, perché l'obiettivo ambizioso
di un Aeroporto di livello superiore, che noi condividiamo, non è
purtroppo un obiettivo del breve e forse neppure del medio-breve;
la cosa certa è che nel breve e nel medio-breve i costi vanno a
quadruplicarsi! Ci sembrava di aver capito che questa impostazione
avesse fra le altre considerazioni una riduzione degli oneri
diretti che facevano capo all'Amministrazione regionale nella
gestione di questa struttura.
Se tiriamo dentro al 51% un privato e scopriamo, alla fine, che
dobbiamo raddoppiare i costi nostri come amministrazione e
quadruplicare i costi come Aeroporto, mi spieghi lei qual è stata
l'utilità di questa scelta rispetto a quella che poteva essere una
scelta diversa, di costituire per esempio una società totalmente
pubblica! Avete già fatto i bandi per le nomine del Consiglio di
amministrazione, non esiste ancora la denominazione della s.p.a.
che si andrà a costituire, non esiste una fisionomia delineata di
questa società, ma ci pare di capire che avete già lottizzato i
posti che serviranno per andare a far funzionare questa società.
Qui mi ricollego sull'utilità economia e non politica di costituire
una "Pila Ferroviaria S.p.a.", perché una s.p.a. vuol dire un
collegio sindacale, un consiglio di amministrazione, un direttore
generale e comunque dei dirigenti, vuol dire tutto un insieme di
oneri aggiuntivi che finiranno per gravare sui bilanci pubblici,
perché? Perché sappiamo che la "Pila S.p.a." attuale sta in
equilibrio con i soldi pubblici e quando non sta in equilibrio è la
Regione che deve provvedere; la "Pila Ferroviaria S.p.a." sarà ben
difficile che possa stare in equilibrio, se non per i soldi della
convenzione che verrà stipulata con l'Amministrazione regionale per
far funzionare quel trenino.
Mi domando qual è l'utilità e come mai questa scelta l'avete
maturata in totale e splendida solitudine di costituire una nuova
s.p.a., quando la "Pila Ferroviaria S.p.a." dovrà, per forza di
cose, operare in maniera sinergica con la "Pila S.p.a.". Qual è il
senso logico? Avete detto che sarà la società "Pila" a gestire quel
collegamento, in virtù dell'interessenza fra il comprensorio
sciistico, la teleferica che è regionale, ma è gestita da "Pila
S.p.a.", e poi costituite una s.p.a. ex novo?
Caveri (fuori microfono) - ... non costituiamo niente...
Frassy (CdL) - ... Assessore, è vero che fra un po' c'è "Babbo
Natale", però ci permetta di essere scettici sull'esistenza di
"Babbo Natale", perché non è sicuramente la "Pila Ferroviaria
S.p.a." che si è inventata l'esigenza di costituire una "Pila
Ferroviaria S.p.a."; c'è sicuramente un "input" politico che
immagino sia uscito dal suo Assessorato! Diversamente, ci spieghi
da quali ragionamenti di politica economica e non di politica
lottizzatrice è uscito questo tipo di esigenza! Su queste vicende
siamo allibiti, perché lei dà in maniera disinvolta delle risposte
politiche, ma sono risposte "dai piedi di argilla", non sono
suffragate da studi economici, né da piani finanziari, né da piani
di sviluppo. Tutto questo quando fra l'altro voi stessi avete dato
a più riprese a "Finaosta", e non solo, incarichi per verificare
l'economicità, la sostenibilità dei collegamenti ferroviari e dei
collegamenti funiviari.
Il giudizio che esprimiamo sulla pagina 219 è di totale critica,
ma non perché siamo contro lo sviluppo dell'Aeroporto, non perché
siamo contro l'apertura che auspichiamo che avvenga quanto prima
della tramvia, perché siamo contro questo metodo di gestione.
Diceva l'Assessore Marguerettaz, nella sua relazione di
bilancio, che bisogna iniziare a pensare in termini di maggiore
sviluppo... e voi cosa ci proponete? Ci proponete la lottizzazione
delle solite società per azioni, società che sono costruite a
tavolino senza uno straccio di documento economico che possa
convalidarne la loro esistenza! Allora spiegateci come nascono
queste idee, perché il sospetto è che, ancora una volta, nascano -
mi ricollego all'intervento del Consigliere Lattanzi - a quella
filosofia che dice: "deve essere tutto pubblico, perché se non li
assumiamo in Regione, li mettiamo nelle S.p.a. che funzionano
comunque con l'ottica della pubblica amministrazione", ovvero con
l'ottica che perde completamente di vista i conti economici... Su
questo gradiremmo delle risposte, perché non si costituiscono - su
problemi grossi come tramvia e Aeroporto - delle S.p.a. così!
Président - La parole au Conseiller Riccarand.
Riccarand (Arc-VA) - Rispetto alla questione dell'Aeroporto
condivido molte affermazioni critiche del collega Frassy.
Nel corso di quest'anno abbiamo assistito a una espropriazione
completa del Consiglio regionale sulle scelte in questa materia,
pur essendoci un vincolo di legge sotto questo aspetto. Avete
approvato in Giunta il "master plan" per l'Aeroporto, mettendolo
alla base della gara che avete fatto per individuare la società con
cui creare la nuova società per gestire l'Aeroporto, pur essendoci
un impegno di discutere questo programma in Consiglio, ma questo
programma non è mai arrivato in Consiglio, ed è un programma molto
discutibile perché non contiene un'analisi dei costi e dei
benefici. E poi avete indetto una gara che prevede un affidamento
in gestione per un periodo amplissimo... mi sembra che siano 30
anni. Avete condotto la gara con una impostazione tale che alla
fine c'è stato solo un partecipante, che è la società che gestisce
adesso l'Aeroporto, solo "Air Vallée" ha partecipato a questa gara!
Avete fatto una trattativa privata con il risultato che viene
affidata una gestione per 30 anni, un tempo lunghissimo in cui
cambieranno tante cose, ma saremo vincolati a questo affidamento
sulla base di un "master plan" non discusso, di cui non capiamo
quali saranno gli effetti dal punto di vista finanziario! Adesso
costituite una nuova società con la società "Air Vallée": la
società "Air Vallée" era già una società mista a maggioranza di
capitale privato e a minoranza di capitale pubblico, dove la
Regione era già presente prima e aveva scelto di ridurre la propria
partecipazione, adesso deciderà di aumentare, ma è sempre lo stesso
"brodo", non c'è niente di nuovo.
I costi sono moltiplicati. Mi ricordo che lei aveva detto,
rispondendo alla nostra richiesta su che tipo di benefici ne
avremmo tratto, che non c'era alcun problema dal momento che la
nuova società si sarebbe fatta carico dei costi, che per la Regione
questa operazione sarebbe stata a costo zero. Altro che a costo
zero! Dal punto di vista della gestione qui avevamo una previsione
di spesa di 900mila euro l'anno scorso, siamo a 1,6 milione di
euro, per non parlare poi delle spese per investimento, e lì posso
capire che c'è una decisione di investire di più quindi i costi
crescono, ma le spese di gestione qui si raddoppiano, mentre
dovevano ridursi.
Ci troviamo ad affidare la gestione dell'Aeroporto alla stessa
società per un periodo amplissimo con dei costi enormi, per
realizzare oltretutto un programma di ampliamento che non è mai
stato discusso in Consiglio regionale e di cui non abbiamo mai
potuto valutare i reali costi e benefici. Questi sono gli elementi
di una impostazione che non condividiamo, che avevamo già
criticato, ma che le cose che lei ha detto ci confermano ancora di
più nella valutazione critica.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Tratterrò la mia polemica, evitando di fare
"ping-pong"; avremo a lungo occasione di discutere di queste
vicende, perché né la vicenda dell'Aeroporto, né la vicenda del
trenino di Cogne è recente e sarà interessante che qualcuno ne
scriva la storia, perché nel gioco delle responsabilità il "cerino
in mano" lo prendo oggi, ma talvolta bisognerebbe capire chi lo ha
acceso per poi darlo in mano a qualcun altro. Per cui, almeno nel
gioco delle responsabilità, accetto tutto, ma forse sarebbe
divertente vedere responsabilità di gestioni passate per alcuni
ritardi!
Per quel che mi riguarda vorrei dire che non siamo un "branco di
fessi", nel senso che le operazioni che abbiamo fatto, le abbiamo
fatte sulla base di una serie di accertamenti tecnici che ci
portano a ritenere che la gestione aeroportuale dovrà farsi carico
di un Aeroporto in fase di pieno sviluppo e quindi, come tale,
tutti gli accertamenti che abbiamo fatto e che hanno portato
all'appalto, a cui è vero ha partecipato solo "Air Vallée" - e noi
siamo spiaciuti di questo -, ma la verità è che oggi l'Aeroporto
così dotato non è molto appetibile. Vorrei capire le ragioni di
questa scarsa appetibilità, come mai in anni passati non si è fatta
la radioassistenza, non si è fatto lo sviluppo quando i tempi erano
meno difficili!
Per quel che riguarda il coinvolgimento del Consiglio, non
voglio qui ripetere quanto ho già avuto modo di dire. Abbiamo
scelto di costituire la società di gestione aeroportuale seguendo
in maniera molto precisa le direttive comunitarie in materia. La
società che si presenterà per la gestione dovrà avere un ruolo
significativo nella gestione e nell'interpretazione della fase
attuativa del "master plan". Questa fase passerà in Consiglio, come
previsto dalla norma della finanziaria, noi abbiamo oggi approvato
in una prima fase e presentato alla commissione consiliare
competente il "master plan", intendendo che quel "master plan" era
la linea di indirizzo con cui fare le trattative per portare alla
nascita della società aeroportuale mista. È del tutto evidente,
come ho già preso impegno di fare, che presenteremo in Consiglio il
"master plan" applicativo, cioè quella parte che esce da una parte
di teorizzazioni presenti, e una parte di teorizzazioni deriva
anche da delle vicende che dovranno essere decise nei mesi a
venire, in quanto oggi non sono ancora in grado di dire come si
risolverà con nettezza la questione dell'acquisizione o meno
dell'"area Sogno", che influenza profondamente il contenuto del
masterplan.
Come avrei potuto portare in questo Consiglio una decisione
definitiva sul "master plan", quando non sappiamo ancora
definitivamente - e sono in corso le trattative - come si risolverà
questa questione che modellerà la scelta che dovremo fare
dell'Aeroporto del futuro? Ci troveremo di fronte a uno snodo "A" o
"B", coerente con il complesso del "master plan", ma ad esempio la
scelta di mettere la Protezione civile all'interno dell'Aeroporto è
influenzata o no dalla possibilità di acquisire l'area e da un
contenzioso che oggi è anche di fronte al TAR della Valle d'Aosta.
Sarebbe stato scorretto da parte nostra presentare un "master plan"
prima di conoscerne la fase applicativa, la fase applicativa verrà
presentata all'attenzione di questo Consiglio. Tra l'altro,
Consigliere Riccarand, la media degli appalti aeroportuali è 40
anni; quando ho incontrato Albenga, Trento e Bolzano, sono rimasti
stupiti che noi abbiamo fatto 30, dicendo che lo "standard" è 40.
Come facciamo ad andare a trovare un privato che debba investire in
Aeroporto con una brevità di un investimento di questo genere?
Guardate che l'Aeroporto non è una scommessa per Caveri, è una
scommessa per la Regione, e non per immaginare quello scalo che
qualcuno agita come uno scalo pericoloso o uno scalo che vedrà
chissà quanti aerei, ma per avere un valore aggiunto per il nostro
turismo, per quei 6-7 "charter" che potranno arrivare nel corso
dell'inverno o nel corso dell'estate, perché questa è la logica,
con un aeroclub o più aeroclub che facciano funzionare una
localizzazione come Aosta che ha una sua fortissima valenza di tipo
turistico.
Per quel che riguarda la questione della "Pila", la scelta che
sarebbe stata la "Pila" a gestire il trenino, è una scelta fatta
precedentemente, perché si è ritenuto che questo trenino, avendo
una implicazione di movimentazione con la telecabina Aosta-Pila,
doveva scegliere qualcuno che avesse una logica. Quando ho
incontrato i dirigenti della "Pila", mi hanno detto: "noi non
vogliamo mischiare la gestione ferroviaria, che ha sue
caratteristiche e sue peculiarità, per cui riteniamo che la
gestione ferroviaria debba avere una sua società per azioni, in cui
la Regione non c'entrerà nulla". Certo, che pagheremo, ma voi
pensate che quel trenino viaggia gratis e che dall'indomani fa
degli utili! Ma non viviamo mica nel "paese dei puffi"! Devo dire
da quel punto di vista che gli scenari che sono stati disegnati,
sono scenari nei quali è del tutto ovvio che quel trasporto
pubblico locale avrà una onerosità per il pubblico, ma questo lo
sapevamo dal 1986-1987!
La "Pila" ci ha manifestato il fatto che per una serie di
ragioni anche concrete, cioè che il direttore e l'amministratore di
una società ferroviaria deve avere determinate caratteristiche,
deve nascere una costola della "Pila S.p.a." che abbia alcune sue
caratteristiche! Comunque, essendo lei, Consigliere Frassy, un
tuttologo che passa dall'agricoltura a qualunque tipo di argomento
dello scibile umano, le posso dire che visto che questa cosa è
stata studiata approfonditamente, non posso chiedere
all'opposizione...
(interruzione del Consigliere Frassy, fuori
microfono)
... le porterò uno straccio di documento.
Presidente - La parola al Consigliere La Torre.
La Torre (FA) - Volevo porre una questione sullo stesso
argomento, nel senso che l'Assessore ha dato delle spiegazioni,
così motivate, che mi viene qualche domanda da fare.
Questo Aeroporto, su cui mi sembra lei abbia messo la sua
attenzione nella volontà di farlo crescere - e io sono d'accordo -
mi pare che sia in realtà già compromesso dalle scelte precedenti,
scelte che non condividevo, neanche se prima facevamo parte della
maggioranza, perché credo che la collocazione dell'autostrada e la
costruzione del parcheggio che è stato fatto per i camion siano
totalmente in contrasto con le norme "ENAV"; quindi, o risolviamo
prima la messa in regola dell'Aeroporto e poi compriamo l'"area
Sogno", perché sennò compriamo l'"area Sogno" e facciamo un piacere
a qualcuni, ma "sogniamo"! Su questo mi piacerebbe avere una
risposta.
Presidente - La parola all'Assessore al turismo, sport,
commercio, trasporti e affari europei, Caveri.
Caveri (UV) - È del tutto evidente che la struttura aeroportuale
è stata nel tempo attorniata e oggi ci troviamo nelle condizioni
conclusive per poter evitare che questo scalo non abbia un qualche
tipo di sviluppo futuro.
Secondo le norme aeronautiche attualmente in vigore, possiamo
immaginare che la pista che oggi è 1.300 metri, possa essere
allungata a 1.500-1.550 metri: questo può avvenire in condizioni di
sicurezza, a condizione che la pista abbia un sistema di
radioassistenza moderno, che abbia un'illuminazione della pista
resa necessaria dalle circostanze, che abbia dei piloti e delle
macchine abilitate all'atterraggio ad Aosta, perché comunque nella
logica delle autorità aeronautiche l'atterraggio in zone di
montagna è considerato un elemento delicato.
Stiamo facendo il possibile per fare in modo che le procedure di
avvicinamento alla pista di Aosta vengano svolte nella massima
sicurezza possibile, ma rivendichiamo che anche in condizioni come
quelle di Aosta ci sia la possibilità di poter avere, sempre con
aeromobili di piccola dimensione, al massimo potremo immaginare
degli aerei che non abbiano più di 100 posti che possono atterrare
ad Aosta. La situazione è definitivamente compromessa? La risposta
a questo punto viene da parte dei consulenti aeronautici che
abbiamo, dopo i contatti con "ENAV" e "ENAC", contatti che sono
molto faticosi perché nel frattempo sono intervenuti una serie di
incidenti, i due più clamorosi sono stato quello di Genova con
l'allungamento di un aereo fino alla fine della pista e soprattutto
lo scontro drammatico di Linate, e che hanno creato un'attenzione
diversa alle regole aeroportuali, per cui oggi mi sento di dire che
la sfida dobbiamo coglierla in questo momento e riuscire a
realizzare un Aeroporto che abbia quella necessaria decorosità, che
non è solo la mania di far venire i turisti! Infatti, oggi la
radioassistenza dell'Aeroporto vuol dire che gli elicotteri del
soccorso in montagna potranno atterrare anche con il buio, possiamo
immaginare che per il trasporto dei malati nelle neurochirurgie
fuori da Aosta potranno partire dagli elicotteri che sono nella
base dell'Aeroporto di Saint-Christophe. Vorrei ricordare che in
occasione dell'alluvione l'unico sistema trasportistico che si è
mantenuto sempre aperto è stato l'Aeroporto, quindi credo che
questo sia l'elemento importante.
So che sulla quantità e la qualità degli aerei che potranno
arrivare ci si potrà a lungo dividere, ritengo però che quella
parte della Valle d'Aosta assuma un valore strategico in special
modo per una logica di protezione civile.
Président - Page 221. Page 222. Page 223. Page 224. Page
225.
Sur la page 226 la parole au Conseiller Frassy.
Frassy (CdL) - Non è sulla pagina 226, la mia è una mozione
d'ordine: le forze di minoranza rimangono in aula, però il bilancio
è della maggioranza... allora mi sembra inopportuno che si prosegua
nell'esame del bilancio in assenza totale della maggioranza!
Presidente - Non posso che darle ragione, non faccio altro che
ripetere ai Consiglieri di stare in aula, quindi non ho altri
commenti da fare. Page 227. Page 228.
Sur la page 229 la parole à la Conseillère Squarzino
Secondina.
Squarzino (Arc-VA) - Sul capitolo 59900 due osservazioni: c'è
una previsione di competenza di 214.817.800,00 euro per il
trasferimento all'USL per il finanziamento delle spese correnti.
Volevo sapere, visto che ho letto che abbiamo la quota capitaria
più alta rispetto alla spesa sanitaria, questa cifra a quale quota
capitaria corrisponde. Ho letto poi nella relazione alla legge per
la formazione del bilancio che questa cifra non è esaustiva di
tutte le spese che sarà necessario affrontare nel 2005, tanto che
si dice che occorrerà nel corso dell'anno provvedere ad
un'integrazione della somma stanziata, perché probabilmente ci
saranno delle spese impreviste. Volevo sapere le risorse per questa
nuova integrazione dove saranno attinte.
Sul capitolo 59910 vediamo che sono stanziate risorse per la
mobilità passiva, sappiamo che l'Assessore sta facendo tutto un
lavoro per ridurre il più possibile la mobilità passiva, ma se
andiamo a vedere nel triennio constatiamo che la previsione di
spesa è superiore a 14.000,00 euro. Vogliamo capire come mai c'è un
previsione superiore nel 2006-2007 rispetto alla previsione per il
2005, se è a conoscenza delle risorse che la mobilità attiva porta
nel bilancio dell'USL.
Président - La parole au Conseiller Salzone.
Salzone (FA) - Anch'io ho una domanda sul capitolo 59910, sempre
sul discorso della mobilità passiva.
La domanda specifica è questa - visto che come ha detto bene la
collega Squarzino, addirittura il capitolo in competenza è in
aumento, io faccio già delle conclusioni -: è stata fatta
un'analisi sulle motivazioni che hanno portato e portano
costantemente ad un aumento di questa situazione? Lei in audizione
di commissione ci ha fornito dei dati interessanti, ma anche
allarmanti, la sua onestà intellettuale ha fatto una descrizione
dell'Ospedale attuale quasi disastrosa, cioè i numeri mi pare che
raggiungano le 5.000 unità che usano altre strutture ospedaliere...
mi viene in mente il settore Ortopedia che ha 1.200 persone che si
rivolgono altrove! Mi interessava sapere, qualora ci fosse uno
studio, se ce lo potesse consegnare, ma quello che ci interessa è
sapere se l'analisi è un'analisi che porta a delle conclusioni e
quali sono i motivi che devono portarci a dare delle soluzioni a
breve scadenza.
Président - La parole au Conseiller Comé.
Comé (SA) - Mi voglio soffermare sulla mobilità passiva.
Riconosco che l'Assessore, con tutta onestà, nella presentazione
del bilancio ha incentrato molto il suo intervento su questo,
dichiarando che il suo impegno nei prossimi anni sarà
prevalentemente su questo. Anch'io spero di finire il mandato
consiliare e vedere nelle entrate nel capitolo 09530 rimborsi
relativi a mobilità attiva interregionale qualche cifra, perché qui
purtroppo è sempre tutto bianco!
Volevo fare una riflessione, perché l'Assessore ha presentato
una serie di numeri per la mobilità passiva, poi nella discussione
ha detto che un grosso problema per l'Ospedale è anche la carenza
di sale operatorie, ed ha anche detto che il rapporto fra ammalati
e sale operatorie è un rapporto corretto, ideale; secondo questo
rapporto dovremmo avere nella nostra regione circa 12 sale
operatorie, mentre oggi ne abbiamo 7. Allora dico che sicuramente
dobbiamo costruire queste sale operatorie, altrimenti se i 5.100
che oggi sono in mobilità passiva dovessero rientrare, avrebbero
problemi perché la possibilità di essere operati si prolungherebbe
nel tempo, proprio per carenze di strutture!
Président - La parole au Conseiller Tibaldi.
Tibaldi (CdL) - Due considerazioni sulle cifre della sanità
valdostana, i cui capitoli principali sono perlomeno per quanto
riguarda le spese correnti indicati nelle due pagine che abbiamo
sotto gli occhi.
Si nota un'impennata dei trasferimenti all'USL, da 197 milioni
nel 2004 si sale a 215 milioni nel 2005, e su questa impennata
l'Assessore sarà in grado di fornirci qualche chiarimento. Peraltro
un incremento che ci ritroviamo poi nel totale del capitolo come
spese di intervento complessive, quindi sappiamo che la sanità
valdostana ci costa a livello di funzionamento nel 2005 almeno
232,5 milioni di euro rispetto ai 228 dello scorso anno. Poi vorrei
che l'Assessore dicesse qualcosa sulla mobilità passiva che vede
questa variazione significativa al capitolo 59910.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Giuste osservazioni, l'importante è che ci sia
quella scommessa che diceva Caveri di portare avanti la nostra
situazione e, in questo, io e la Giunta stiamo lavorando in modo
attivo.
La quota capitaria è aumentata, ma è aumentato il finanziamento;
spero che lei abbia seguito quello che diceva ieri il collega
Lattanzi, quando accennava ai costi di una sanità di montagna,
quindi a costi in aumento nonostante il nostro tentativo di
razionalizzare la cosa. Quest'anno il nostro trasferimento all'USL
prevede un aumento del 6% della spesa, a fronte di un aumento a
livello nazionale dell'8,5%; è vero che partivamo da costi più
elevati, nel senso che la nostra quota capitaria che era - scusi,
lo dico in lire - di 3,1 milioni di lire, aumentando del 6% va a
3,286 milioni, per euro 1.697,00, per cui è chiaro che il
trasferimento all'USL è stato maggiore, però pur partendo da una
situazione più favorevole è minore di quello che avviene nel resto
d'Italia, che è dell'8,5%. Questo riferimento al dato nazionale
dimostra che la spesa sanitaria sia spesso incrollabile o di
difficile controllo, ecco perché la previsione per il 2005 è una
previsione così, ma che potrà avere delle modifiche.
Nei primi 6 mesi del 2004 la spesa farmaceutica è aumentata a
livello regionale del 12%, a livello nazionale del 13%: non è
dovuto a epidemie in Valle d'Aosta né a circostanze particolari, ma
l'aumento c'è stato e noi dobbiamo farvi fronte. Per il 2005
inoltre sono previsti dei rinnovi contrattuali, la convenzione con
i medici di famiglia...; è chiaro che in un bilancio non si può
tener conto delle modifiche che tutto questo può subire.
Il trasferimento all'USL quest'anno è di 232 milioni di euro, di
cui 208 milioni di euro quale erogazione dei livelli assistenziali
essenziali, 1,8 per prestazioni sanitarie aggiuntive (protesi,
occhiali...) che è un servizio che in Valle d'Aosta viene dato e
che nel resto d'Italia no; questo per ridire quello che diceva ieri
l'Assessore Marguerettaz, che bisognerebbe andare a vedere nelle
regioni attigue cosa succede. Ancora: 115mila euro per iniziative
di formazione, noi quest'anno abbiamo potenziato le borse di studio
a studenti valdostani sia dal punto di vista sanitario, sia per la
prima volta di professioni sociali, perché non si può assumere in
ospedale un medico se non ha una specialità e non avendo noi una
sede universitaria è determinante, se vogliamo avere in futuro dei
medici valdostani, che questi possano accedere all'università, ed
ecco la spesa per la formazione. Ancora 2.557.000,00 euro per un
potenziamento di iniziative di assistenza sanitaria, sono per la
"PET" che è l'unico tipo di radiologia avanzata che c'è non solo in
Valle d'Aosta, ma anche nel quadrante del Piemonte del nord, così
l'attivazione della "RSA" di Antey con i primi letti di
fisioterapia che non avevamo, e con altre spese per potenziare il
contratto dei medici di base, eccetera.
Arrivo adesso alla mobilità passiva: questa è una grande
scommessa che dobbiamo fare qui, tutti quanti, nel senso che
possiamo avere un atteggiamento positivo nel senso di migliorare
oppure un atteggiamento negativo dicendo "smobilitiamo tutto",
facciamo un grosso Pronto soccorso, dei servizi ambulatoriali,
curiamo le emergenze, e gli altri vadano in altre strutture!
Vogliamo migliorare i settori in cui siamo ancora deficitari oppure
"buttiamo il fazzoletto" e diciamo che non si può fare di più?
Non la definirei, collega Salzone, una situazione disastrosa,
non è così! Io ho fatto operare i miei figli all'Ospedale di Aosta,
mia moglie ha sempre partorito all'Ospedale di Aosta, per cui direi
che è una situazione che in questo momento si può trovare ad un
bivio: potenziamo questa nostra struttura o la teniamo così? Ma se
la teniamo così, lei mi insegna che se non aggiungiamo tutti i
giorni qualcosa con l'evoluzione tecnologica sicuramente il livello
dell'acqua scende, con una situazione di grande difficoltà. Oltre
al fatto che ci troviamo in una situazione di sanità di montagna,
la grande difficoltà è che noi ai nostri 120mila abitanti dobbiamo
offrire tutti i servizi ad un livello elevato. Togliendo le grandi
specialità, la Cardiochirurgia, che sarebbe impensabile fare, ma
tutti gli altri servizi devono essere a un buon livello per 120mila
utenti, sperando che il livello sia così buono da richiamare delle
persone da fuori, però comunque è sempre un servizio per essere
aperto a 120mila persone che in alcuni casi può essere
sovradimensionato. Ecco la nostra attività in queste difficoltà:
potenziare quello che abbiamo, cercando di ampliare quei settori
che sono ancora deficitari e qui è un errore quello che diceva ieri
il Consigliere Riccarand, dicendo: "potenziamo alcuni settori
facendoli diventare di eccellenza". Noi abbiamo questa situazione,
perché abbiamo dei settori che sono di mobilità attiva: dalla
Chirurgia all'Urologia, alla Radiologia, ma il nostro problema non
è quello! In questo momento la nostra mobilità passiva è molto
disomogenea, abbiamo dei settori che perdono e dei settori che
attirano, ecco allora il ragionamento che diceva lei che mi sembra
giusto: "pensiamo su questa mobilità". Sono dati da studiare di
giorno e di notte perché se abbiamo dei settori in cui siamo molto
deficitari è chiaro che l'intervento va fatto in questi settori,
mantenendo però gli altri al livello a cui sono adesso, altrimenti
decidiamo di smobilitare. Alcune regioni lo hanno fatto, conviene
caricare i malati su dei pullman e mandarli a curare fuori, questa
può anche essere una decisione anche perché la regola delle
mobilità dovrà essere corretta, perché molte regioni non stanno più
in piedi, perché la mobilità bisogna pagarla e molte regioni non la
pagano la mobilità, altrimenti dovrebbero chiudere tutto il
settore!
Qualcosa è già cambiato quest'anno, perché noi questa strada qui
l'abbiamo intrapresa, 20% di più di sedute operatorie, si opera al
mattino e al pomeriggio, una situazione di anestesisti disastrosa
che è stata completata, i letti della "RSA", l'"ADI" potenziata, la
Neurochirurgia per cui stiamo firmando in questi giorni che sarà
solo un servizio di emergenza: l'ematoma cerebrale, che in questo
momento non trova la possibilità di una terapia, se abbiamo uno
specialista qui, lì si salvano delle vite ed era un servizio che
non c'era, è un servizio che avrà dei costi e forse non avrà utile,
però salverà delle vite e chiamerà mobilità attiva.
La mobilità non è ancora tutta prevista, perché c'è un tavolo
tecnico a livello del ministero. Nel discorso che ci paghiamo, noi,
la nostra sanità, per fortuna, perché se avessimo, e questa è la
saggezza di chi ci ha preceduto, i fondi che ci dà lo Stato per
pagare la nostra sanità, non avremmo quel dubbio, dovremmo fare un
grosso Pronto soccorso e basta; ma nell'accordo che abbiamo fatto
per cui noi ci paghiamo la nostra sanità e lo Stato ci lascia certi
tributi, la situazione era molto diversa! La situazione è
peggiorata a nostro favore, ecco perché c'è un tavolo; noi nel 2003
non avevamo pagato la mobilità passiva, perché si sperava di
risolvere in questa sede questo problema e qualche speranza c'è
ancora, continuiamo a perseguirla. Ecco perché la mobilità è stata
iscritta nel capitolo però può essere suscettibile di variazioni,
anche se può essere dilazionata, finora abbiamo pagato tutto, la
Calabria ha 130 miliardi di debiti solo con la Regione Lombardia e
non ha alcuna intenzione di pagare questo debito!
Il Consigliere Comé ha ragione, se questi 5.100 che nel 2003
sono andati a farsi curare via tornassero, dovremmo avere le
strutture adeguate; in certi settori che sono proprio quelli in cui
c'è più fuga, abbiamo i posti, perché l'assurdità della mobilità
passiva è che in certi settori la gente va via, ma noi avremmo la
possibilità di trattarla qui, per cui c'è tutto un ragionamento da
fare. In questa accusa che è stata fatta, di carenza di
progettualità, noi abbiamo rilanciato da subito il problema delle
strutture, cioè potremmo dare una risposta più completa se avessimo
una struttura diversa, obiettivamente manchiamo di spazi o
manchiamo di un'organizzazione, perché un'organizzazione su due
presidi ospedalieri non basta.
È questa la scommessa che dobbiamo fare tutti insieme: vogliamo
che la gente non vada via? Benissimo, allora bisogna muoversi in
questo senso! Poi dipende anche da un atteggiamento culturale
nostro, perché se pensiamo che tutto quello che viene fatto qui,
viene fatto scorrettamente e quello che viene fatto a 50 km di
distanza è fatto bene, possiamo chiudere!
Président - La parole à la Conseillère Squarzino Secondina.
Squarzino (Arc-VA) - C'è una domanda, forse non l'ho formulata
in modo chiaro, a cui aspetto una risposta.
Nella relazione alla legge n. 53 dove si prevedono queste cifre
è scritto: "per gli interventi in materia sanitaria la spesa
corrente autorizzata risulta, al momento della predisposizione
della finanziaria, inferiore dello 0,54% rispetto allo stanziamento
definitivo del 2004". La spesa sanitaria presenta però alcune
variabili indipendenti dalle scelte discrezionali
dell'Amministrazione - e l'Assessore le ha ricordate: il rinnovo
dei contratti - pertanto l'indirizzo del "PREFIN" che era quello di
consentire un aumento dal 4 al 6% sarà tenuto in debito conto
durante la gestione dell'esercizio 2005. La mia domanda era a
livello contabile: ma questi fondi aggiuntivi da quale capitolo
vengono attinti? Forse questo è un problema più da Assessore alle
finanze che alla sanità, quindi chiederei all'Assessore alle
finanze di rispondere a questa domanda.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - È chiaro che se nel corso dell'anno questa
mobilità, in cui siamo in contrattazione, dovrà essere modificata,
si prenderà da altre parti e si metterà lì.
Président - La parole à la Conseillère Squarzino Secondina.
Squarzino (Arc-VA) - Chiedo scusa, siamo in sede di
approvazione, esame del bilancio, allora chiedo formalmente che mi
si dica in quali capitoli sono individuate le risorse a cui si
pensa di attingere nel momento in cui bisogna passare dal meno
0,54% attuale a più 4, più 6% su una cifra di oltre 200 milioni di
euro.
Presidente - Proseguiamo con l'esame delle pagine, appena ci
sarà l'Assessore alle finanze torneremo su questa pagina. Page
230.
Sur la page 231 la parole à la Conseillère Squarzino
Secondina.
Squarzino (Arc-VA) - Qui sarei interessata a capire i progetti
che riguardano i capitoli 60310 e 60420, ma considerati nel
triennio, e non solo nel 2005, perché mentre nel 2005 il capitolo
60310 prevede 950 milioni nel triennio prevede 39 milioni; la
stessa cosa il capitolo 60420 nel triennio prevede oltre 10 milioni
di euro. Volevo capire quali sono i progetti che si intendono
finanziare con questi due capitoli.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Nel primo capitolo è prevista nel 2005 la
progettazione per quel che riguarda la concentrazione in un corpo
solo dell'Ospedale di Viale Ginevra, sono previsti 650mila euro nel
2005, 13,5 milioni nel 2006 e 24,5 milioni nel 2007.
Per il secondo capitolo, la progettazione esecutiva dell'ex
Maternità per 200mila euro nel 2005 e la realizzazione del
triangolo dell'Hospice, che prevede 1,081 milione di euro nel
2005... glieli fornisco in modo preciso: il triangolo prevede
500mila euro nel 2005, 1.257.600,00 euro nel 2006, 1.250.000,00 nel
2007; l'Hospice 506mila euro nel 2005, 185.792.000,00 euro nel
2006, 505.962.000,00 nel 2007.
Président - La parole à la Conseillère Squarzino Secondina.
Squarzino (Arc-VA) - Lo so che qui tocchiamo un tasto noto, ma
intanto vorrei chiedere se le risorse indicate nel triennio
2005-2007 al capitolo 60310 sono sufficienti per realizzare
l'ampliamento dell'Ospedale verso est e, in caso negativo, quante
risorse si pensa sia necessario reperire. Visto che l'ampliamento
ad est dell'Ospedale dovrebbe essere condizionato dall'assenso di
un progetto di viabilità totalmente nuova della città di Aosta, in
caso non passasse questo progetto di viabilità nuova quali
soluzioni l'Assessore sta studiando.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Come lei sa bene, queste cifre non sono
sufficienti. D'altronde quello che abbiamo presentato è uno studio
di questo ampliamento verso est, non è un progetto definitivo. Non
sono sufficienti, è ovvio, ma non sono sufficienti neanche a fare
un ospedale nuovo, di cui in tutti i calcoli che vengono fatti non
viene mai presentato il costo del terreno e dove farlo. Se non
passasse questo progetto, verificheremo insieme alternative; il
gruppo di lavoro aveva presentato alternative, di cui la prima era
una progettazione verso est con altre soluzioni rispetto alla
viabilità.
Presidente - Collega Squarzino, torniamo sulla domanda
precedente, che la invito a riformulare.
La parola alla Consigliera Squarzino Secondina.
Squarzino (Arc-VA) - La mia domanda nasce dall'analisi del
commento che è stato fatto nella relazione al disegno di legge n.
53, punto 6 della relazione, là dove si presenta l'articolo 17; si
dice che in materia sanitaria si autorizza una cifra - quindi la
cifra autorizzata è quella che troviamo in bilancio - che è
inferiore allo 0,54% rispetto allo stanziamento definitivo del
2004. Si dice che non si è in grado attualmente di valutare
eventuali risorse aggiuntive necessarie durante il 2005 riguardanti
probabilmente il rinnovo contrattuale, la spesa farmaceutica, ma
visto che la spesa sanitaria presenta alcune variabili indipendenti
dalle scelte discrezionali dell'Amministrazione l'indirizzo del
"PREFIN" sarà tenuto in debito conto durante la gestione
dell'esercizio 2005. Questo vuol dire che durante il 2005 questa
spesa sanitaria può essere aumentata fino a più 4, più 6, rispetto
all'anno precedente. La mia domanda è: la cifra necessaria per
passare da meno 54% à più 4, più 5, più 6% durante il 2005 dove si
va a prenderla?
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - La Consigliera Squarzino ha posto la domanda
e dato una risposta; io le dico che il bilancio ha rappresentato
una previsione con una diminuzione dello 0,5, all'interno della
previsione sono stati indicati i fatti prevedibili, non quelli
imprevedibili, che sono stati tuttavia indicati perché c'è la
presenza di un tavolo tecnico che sta facendo degli
approfondimenti. Qualora da questi approfondimenti nascano delle
maggiori spese e la discrezionalità di queste spese non fosse
discrezionale, ma obbligatoria, saremmo nella necessità di dover
adeguare. È chiaro che quella spesa avrà una priorità tale che
comporterà una variazione di bilancio che potrà attingere o da
fondi di riserva o nell'ambito della discussione della Giunta
comporterà una modifica e una nuova allocazione di risorse, che
oggi non è stata presa in considerazione.
Lei sa che in corso d'anno ci sono anche delle situazioni che
permettono di affrancare dei fondi perché ci sono dei problemi, lo
scorso anno vi ricorderete tutte le modifiche che abbiamo fatto sui
fondi allocati su "Trenitalia", quindi all'atto della definizione
quando le situazioni diventeranno prevedibili, faremo gli
aggiustamenti. L'indicazione del "PREFIN" di contenere nel 4% è
quello che ha governato, quindi questa compressione dello 0,5 tiene
conto di una compressione tale, per cui anche con un eventuale
maggior costo che potrebbe evidenziarsi dal tavolo tecnico,
staremmo all'interno delle previsioni del "PREFIN".
Président - Sur la page 232 la parole au Conseiller Tibaldi.
Tibaldi (CdL) - Sul capitolo unico di cui si parla, in
particolare la realizzazione di presidi sociosanitari sul
territorio. Sappiamo quanto è importante l'articolazione sanitaria
sul territorio, considerata l'orografia della regione; in
competenza ci sono 300mila euro, ciò sta a significare che ci sono
opere in corso di avanzamento oppure iniziative e interventi che
stanno per essere avviati. La cifra non è significativa, specie se
la rapportiamo ai valori che l'Assessore Marguerettaz ha menzionato
martedì sera quando ci ha detto alcune cifre importanti, come
quella del Presidio ospedaliero di viale Ginevra, dove sono
previsti 40 milioni nel triennio 2005-2007 o 6 milioni di euro fra
manutenzione straordinaria ed adeguamenti tecnologici di vario tipo
o ancora 10 milioni di euro per i cosiddetti "ambulatori
triangolo". Sul territorio invece la competenza è esigua,
Assessore; lascio a lei fare alcuni commenti su tale cifra e sugli
interventi che avete in programma.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Sul territorio, a cui crediamo molto, non c'era
molto da costruire come strutture. Morgex era nuovo e rifatto, così
come Châtillon, pur nelle difficoltà della struttura al centro del
paese, la "RSA" di Antey ha completato il servizio. Quello che era
carente, dal punto di vista edilizio, era Donnas, che è la porta di
entrata della Valle d'Aosta, la maggior fuga è proprio dal
fondovalle verso le regioni attigue, per cui non facciamo grandi
strutture nuove, ma sul territorio abbiamo agito in
professionalità, rendendo operativi servizi che prima non lo
erano.
Spendiamo, nel 2005, 300mila euro, nel 2006, 2.115.000 euro, nel
2007, 1.915.000 per tre insediamenti: la ristrutturazione del
Poliambulatorio di Donnas, che è quasi a punto, per mettere in rete
la Radiologia, cioè da questa primavera sarà possibile fatta una
radiografia al Poliambulatorio di Donnas, in rete avere una
risposta immediata; abbiamo riservato dei soldi per il Centro
diurno di Alzheimer di Aosta, soprattutto per la "RSA" che vogliamo
aprire; l'unica struttura che pensiamo di rifare è la struttura di
Nus, il Poliambulatorio e il Consultorio, anche perché pensiamo,
come abbiamo cercato di riorganizzare i distretti, di fare tutta
una revisione alla realtà consultoriale.
Président - Page 233.
Sur la page 234 la parole au Conseiller Stacchetti.
Stacchetti (SA) - Vedo il capitolo 61040, 61050, 61060, in cui
si parla di interventi assistenziali a favore di anziani portatori
di handicap... non vedo soldi, come mai? Perché non ci sono
richieste... oppure sono inseriti in altri capitoli?
Presidente - La parola al Consigliere La Torre.
La Torre (FA) - Sempre il capitolo 58700... mi sembra una cifra
così esigua, non capisco come mai, volevo capire come mai è così
esigua la cifra. Nel capitolo 60950 invece c'è una cifra molto
alta, 44 miliardi, provvidenze... non sono cosa sono. Poi chiedo
alla pagina successiva, capitolo 61000, contributi ad associazioni,
30mila euro... mi sembra di nuovo una cifra esigua. Qualche
spiegazione su questi tre capitoli.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Il Consigliere Stacchetti ha ragione, io e lei
siamo nuovi, per cui io l'ho capito l'anno scorso questo
meccanismo.
La legge n. 18 ha introdotto il concetto che venga ogni anno
stanziato un fondo per le politiche sociali, questo fondo poi con
deliberazione di Giunta andrà diviso nei vari capitoli: ecco perché
lei vede uno stanziamento per questi capitoli in questo anno e non
nell'anno successivo, che avverrà per deliberazione di Giunta. Qui
mi permetto di sottolineare, per un orgoglio di partecipare a
questa Giunta, che il Fondo sanitario regionale quest'anno passa da
16,766 milioni di euro a 18,817 milioni di euro, con aumento del
10%. Questa Giunta ha voluto riservare al fondo sociale regionale
il 10% in più degli stanziamenti, che poi andranno divisi per
questi vari capitoli.
Per quanto riguarda il capitolo 61000 i 30mila euro sono pochi,
sono d'accordo con il Consigliere La Torre, e spiego perché. Questi
permettevano all'Assessorato di fare un'attività culturale, cioè è
vero che abbiamo la possibilità di ricorrere a Saint-Vincent, ma
per il finanziamento di piccole iniziative culturali, quest'anno
per esempio abbiamo finanziato con questa cifra il congresso di
ginecologia svoltosi a Saint-Pierre, finanziamo alcune riviste... È
una quota un po' bassa, ma serve per quello e lì... è colpa
dell'Assessore Marguerettaz.
Per quanto riguarda i 22 milioni di euro, ringrazio il collega
Salzone che ieri mi ha posto questo problema, sono andato a
verificare i dati; questi sono i soldi che spendiamo per gli
invalidi civili nelle varie accezioni, dai ciechi ai sordomuti alle
indennità di accompagnamento... In Valle abbiamo 4.954 invalidi,
che rappresenta poco più del 3% della popolazione; abbiamo circa
2.800 persone che prendono l'indennità di accompagnamento, in
questo è vero che ci sono 2.483 persone che sono al di sopra dei 65
anni, quindi queste grosse quote vanno lì. Una volta questa spesa
era a carico dello Stato, che poi ha trasferito queste competenze
alla Regione, i criteri per attribuire questa invalidità sono
criteri nazionali, in queste spese ci sono anche le spese delle
commissioni che devono verificare i criteri.
Presidente - La parola al Consigliere Frassy.
Frassy (CdL) - Ho seguito il ragionamento dell'Assessore e
vorrei partire da lontano, da quella Calabria che lui citava in una
risposta precedente, dove diceva che non si sognavano assolutamente
di rimborsare alla Regione Lombardia gli oneri di una certa
mobilità, enfatizzando. Devo dire che quella enfasi poteva essere
recepita come una battuta, ma l'enfasi che lei ha messo nella
risposta, dicendo che questa Giunta è orgogliosa di dire che ha
aumentato del 10% questi fondi, che da 16 milioni sono andati a 18
milioni, lo dica sottovoce, perché è il fallimento di una politica
economica di questa maggioranza a cui lei appartiene e che è una
continuità che lei sta gestendo! Non vorrei che, a fine
legislatura, con ulteriore enfasi, dicesse che la cifra è
ulteriormente aumentata, perché questo dato va letto in un'ottica
diversa, che non è l'ottica delle risorse che ci mette perché la
povertà aumenta, ma è l'ottica di avere meno risorse da impiegare
perché la povertà diminuisce!
La inviterei su questo aspetto a fare una riflessione con i suoi
colleghi di Giunta che determinano le dinamiche economiche, perché
è vero che lei deve fare il ruolo del "crocerossino", ma è un ruolo
del quale ritengo non ci si debba basare per dare un giudizio
positivo, perché semmai è un indicatore negativo.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Può essere un ragionamento giusto, se in questo
fondo sociale non ci fossero anche i disabili e i portatori di
handicap che non sono prodotti dalla nostra...
(interruzione del Consigliere Frassy, fuori
microfono)
Presidente - Pagina 234. Pagina 235.
Sulla pagina 236 la parola alla Consigliera Squarzino
Secondina.
Squarzino (Arc-VA) - L'Assessore ha già iniziato a parlare,
nella risposta precedente, del fondo sociale, Fondo regionale per
le politiche sociali, ma le sarei grata se lei potesse indicare
precisamente quali sono tutte le varie voci che fanno riferimento a
questo fondo e, grosso modo, l'entità. Faccio un esempio: se
osserviamo la pagina 238, capitolo 61314, dove ci sono provvidenze
a favore delle famiglie, qui non le troviamo più, sono circa 6
milioni di euro che mi chiedo se rientrano in questo fondo sociale
oppure in un altro fondo ulteriore. Vorrei capire bene nel fondo
regionale quali grosse categorie di soggetti vi rientrano, credo
che ci sia la famiglia, le nuove povertà; ora confesso che non ho
verificato l'entità, quanto in più c'è rispetto al 2004, ma volevo
sapere se questa aggiunta di fondo consente di far fronte a quelle
nuove povertà di cui abbiamo parlato. Non penso tanto a quei
contributi per lavoratori atipici o cassa integrati, ma penso alla
difficoltà di queste nuove povertà che stanno aumentando e per le
quali forse la semplice legge del minimo vitale non è più tanto
adeguata.
Mi chiedo se oltre a nuove risorse si prevedono anche nuovi
strumenti più adeguati per rispondere a queste nuove povertà.
Ricordavano ieri i Consiglieri Salzone e Comé come ci sia un
elemento che è stato trattato poco nella relazione di bilancio ed è
l'attenzione per le nuove povertà; credo che questo sia il momento
in cui è possibile che l'Assessore presenti le politiche sociali
rispetto a questo tema.
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Di questo abbiamo parlato tante volte, è chiaro
che è allo studio con la commissione povertà un grosso cambiamento
del minimo vitale, che rimane non un contributo di licenziamento,
ma è previsto a seguito di un progetto di reinserimento. Lei sa che
l'"IRSE" che è stato introdotto dal mese di agosto dà un
cambiamento notevole per quanto riguarda la contribuzione delle
famiglie. Inoltre stiamo lavorando molto sull'inserimento
lavorativo del disabile, cioè sui "C.E.A.", su Ollignan: se andava
lo scorso anno a visitare Ollignan e va adesso, vedrà dove sono
stati investiti questi soldi!
Posso dire alcuni capitoli, poi li daremo nello specifico, ma a
fine anno, io ho i dati di settembre. Ad esempio: convenzioni per
la gestione di comunità per minori, nel 2004 sono stati spesi
883mila euro, convenzioni con l'Istituto Don Bosco di Châtillon,
che accoglie dei bambini disagiati di tutta quella zona, 1,852
milioni di euro; per l'assistenza domiciliare educativa sono stati
spesi 371mila euro; contributi in alternativa
all'istituzionalizzazione, legge n. 22, sono stati spesi 900mila
euro; contributi a privati per il minimo vitale 900mila euro;
contributi urgenti per far fronte alla povertà, 100mila euro; la
Legge 17 per l'assistenza ai minori 10mila euro; contributi per
l'educazione dei bambini 1.160.000 euro, e così potrei andare
avanti negli altri dettagli, di cui poi le presento un elenco.
Presidente - Sulla pagina 237 la parola alla Consigliera
Squarzino Secondina.
Squarzino (Arc-VA) - Cap. 61314, queste risorse da quest'anno
sono quelle trasferite ai comuni o rientrano nel fondo sociale?
Rientrano nel fondo sociale anche queste risorse?
(interruzione dell'Assessore Fosson, fuori microfono)
Prendo atto che sono trasferite solo le funzioni e non le
risorse. Ho capito, grazie.
Presidente - Pagina 238. Pagina 239. Pagina 240. Pagina 241.
Pagina 242.
Sulla pagina 243 la parola alla Consigliera Squarzino
Secondina.
Squarzino (Arc-VA) - Sul capitolo 55140: qui ci sono i
trasferimenti per le dotazioni ordinarie perequative; c'è un lieve
aumento, ma nel suo Assessorato e nel settore dell'istruzione
quando uno trova un aumento di 150mila euro è già una cosa enorme,
visto che non troviamo molti aumenti. Volevo chiedere: questo
aumento, da cosa è dovuto? Dal fatto che sono aumentati gli alunni
nelle scuole, che sono cambiati i criteri di assegnazione?
Presidente - La parola al Consigliere Comé.
Comé (SA) - Volevo fare una domanda sul capitolo 55150,
realizzazione di iniziative culturali, didattiche e sportive
destinate alle istituzioni scolastiche regionali e vedo che qui, in
competenza, è diminuito l'importo rispetto all'anno scorso. Vista
la mozione di indirizzo che era stata presentata da alcuni
Consiglieri di maggioranza per incentivare lo sci nelle scuole,
pensavo di vedere in competenza un maggiore importo, mentre vedo
che qui rispetto all'assestato del 2004 c'è un importo
inferiore.
Presidente - La parola alla Consigliera Squarzino Secondina.
Squarzino (Arc-VA) - Sempre su questa pagina, capitolo 55145,
credo che siano molto importanti questi trasferimenti alle scuole
per realizzare progetti di iniziativa della Regione. Volevo capire
quali sono i progetti di iniziativa della Regione che l'Assessorato
intende portare oppure se si tratta di spese straordinarie o
impreviste che la Regione imputa a questo capitolo.
Président - La parole à l'Assesseur à l'éducation et à la
culture, Charles Teresa.
Charles (UV) - Pour le chapitre 55140 c'est une augmentation des
frais généraux de 2% sur quelque chose, c'est d'adaptation aux
exigences et au marché. Pour le chapitre 55150, à part le fait que
la résolution a été présentée après la préparation du budget, mais
il y a une autre voix où on fait du sport, le chapitre 55150 c'est
pour les sports - ski, football, athlétique - et là il y a eu la
réduction étant des frais courants. Il y a tout de même d'autres
projets sportifs, dans les "
trasferimenti alle istituzioni
scolastiche per la realizzazione di progetti di iniziativa della
Regione"
il y a aussi le succès scolaire lié aux projets de
sport, par exemple pour les étudiants qui ont des absences
prolongées, pour les favoriser dans l'étude.
Presidente - Sulla pagina 244 la parola alla Consigliera
Squarzino Secondina.
Squarzino (Arc-VA) - Forse non è questa la pagina, ma ho provato
a cercare altri capitoli dove si parlasse di questo argomento, non
li ho trovati, quindi pongo direttamente la domanda all'Assessore.
Quando avevamo chiesto in commissione quali erano le risorse che
l'Assessorato metteva per l'attuazione della "riforma Moratti",
l'Assessore ha risposto indicando tre punti: l'aggiornamento del
personale docente, compenso dei docenti di lingua inglese, acquisto
di libri inglesi. Dovrebbe ora essere così gentile da dire in quali
capitoli. Per i docenti per l'insegnamento della lingua inglese mi
sembra che uno sia da collegare nel capitolo 55145, dove ci sono
5.000,00 euro per gli insegnanti di inglese e poi nel 2005 ci sarà
una variazione di più 20mila euro. Per la formazione quale capitolo
comprende l'aumento di 5.000 euro per la formazione del personale
docente in vista della riforma?
Président - La parole à l'Assesseur à l'éducation et à la
culture, Charles Teresa.
Charles (UV) - Les 5.000,00 euros je ne sais pas s'ils vont
paraître parce que j'avais tout de même préparé quelque chose quand
vous avez demandé, même hier dans votre intervention relative au
budget, donc pour ce qui touche aux ressources financières
relatives à la réforme, j'aurais déjà voulu souligner que nous
n'avons pas choisi d'unir les activités liées à la réforme dans une
seule voix, parce qu'il y a mille facettes de cette réforme, qui ne
doivent pas être encerclées dans une seule voix.
On trouvera dans certains chapitres - et je vais maintenant vous
les indiquer - des activités liées aux nouveautés de l'école.
J'avais noté le chapitre 20420 avec 40 mille euros, 55.900 le
détail 13, 1303 avec 105.000 euros, 56100 et encore 55145 pour les
projets spéciaux, 55510 financement pour la fourniture
d'instruments didactiques, y compris ceux qui sont liés à de
nouveaux programmes introduits pour la réforme scolaire comme de
subsides didactiques, et après vous avez déjà cité, vous-même hier,
la délibération régionale liée à l'anglais pour les classes
primaires de l'école élémentaire. Après, à cela, il faudrait
ajouter la fourniture des livres pour l'anglais, les frais pour les
consultants toujours liés à la réforme. Donc ce n'est pas que nous
trouvons dans une seule voix tout ce qui est lié à la réforme, mais
là je parle de ressources financières; il faudrait ajouter quant à
la réforme aussi ce qui est lié aux ressources humaines, parce que
sur le territoire national la réforme dans un besoin de
rationalisation, qui par ailleurs a été souligné aussi hier par le
collègue Lattanzi quand il a demandé le nombre d'enseignants, là
moi je parle de ressources humaines.
Alors sur le territoire national la réforme, dans son besoin de
rationalisation de la dépense, procède à une réduction du
personnel. La réforme, au contraire, que nous préconisons ici avec
l'accord des syndicats, mais aussi aidés par les groupes
techniques, qui ont travaillé pour tous les degrés d'école, on tend
d'abord à garantir l'existant pour tout ce qui a à voir aux
ressources humaines, c'est-à-dire aux enseignants. Il suffit de
penser qu'on garantit même ce 20% d'enseignants dans les
organigrammes de l'école moyenne pour les projets bilingues, pour
l'enseignement du français dans les écoles. En plus on a décidé
aussi d'activer dans l'école primaire l'assistance au repas du midi
qui deviendrait quelque chose qui est lié à l'éducation et donc
faite par l'enseignant même. Sont destinées pour la réforme des
ressources économiques, mais n'oublions pas aussi les ressources
humaines consistantes.
Presidente - Sulla pagina 244 la parola alla Consigliera
Squarzino Secondina.
Squarzino (Arc-VA) - Il problema non era dove trovare i 5.000,00
euro, adesso lo vediamo, non è questa la cosa fondamentale.
Vede, Assessore, apprezzo il fatto che lei abbia voluto
completare il discorso sulla riforma dicendoci che sono anche delle
risorse umane, nel senso che lei ci dice: "guardate, a livello
nazionale la riforma viene fatta a costo zero, nel senso che non
viene messa nessuna risorsa, anzi si tolgono risorse alla scuola".
Qui, da noi, succede la stessa cosa, nel senso che qui da noi si fa
la riforma mantenendo la stessa situazione, non aggiungendo
risorse. È vero, si mantengono le risorse umane, i gruppi tecnici,
ma mi sembra che sia un po' ridotto l'impegno economico finanziario
che si vuole dare alla scuola! Non faccio un rimprovero a lei
perché il problema è della Giunta, ma stamani in modo puntiglioso
l'Assessore Ferraris aveva detto: "guardate che si affronta la
crisi dell'industria non solo con interventi di sostegno alle
difficoltà, ma anche puntando sulla formazione di risorse umane"...
e parlava di corsi di formazione importanti.
Credo che la scuola dell'obbligo e la scuola media superiore
siano un investimento importantissimo su cui non bisogna diminuire
le risorse, su cui semmai bisogna concentrare le risorse necessarie
per far fronte alle situazioni straordinarie. C'è il problema
dell'abbandono scolastico, rispetto a questo ci sono dei progetti e
delle risorse anche? Il fatto che per quanto riguarda la riforma si
pensi in un anno a 10 milioni di vecchie lire per la formazione dei
docenti, credo sia molto poco. Lei ha elencato una serie di voci,
ma sono le stesse voci che c'erano già lo scorso anno, non sono
aumentate in più rispetto a questo fatto nuovo che la scuola deve
affrontare ed è questo che chiedevo: quali sono le risorse
aggiuntive messe nei diversi capitoli rispetto all'anno precedente
per la riforma? Se lei ha quell'elenco con le risorse aggiuntive in
più all'elenco che già mi ha dato, sono contenta di averlo, ma temo
che non ci sia niente.
Presidente - Sulla pagina 245 la parola alla Consigliera
Squarzino Secondina.
Squarzino (Arc-VA) - Capitolo 55560: non so se ho capito bene,
ma qui si tratta di spese per attivare il diritto allo studio in
ambito universitario sia per studenti valdostani che vanno fuori,
sia per studenti valdostani e per studenti che provengono da fuori
Valle e che vanno all'Università della Valle d'Aosta.
A domanda precisa: quanti sono gli studenti non residenti che
frequentano l'università e che hanno recepito l'assegno di studio,
mi è stato risposto che sono 5. Sono tutti quelli che hanno fatto
domanda, cioè sono solo 5 gli studenti che provengono da fuori
Valle e che vanno all'Università della Valle d'Aosta o ce ne sono
altri? Questa Università della Valle d'Aosta è diventata un centro
di attrazione di altri studenti oppure no?
Président - La parole à l'Assesseur à l'éducation et à la
culture, Charles Teresa.
Charles (UV) - Ont reçu les bourses d'études tous les étudiants
valdôtains et résidants dans d'autres régions qui avaient les
conditions pour avoir ces bourses: cela signifie qu'ils avaient et
le mérite et le revenu qui pouvait permettre d'avoir les bourses
d'études.
Presidente - Pagina 246. Pagina 247.
Sulla pagina 248 la parola al Consigliere Tibaldi.
Tibaldi (CdL) - Il capitolo 56150 ci incuriosisce, perché è
sprovvisto di fondi. Si riferisce all'Università della Valle
d'Aosta e sappiamo che in un ateneo si produce ricerca, qui in
particolare i trasferimenti all'Università valdostana per attività
di ricerca in campo economico equivalgono a zero. Se stiamo alle
reiterate dichiarazioni dell'Assessore Marguerettaz e
dell'Assessore Ferraris, secondo i quali la ricerca è uno dei
motori dello sviluppo economico e culturale, constatiamo con
rammarico che o l'Università valdostana non viene ritenuta un polo
idoneo per sviluppare ricerca, oppure dal punto di vista
dell'Assessore Charles la ricerca in campo economico non ha un
significato così importante. Chiediamo lumi in merito, al fine di
conoscere la motivazione di questa scelta che ha visto la
privazione di fondi ad un capitolo che, a parole, viene ritenuto
importante, ma che nei fatti viene privato di disponibilità
finanziarie.
Presidente - La parola all'Assessore al bilancio, finanze,
programmazione e partecipazioni regionali, Marguerettaz.
Marguerettaz (UV) - Su quel capitolo specifico dell'Università
per la ricerca non abbiamo ritenuto di prevedere un importo
specifico, al di là dei fondi previsti per l'Università, perché
all'interno dell'osservatorio abbiamo coinvolto l'Università,
quindi lei troverà in un fondo globale, programma delle attività
produttive, una somma stanziata. La ricerca non è da intendere come
ricerca accademica sospesa in una logica effimera, ma come una
ricerca universitaria collocata nel contesto produttivo locale:
ecco che questa logica è una logica pratica e significativa.
Presidente - La parola al Consigliere Tibaldi.
Tibaldi (CdL) - Nei fondi globali, a pagina 295, programma
triennale per lo sviluppo dell'energia, ai sensi dell'articolo 2,
legge n. 6/2003, lì sarebbero inseriti questi 600mila euro?
Prendiamo atto, ci piacerebbe anche sapere se lo scorso anno è
stata fatta l'ennesima scelta, se ci sono stati dei risultati
meritevoli che possa implementare un sistema valdostano, che da più
parti è stato fotografato come cristallizzato. Non vorremmo che i
soldi della ricerca fossero unicamente destinati a quel novero di
imprese che sono state citate stamani dall'Assessore Ferraris ai
sensi della legge n. 84, i cui risultati sono stati alquanto
scadenti, anche perché la maggior parte di queste imprese sono
decotte o addirittura fallite! La ricerca è importante - ripeto -,
purché orientata nella giusta direzione; questa potrebbe essere la
giusta direzione, adesso voi l'avete affogata in un fondo globale
di 600mila euro, sulla cui specificazione non si può dire quello
che stiamo intendendo noi, perché è un articolo della legge n.
6/2003 dove viene istituito un osservatorio, dove ci sono diverse
componenti non solo economiche, ma anche di carattere culturale. A
noi sembra che sia uno svilimento della funzione della ricerca;
auspichiamo che maggiore attenzione venga dedicata in corso d'anno
e in una futura previsione di bilancio.
Président - La parole au Président de la Région, Perrin.
Perrin (UV) - Per una precisazione. Lei trova nel capitolo 56656
il finanziamento all'Università della Valle d'Aosta, dove abbiamo
6,2 milioni di euro, nei trasferimenti sono compresi anche fondi
per la ricerca, che si sviluppa con delle iniziative individuali
dei singoli professori e che rientra nel programma annuale
dell'Università.
Presidente - Sulla pagina 249 la parola al Consigliere
Frassy.
Frassy (CdL) - Sul capitolo 56159 ci sono 1.650.000,00 euro che
sono destinati ad interventi nell'edilizia universitaria; vorremmo
capire a che punto siamo, perché è vero che la scuola italiana in
generale e l'Università pure non si sottraggono ad un certo regime
di precariato, ma quanto meno hanno delle sedi definite; noi,
invece, abbiamo una Università che è nel precario fin dalla sua
sede. Ovviamente queste cifre pensiamo che non possono essere le
cifre che verranno impiegate nella ipotetica futuribile
riconversione dell'area "Testafochi", perché è un progetto che se
partirà, non partirà prima della prossima legislatura, perciò non
sarebbero cifre da essere impegnate in questo bilancio. Notiamo
peraltro che la cifra della competenza 2005 è stata dimezzata
rispetto alla previsione del triennale dello scorso anno, dove
erano previsti 3 milioni; allora vuol dire che qualche scelta
nell'ambito dell'edilizia universitaria è stata fatta e dal punto
di vista finanziario deduciamo che sono scelte di
ridimensionamento, il che non vuol dire che sia un
ridimensionamento dell'Università, ma che è un ridimensionamento
della politica edilizia a servizio dell'Università.
Ora, l'Università è divisa fra il seminario, l'istituto ex
"Foyer" antistante l'IPR e forse qualche locale sparpagliato; era
stato conferito l'immobile dell'ex "Centrale del latte"
all'Università, vorremmo capire se questa cifra serve per attivare
l'intervento di riadattamento di quell'immobile e nel caso se già
cantierabile, o se invece sono cifre che servono per altri scopi.
Vorremmo capire qual è lo stato dell'arte dell'edilizia
universitaria, perché stiamo inseguendo una serie di "misure
tampone" e siamo fuori da una previsione di uno sviluppo più
ordinato rispetto alle esigenze di spazio che un istituto, che
dovrebbe essere in espansione, sicuramente ha. Chiedo delucidazioni
in merito sia all'aspetto finanziario che all'aspetto
sostanziale.
Presidente - La parola alla Consigliera Squarzino Secondina.
Squarzino (Arc-VA) - Sempre su questo capitolo ci interessava
sapere dove si vogliono utilizzare questi fondi, si tratta di fondi
consistenti nel triennio, perché nel 2005 si prevedono 1.650.000,00
euro, ma nel 2006-2007 si prevedono 6 milioni di euro per ogni
anno, quindi nel triennio sono fondi consistenti. Mi interessa poi
il capitolo 56656, i trasferimenti all'Università della Valle
d'Aosta: vediamo che c'è un aumento cospicuo che rimane nel
triennio; volevamo sapere il costo dei vari corsi di facoltà,
questo trasferimento è fatto così e poi l'Università decide come
spenderlo o voi avete già l'idea di come vengono spesi per i vari
corsi e le varie facoltà? Questo anche per avere un'idea del
rapporto costo-studente.
Président - La parole au Président de la Région, Perrin.
Perrin (UV) - Per quanto riguarda il finanziamento degli
interventi di edilizia universitaria, è chiaro che questi
finanziamenti non sono destinati all'ipotesi "Testafochi", che è in
fase di trattativa, ma sono allocati in previsione di localizzare
l'Università della Valle d'Aosta nell'istituto Saint-Benin e
nell'ipotesi "Centrale Laitière". È una valutazione che si sta
terminando in questi giorni dal punto di vista tecnico, ci sarà un
consiglio dell'Università a breve che analizzerà queste proposte
operative, nel frattempo è stata predisposta una bozza di
convenzione per il Comune di Aosta per la disponibilità del
Saint-Benin, bozza che sarà discussa entro breve nel Consiglio
comunale di Aosta. La previsione va nella direzione di dotare di
una sede l'Università che, in questa prima fase, ha trovato una
collocazione non ancora sufficiente, tuttavia decorosa, dove sono
stati fatti lavori importanti e dotata di attrezzature che
permettono lo svolgimento dei corsi.
Per quanto riguarda il finanziamento dell'Università, la collega
Squarzino pretende troppo che sappia darle la ripartizione delle
assegnazioni per corsi! L'Università ha un suo programma, i
finanziamenti vengono erogati su presentazione di rendiconti di
esecuzione dei programmi di corsi; c'è un incremento dell'attività
dell'Università, ecco perché i finanziamenti sono aumentati, poi
l'Università, nella sua autonomia, va a definire la programmazione
in base alle disponibilità. Posso però farle avere una
documentazione riguardante i corsi che sono stati attivati.
Presidente - Sulla pagina 250 la parola alla Consigliera
Squarzino Secondina.
Squarzino (Arc-VA) - Volevo avere alcune informazioni sui due
capitoli, 64330 e 64332. Volevo capire cos'è questo contributo
straordinario previsto al capitolo 64332 e poi sul capitolo 64330
capire come mai è aumentato il contributo per il funzionamento
della fondazione rispetto all'anno scorso, se possibile sapere
quante sono le classi attivate e gli alunni (se lo sa).
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Sui "nomi di battesimo", come dice il collega
Frassy, tornerò più tardi...
Intanto il contributo straordinario è estremamente compresso
quest'anno; si tratta di dover acquistare una serie di banchi e di
calamai - suggerisce il collega Fosson - soprattutto nel vecchio
immobile della scuola alberghiera, vecchio per modo di dire,
rispetto caso mai alla sede nuova dell'IPRA, quella delle ex case
"Montefibre", sono da realizzare delle aule nuove, quindi si tratta
di un contributo straordinario che ha questo valore. La fondazione
ha presentato delle richieste che si sono concretizzate in questo,
uso il condizionale nel senso che non è l'Amministrazione regionale
che decide, ma la fondazione.
Per quel che riguarda il contributo per la fondazione, è un
contributo complessivo, quindi la fondazione riguarda sia i corsi
di formazione professionale, cioè i corsi ex scuola alberghiera,
sono corsi nati addirittura nel 1956, quindi sono corsi che hanno
un forte contenuto di professionalizzazione, mentre con l'anno
scolastico 2005-2006 arriveremo al diploma per i ragazzi dell'IPRA.
Per quel che riguarda il numero esatto dei ragazzi, per domani
mattina le fornisco una scheda di sintesi.
Presidente - Sulla pagina 251 la parola al Vicepresidente
Nicco.
Nicco (GV-DS-PSE) - Sul capitolo 56940, relativo all'archivio
storico, colgo l'occasione per riproporre qualche breve
considerazione che va oltre le spese relative al materiale
archivistico, considerazioni già fatte con scarso esito invero nel
corso della discussione della finanziaria del 2003.
Come è noto, "les Archives" sono state sotto la direzione di
Lino Colliard, oltre che il principale luogo di raccolta dei fondi
archivistici relativi alla Valle d'Aosta, anche un punto di
riferimento essenziale per tutta una generazione di storici per la
loro formazione iniziale e per l'approfondimento successivo. Senza
entrare nel merito del loro funzionamento attuale, c'è un problema
di sede sia per "les Archives" sia per le altre istituzioni
deputate alla conservazione del materiale archivistico, archivio
notarile, archivio della ex prefettura, eccetera. Se n'è più volte
discusso in quest'aula con formule suggestive come la "Citadelle
des archives", "le Palais de la mémoire" senza che poi si sia
giunti ad una definizione della questione, ed è una definizione che
credo sia diventata ormai improcrastinabile.
Per una regione come la nostra che sulle carte conservate in
quelle sedi fonda la propria esistenza, credo che avere una degna
sede in cui conservarle sia un dovere ineludibile. L'edifico ex
"Magazzini generali" di cui si era a suo tempo parlato può forse
essere adatto per l'archivio di parte corrente, ma tutto il
materiale storico merita ben altra collocazione! È impensabile che
in una regione come la nostra, ricca di edifici storici, non siamo
ancora riusciti a trovarne uno che fosse funzionale a questa
destinazione!
Penso che il tema meriti un approfondimento e che questo possa
essere fatto nella commissione consiliare competente, sempre che il
suo presidente sia concorde. Chiederei l'impegno dell'Assessore a
tracciare in quella sede un quadro generale della situazione, per
cercare assieme una soluzione.
Presidente - La parola alla Consigliera Squarzino Secondina.
Squarzino (Arc-VA) - In questa pagina mi interessa il capitolo
56920, biblioteca regionale; mi sembra di avere visto che c'è una
diminuzione, forse mi si dirà che è quella per le spese correnti.
Volevo capire se nelle spese correnti rientrano l'acquisto di
libri, di CD, di cassette, perché se questo fosse, mi sembra che si
va ad intaccare il funzionamento della biblioteca. So che in questi
giorni alcuni utenti hanno fatto come al solito le richieste e
hanno avuto la risposta: "abbiate pazienza, adesso ci hanno
tagliato i fondi, non possiamo più far fronte a queste richieste".
Volevo sapere se tra le spese correnti che sono state diminuite del
20%, rientrano anche le spese obbligatorie per il funzionamento di
una biblioteca, che è l'acquisto del materiale librario o
informatico o filmico.
Président - La parole à l'Assesseur à l'éducation et à la
culture, Charles Teresa.
Charles (UV) - Moi d'abord je dois dire que je partage amplement
ce que M. Nicco vient de dire quant aux archives historiques et
comme lui je dois affirmer toute l'appréciation pour l'ancien
directeur et pour les directeurs qui l'ont suivi. Je sais qu'il y a
un problème de siège, pas seulement un problème de siège, mais
aussi un problème de personnel.
Je suis aussi d'accord pour dire que dans l'éventuelle
"Citadelle des archives", qui n'est pas encore une idée réalisée,
ne serait pas l'endroit le meilleur, ce serait peut-être le bon
endroit pour d'autres archives mais pas pour des archives
historiques. Il est vrai aussi que quant aux édifices historiques,
bien qu'il y en ait beaucoup dans la ville d'Aoste, souvent si on
pense aux sous-sols des anciennes maisons, pas toujours ils sont
convenables à garantir la sûreté e la bonne conservation de
documents précieux. Si seulement on arrivait à s'élargir là dans le
palais où elles sont déjà, ce serait déjà une bonne chose et j'en
parlerai éventuellement volontiers en Ve Commission, je suis plus
que disposée.
Il y a aussi un problème de personnel, qui dans l'Administration
régionale est difficile à repérer, pour le moment il n'y a pas
d'emplois nouveaux, mais là il serait nécessaire de résoudre ce
problème. J'avais affirmé dans le temps que surtout il faudrait du
personnel qui soit motivé et qui puisse continuer l'activité qui a
été faite dans les années précédentes.
Pour répondre à Mme Squarzino, je regrette que quelqu'un à la
bibliothèque ait répondu: "on nous a coupé les fonds", comme si
cela était dramatique... Il est vrai, il y a une petite réduction
due à une réalité actuelle, mais il faut aussi dire que la
bibliothèque est très bien fournie et qu'il ne faut pas mettre de
limites aux achats de CD, des livres et de tout le matériel pour le
système bibliothécaire régional. Je crois aussi que cette petite
réduction ne va pas nuire à un système bibliothécaire très riche et
sur lequel parfois on fait un travail de ratissage, c'est-à-dire il
faut enlever des livres parce qu'on n'a pas assez d'espace. Cela
n'est pas quelque chose qui justifie que quelqu'un dise: on nous a
coupé les fonds, car là je crois que c'est peut-être un peu
exagéré, parce que tout au plus ce serait pour la prochaine
année.
Presidente - La parola al Consigliere Riccarand.
Riccarand (Arc-VA) - Quello però che sorprende è che questo
capitolo, ridotto sulle spese per il funzionamento di tutto il
sistema bibliotecario regionale, ha lo stesso importo del
finanziamento che diamo alla "Fondazione Courmayeur". Noi andiamo a
lesinare i finanziamenti al sistema bibliotecario e dall'altra
parte, invece, siamo generosi oltre ogni limite per una fondazione
che non fa attività attinente alla comunità valdostana: sono due
sistemi di comportamento che non si giustificano in alcun modo!
Presidente - Sulla pagina 252 la parola al Consigliere
Riccarand.
Riccarand (Arc-VA) - Al capitolo 28020 c'è un'altra di queste
fondazioni beneficiate, che è la "Fondazione per le biotecnologie"
con sede in Torino, a cui diamo 103mila euro, anche questi l'anno
scorso sono stati quasi raddoppiati. Vorrei sapere cosa fa questa
fondazione e qual è l'interesse che abbiamo a continuare a versare
soldi all'interno di questa fondazione.
Président - La parole au Président de la Région, Perrin.
Perrin (UV) - Pour la "Fondation pour les biotechnologies" il y
a un accord avec la Région Piémont, que nous devons honorer, un
accord qui avait été pris dans le temps. Le chiffre qui est indiqué
c'est le chiffre qui nous revient pour la participation à cette
fondation. Là aussi on pourra fournir des données et des résultats
concernant les travaux de la fondation.
Presidente - La parola al Consigliere Riccarand.
Riccarand (Arc-VA) - Sicuramente questa è una decisione di
partecipazione che risale indietro nei tempi, nella seconda metà
degli anni '80 quando la Regione non aveva problemi di bilancio...
Penso sia opportuno fare un esame di questo tipo di fondi e
rimeditare le scelte perché, dopo tanti anni, bisogna valutare
l'opportunità di rimanere a partecipare ad organismi che sono stati
creati in periodi molto lontani con delle logiche diverse ed in cui
una regione di presenza non esiste più, perché sono finanziamenti
consistenti. Adesso si parla di modificare la legislazione
regionale, di fare leggi che hanno una scadenza temporale...
bisognerebbe anche per questi organismi prevedere una verifica!
Presidente - Sulla pagina 253 la parola alla Consigliera
Squarzino Secondina.
Squarzino (Arc-VA) - Sempre nel tentativo di cercare una logica
in base alla quale sono state in alcuni casi aumentate e in altri
diminuite le risorse rispetto allo scorso anno. Sarebbe
interessante capire perché il contributo all'Istituto storico della
resistenza in Valle d'Aosta, capitolo 57340, da anni rimanga
inalterato; vorrei capire l'aumento di 500mila euro sul capitolo
57400, come mai rispetto all'anno scorso si è voluto rimpinguare
questo capitolo, quali sono i progetti che si hanno da realizzare
in questo capitolo. Ancora: vorrei capire i motivi per cui sono
stati aumentati - passo alla pagina 254, se il Presidente me lo
consente - di 400mila euro i contributi alla "Fondazione Istituto
musicale della Valle d'Aosta", quali sono le progettualità nuove
che hanno suggerito nuove spese e l'attribuzione di nuove risorse,
e perché si è voluto al capitolo 57491 diminuire i contributi per
lo svolgimento dell'attività teatrale.
Ho detto già altre volte: diamo dei contributi perché si crei
lavoro in Valle per i giovani, qui abbiamo una serie di persone che
come attività professionale fanno teatro e che chiedono di poter
contare su un sostegno a questa loro attività; paradossalmente se
questi giovani non facessero più teatro e se non ci fossero più
risorse, sarebbero dei disoccupati a cui la Regione darebbe su
altri capitoli dei contributi per mettere su un'impresa, per
attivare altri servizi. E questo, prescindendo dal fatto che questi
comunque contribuiscono a creare quell'"humus" culturale, su cui
tra l'altro si inserisce anche la "Saison culturelle" del teatro.
Il fatto che ci siano persone che professionalmente fanno questa
attività in Valle crea quell'attenzione alla cultura a cui la
"Saison culturelle" dà una risposta.
Président - La parole à l'Assesseur à l'éducation et à la
culture, Charles Teresa.
Charles (UV) - Je vais essayer de répondre clairement même si
rapidement. Alors quant à l'Institut historique de la Résistance,
s'il est vrai qu'on n'a pas augmenté les fonds, il est vrai tout de
même qu'on a augmenté le personnel à partir de 2003-2004, il y
avait deux personnes détachées de l'enseignement et maintenant il y
en a deux et demie. Il est vrai qu'on en nous a demandés trois,
mais qu'on ne pouvait pas le faire, donc il faut faire les comptes
avec ce qui est possible. Même si n'a pas changé le montant de la
contribution, a changé la disponibilité des ressources du
personnel.
Quant aux expositions, là il y a tout un ensemble, outre les
expositions, les salons du livre, les publications de revues, les
expositions du "BREL" et d'autres événements culturels de la
surintendance, tout est relié dans le chapitre 57400. Quant aux
expositions, si l'augmentation était due seulement à un
événement... non ce n'est pas cela, parce qu'à partir de l'hiver
passé on a essayé d'unir l'activité culturelle comme une exposition
à la visite des classes à travers des laboratoires avec les
expositions, une chose qui a assez bien réussi avec l'exposition
"Scultura dipinta", c'est-à-dire les statues gothiques. On a en
programme à partir de la prochaine année de souligner ces
activités, par exemple on a découvert dans les archives une
nouvelle dynastie de peintres qui ont opéré au Val d'Aoste, qui
n'étaient pas de Valdôtains d'origine, les "Stornone", qui
s'ajoutent aux "Artari", aux "Curtaz", de peintres des siècles
passés. On a trouvé des cartons et sur la base de cela on a
retrouvé dans les différentes chapelles des images reproduites par
ces cartons, donc on fera l'exposition des cartons, des fresques
qu'on trouve dans les chapelles, et on fera des laboratoires pour
les élèves, afin qu'ils puissent avec ces cartons produire quelque
chose. C'est un exemple de rapport entre exposition et activité
scolaire.
Quant à la "Fondation musicale", on n'a pas encore payé des
arriérés pour les professeurs qui ont été mis au même niveau que
les professeurs des conservatoires, donc il y a encore ce
problème-là, mais à part cela il y a une augmentation des étudiants
qui fréquentent les cours de la Fondation, donc il y a des frais
supérieurs comme il arrive dans n'importe quelle école.
Quant au théâtre, vous avez raison, il y a une petite baisse qui
pourra peut-être être corroborée plus tard. C'est tout de même
l'activité des compagnies théâtrales à Aoste quelque chose de très
valable mais de très difficile à gérer, car il y a toujours des
problèmes avec des recours, c'est un monde difficile à gérer. Tout
de même on cherchera de rapiécer avec quelque chose éventuellement
au moment du rajustement du budget, mais le contentieux là est très
élevé.
Presidente - Pagina 254. Pagina 255.
Sulla pagina 256 la parola al Vicepresidente Nicco.
Nicco (GV-DS-PSE) - Una breve considerazione sul capitolo 57800
e una richiesta. Più volte qui abbiamo sottolineato l'importanza
che ha il patrimonio di archeologia industriale per una regione
come la nostra, in cui quella attività ha avuto momenti
significativi sin da epoche remote. Importanza in sé come
testimonianza storico culturale, ma anche importanza per un'offerta
turistica che non segua i canali tradizionali.
Il Museo minerario regionale, stando almeno a quanto scritto nel
suo statuto, dovrebbe occuparsi della conservazione e
valorizzazione del patrimonio storico, industriale, minerario,
siderurgico e metallurgico della Valle d'Aosta. In questo
patrimonio credo che rientri, a pieno titolo, una struttura che ho
già segnalato con scarso successo in quest'aula sin dalla
discussione della finanziaria del 1999, si tratta del "Grand
Fourneau" situato a Valmeriana a monte di Pontey, che è un esempio
classico di siderurgia "à la bergamasque" del finire del XVII
secolo. Voglio ricordare che è l'unico di quella fase dell'attività
metallurgica tuttora integro in Valle e, credo, nell'intero arco
alpino. Proprio per questa particolarità questa struttura è una
testimonianza di valore inestimabile, sopravvissuta nei secoli.
Oggi questa struttura è completamente abbandonata a sé stessa, anzi
alla mercé di preoccupanti estemporanei interventi, mi chiedo
autorizzati da chi, con quale competenza e con quali
autorizzazioni. Sarebbe da irresponsabili continuare a non
occuparcene, pertanto faccio appello alla sensibilità
dell'Assessore per un impegno suo in tal senso o tramite il museo
oppure direttamente con le strutture della Sovrintendenza.
Président - La parole à l'Assesseur à l'éducation et à la
culture, Charles Teresa.
Charles (UV) - Quant au Musée de Cogne, s'il y a moins que
l'année dernière c'est que l'année dernière il y avait un chiffre
important comme contribution extraordinaire et cette année on est
revenu à l'élément précédent, peut-être même un peu coupé, mais
tout de même c'est que l'année dernière il y avait 200 mille euros
puisqu'il y avait une contribution beaucoup plus forte.
Quant au "Grand Fourneau" de Valmeriana, j'ai noté la chose, je
ne le connais pas directement et je devrai faire une visite,
peut-être que le collègue peut me renseigner pour y arriver, c'est
qu'en Junte on a déjà parlé d'un musée minéraire régional dans le
sens de voir toutes les aires de notre région - et pas seulement
celle de Cogne - ce qui serait une grande idée, quelque chose de
plus rationnel. J'ai noté la chose et je verrai de pouvoir soutenir
cette bonne cause.
Presidente - Page 256.
Sur la page 257 la parola al Consigliere Riccarand.
Riccarand (Arc-VA) - Il capitolo 65925 riguarda il Museo
archeologico regionale. Nell'intervento di ieri avevo chiesto che
fine ha fatto il museo archeologico, non perché non ci sia niente,
ma perché il museo archeologico era un progetto ben definito,
oggetto di una legge regionale, la legge del 1991, che ha previsto
la realizzazione su tutto l'edificio di Piazza Roncas di un museo
archeologico regionale, quindi di una struttura importante che
doveva offrire stabilmente un panorama completo delle grandi
ricchezze archeologiche della nostra regione. Vorrei capire se
questo progetto è stato abbandonato e per quale motivo. Sicuramente
questo sarebbe un forte elemento di attrazione per la nostra
regione, purtroppo non è stato realizzato negli anni passati, però
vorrei capire se c'è intenzione di realizzare questo progetto o se
si è deciso di abbandonarlo.
Presidente - La parola al Consigliere Tibaldi.
Tibaldi (CdL) - Alcune informazioni sono necessarie su due
capitoli che riguardano le spese di restauro e di manutenzione di
beni immobili e mobili di interesse storico e artistico, siano essi
di proprietà regionale, siano essi non di proprietà regionale, dove
ci sono dei cospicui stanziamenti, 6,4 milioni di euro per quelli
di proprietà regionale e 1,5 milione di euro per gli altri. Nella
relazione dell'Assessore Marguerettaz è stato precisato che
l'impegno finanziario nel triennio in materia supera i 20 milioni
di euro. Qui c'è con queste due voci già un ammontare consistente
di 8 milioni; vorremmo sapere quali sono le priorità di intervento
a cui vengono destinate queste risorse, poi vorremmo capire la
differenza che intercorre fra questi due capitoli, 65920 e 65921, e
il capitolo 66120 che si trova a pagina 259, avente una dizione
identica, sul quale giace uno stanziamento di 1.250.000,00
euro.
Président - La parole à l'Assesseur à l'éducation et à la
culture, Charles Teresa.
Charles (UV) - Je commence par le collègue Riccarand, Musée
archéologique régional: oui, il est vrai, hier je lui ai fourni une
fiche de l'ouverture le 15 octobre du petit musée archéologique, ce
qui est déjà quelque chose; je sais que ce n'est qu'un petit bout,
je le dis moi-même. Il est vrai, cette grande "Caserne Challand",
ancien monastère de la Visitation, est appelé dans son ensemble
musée archéologique, on l'appelle comme ça et il est siège
d'exposition. On ne peut pas avoir tout, moi je me souviens que
votre collègue Curtaz m'a fait une interpellation sur pourquoi on
avait coupé quelques sièges pour les expositions; alors on ne peut
pas avoir l'un et l'autre, on devra trancher. Maintenant le musée
est aussi un siège important, donc il faut sacrifier d'un côté ou
de l'autre, ça je sais bien.
Pour venir au Conseiller Tibaldi, je commence par la dernière
question, chapitre 66120, ça comprend aussi des restaurations de la
Région, mais, en même temps, on y ajoute la restauration des
églises, des chapelles et des clochers, c'est-à-dire ce qui rentre
dans l'entente avec l'évêché. Donc quelque chose se rapporte à des
propriétés régionales et là sont comprises aussi restaurations à
travers l'entente avec l'évêché. Précédemment au contraire vous
aviez parlé du chapitre 65920, il y a tout ce qui a à voir avec les
châteaux, tous les édifices de propriété régionale, alors on a des
travaux commencés, par exemple, le château d'Aymavilles, le château
de Quart, qui sont les interventions les plus importantes, et
d'autres moins importantes mais tout de même notre patrimoine
architectonique et artistique est énormément riche. Donc le 65...
oui, ce sont de frais pour la restauration et la manutention des
biens meubles et immeubles d'intérêt artistique régional, mais
aussi des privés, comme c'est programmé déjà une intervention
importante dans la Cathédrale, c'est-à-dire ce sont des biens qui
entrent dans le circuit touristique de la Vallée, mais qui ne sont
pas de propriété régionale. Je parle de la Cathédrale, de
Saint-Ours, donc c'est souvent de biens ecclésiastiques, mais qui
entrent dans le circuit touristique et culturel régional.
Presidente - Pagina 258.
Sulla pagina 259 la parola al Vicepresidente Nicco.
Nicco (GV-DS-PSE) - Capitolo 66120: vedo qui un considerevole
incremento rispetto alla competenza dello scorso anno, da 430mila a
1.150.000,00 sulla legge n. 27. Che il restauro e conservazione del
patrimonio edilizio, artistico, ambientale siano una priorità per
una regione quale la nostra, è obiettivo che abbiamo tutti ribadito
in quest'aula e anche nel nostro programma di maggioranza. La legge
n. 27 è sicuramente uno strumento importante a tal fine; ho
sollevato nel corso di precedenti dibattiti qualche perplessità sul
fatto che tale legge venisse utilizzata per una sola pur importante
tipologia di edifici, quelli di culto, e non anche per gli altri
che sono indicati in questa legge, cioè edifici tutelati dalla
"1.089" o anche edifici aventi interesse storico, artistico e
ambientale. L'incremento ci auguriamo che sia finalizzato ad aprire
concretamente questa più ampia direzione di intervento e ne
vorremmo un cenno di conferma.
Colgo l'occasione, per quanto concerne gli edifici di culto, per
riproporre all'attenzione dell'Assessore la situazione dell'Eremo
di Saint-Julien che penso l'Assessore ben conosca, troppo nota per
dover essere ulteriormente ricordata, ma nonostante sollecitazioni
specifiche, fin qui non mi risulta che ci siano stati interventi su
quella struttura ed è una struttura che "menace ruine", quindi
faccio appello alla sensibilità dell'Assessore perché voglia
farsene carico. So che l'iter è di un certo tipo, che devono essere
le parrocchie a fare domanda, ma non possiamo nel frattempo
aspettare che questo edificio crolli! È un intervento che forse
potrebbe avvenire sulla legge di cui lei è stata promotrice, che
recita: "valorizzare gli elementi naturalistici e i manufatti
collegati agli itinerari storici, ai siti celebri...". È una
suggestione che voglio riproporre: Saint-Julien certamente rientra
in questo tipo di itinerari.
Président - La parole à l'Assesseur à l'éducation et à la
culture, Charles Teresa.
Charles (UV) - Je confirme l'impression que le collègue avait
eue quant à l'ouverture pour des édifices pas seulement de
propriété ecclésiastique, donc il y a un détail pour ce qui est de
propriété privée, mais qui mérite, dans un parcours qui soit
utilisé par tout le monde, l'utilisation de fonds régionaux.
Quant à l'ermitage de Saint-Julien vous avez posé la question et
vous avez donné la réponse, parce que ce n'est pas la Région qui
doit inviter les paroisses à faire leur demande, bien qu'on puisse
le faire en privé, ce qui m'est déjà arrivé pas pour l'Ermitage de
Saint-Julien, parce qu'il y a des biens qui doivent être
sauvegardés et ce qui est dû surtout à une sensibilité personnelle.
Là je ferai appel aussi à la sensibilité des Communes ou des
Communautés de l'endroit, qui peuvent présenter demande dans ce
sens.
Vous avez rappelé la loi n° 18 sur les sites célèbres, qui
pourrait peut-être rentrer, là aussi on peut faire une demande dans
ce sens, tout de même c'est vous qui aviez été au moment de la
présentation de la loi douteux sur les finalités et sur la réussite
de la loi, mais puisque la loi prévoit qu'il ne faut pas superposer
des choses mais il faut juste mettre en évidence ce qui est
existant, je vais vous dire que dans les deux années ont touché à
cette loi: une année, l'ancienne route muletière pour Champorcher y
compris son inscription sur le rocher qui est en train de se faire,
et pour cette année le cimetière de Saint-Ours.
Je suis assez satisfaite du choix des deux communautés pour
sauvegarder ces sites célèbres; si dans la suite pourront rentrer
aussi d'autres sites, je ne peux qu'en être heureuse.
Presidente - La parola alla Consigliera Squarzino Secondina.
Squarzino (Arc-VA) - Capitolo 66090: qui, le domande da fare
sarebbero tantissime!
Intanto questa è un'opera che è partita come pensiero nel 1989;
a quel tempo, quando è stato approvato un progetto secondo una
certa idea, probabilmente rispecchiava il gusto culturale di chi
avrà deciso in Giunta quel progetto e il gusto che in quel momento
c'era, ma adesso le cose sono cambiate, non penso che si possa
continuare a pensare ad un edificio enorme, anzi sarei interessata
a sapere quanti metri cubi è questo edificio. In secondo luogo, è
un edificio che nel tempo è stato continuamente cambiato,
rimodificato, ma che non elimina l'elemento distorto che aveva
dentro di sé, cioè il fatto che questi pilastri che dovrebbero
tenere l'enorme tetto e i pilastri in cemento, saranno scavati a
pochi centimetri dai reperti. Ricordo che non sono solo reperti in
pietra, ma sono reperti formati da tracce di solco di un aratro,
quindi reperti molto friabili.
Mi chiedo come si è potuto approvare un progetto di questo
genere, come si può continuare a portare avanti un progetto che ha
questi limiti intrinseci, e mi chiedo anche quali saranno i costi
complessivi di tutta questa operazione. Dai dati che lei mi ha
fornito risulta che nel giugno dello scorso anno era stato
approvato un progetto esecutivo messo in appalto per 14 milioni di
euro, progetto che poi non ha potuto essere eseguito perché la
ditta appaltatrice ha capito che i costi erano sottostimati ed ha
rinunciato all'appalto che aveva vinto. Si è rifatto di nuovo il
costo delle varie voci dell'appalto e adesso sembra che il nuovo
appalto sia per 16,645 milioni di euro, e c'è da chiedersi se
questo appalto avrà successo, se di fronte a tutta questa storia
così lunga e a questi limiti del progetto l'Assessore non voglia
prendere in considerazione l'ipotesi di non farlo, a meno che si
stia perpetuando nella Giunta la volontà di portare avanti progetti
mastodontici, che rovineranno la città di Aosta. E potremo poi dire
chi è responsabile della rovina della città di Aosta di certi siti
e chi non è stato così lungimirante da individuare tipi di
coperture e di progetti più adatti a questi siti!
Président - La parole à l'Assesseur à l'éducation et à la
culture, Charles Teresa.
Charles (UV) - Je serai très brève, puisque vous avez dit: c'est
une longue histoire. Oui, c'est une longue histoire, qui dure
depuis 5.000 ans, mais qui dure tout de même depuis 15 ans à partir
de 1989, quand il y a eu le premier projet de Saint-Martin de
Corléans. J'avais déjà répondu à une interpellation de votre groupe
sur Saint-Martin de Corléans, je crois il y a deux ou trois mois,
donc je devrais répéter les mêmes choses, que je ne répéterai pas
tout à fait, mais j'ai affirmé aussi avec clarté qu'on ne reculait
pas d'après de décisions qui ont été prises si longtemps et qui ont
été confirmées par la suite. J'ai raconté, dans une seconde
interpellation, les aventures et les mésaventures de ce site et là
aussi je ne vais pas répéter, je vais simplement confirmer ce qu'on
a toujours dit jusque là.
Président - Mme Squarzino, l'Assesseur Caveri aurait de données
à vous transmettre.
La parole à l'Assesseur au tourisme, aux sports, au commerce,
aux transports et aux affaires européennes, Caveri.
Caveri (UV) - I potenti mezzi informatici di cui ci ha dotato
l'Assessore Marguerettaz, ci consentono in tempo reale delle
risposte. Attualmente presso l'Ecole hôtelière si svolgono dei
corsi di formazione professionale così divisi: nella classe "1a A"
18 allievi, "1a B" 17 allievi, "2 a A" 14 allievi e terzo anno
post-qualifica 10 allievi, totale: 50 allievi. Nell'Istituto
regionale professionale alberghiero ci sono 155 allievi, divisi in
due prime, due seconde, due terze e una quarta, quasi tutti sono a
regime convittuale, quindi l'aumento dei costi per l'anno prossimo
è perché si va a regime, quindi grosso modo questo sarà il costo
complessivo della scuola a regime. Se poi la Consigliera vorrà
ulteriori dati, sarò lieto di fornirglieli.
Presidente - Sulla pagina 260 la parola alla Consigliera
Squarzino Secondina.
Squarzino (Arc-VA) - Capitolo 68360: qui vorrei capire bene a
che punto siamo, sia con i lavori di allestimento e di rifacimento,
a che punto siamo per i progetti che vogliono essere messi dentro
il Forte di Bard, a che punto siamo eventualmente con appalti o
forniture per realizzare questi vari progetti che si vogliono
portare dentro il Forte di Bard, a che punto siamo per quanto
riguarda la progettazione di quel soggetto giuridico, che dovrebbe
gestire il complesso del Forte di Bard, chi all'interno della
Giunta si occupa di questo Forte di Bard e se c'è un progetto di
coordinamento con l'apertura della porta informativa della Valle
d'Aosta che ci sarà a Pont-Saint-Martin.
Presidente - La parola al Consigliere Comé.
Comé (SA) - Dopo tutte le domande che ha fatto la collega
Squarzino su questo capitolo, mi restano poche cose da chiedere.
Volevo capire anch'io, visto che l'Assessore aveva detto che a
giugno di quest'anno il Forte doveva essere operativo, quando si
prevede di aprire il Forte di Bard e come si pensa di gestirlo.
Volevo fare una domanda che riguarda la pagina 258, ma sempre
concernente il Forte di Bard, capitolo 65945: con la cifra lì
stanziata cosa si intende realizzare.
Président - La parole à l'Assesseur à l'éducation et à la
culture, Charles Teresa.
Charles (UV) - Pour Mme Squarzino, on travaille maintenant à la
réalisation des musées, il y a une commission scientifique qui
travaille là-dedans. Pour le marché d'offre qu'on fait pour l'achat
du matériel, on a déjà fait l'achat de tout l'ameublement de
l'hôtel, du restaurant et on doit maintenant faire le marché pour
les installations relatives au musée. Du point de vue des travaux,
les travaux ont bien avancé cette dernière période, naturellement
maintenant il y a toutes les routes d'accès, les protections, la
conclusion par exemple du grand escalier qui réunit tous les corps,
enfin il y a quelques détails secondaires, mais les grands travaux
sont déjà ou en bon état d'avancement ou sont déjà terminés.
Quant à l'association qu'on va créer pour la gestion de la
Forteresse de Bard, nous avons été bloqués quelques mois parce que
nous avons cherché des partenaires. Comme d'ailleurs l'indique le
premier statut de l'association, qui avait déjà été préparé dans
l'autre législature, on prévoyait la recherche de partenaires qui
étaient indiqués comme des personnes du lieu, comme des personnages
importants, et là il y a la difficulté à trouver quelqu'un qui
désire participer à une opération si importante. Donc nous sommes
en train maintenant de travailler avec des fondations bancaires,
nous espérons arriver à une décision définitive, nous y sommes
presque mais ce n'est pas encore conclu.
Quand on ouvrira: j'ai déjà répondu à la dernière
interpellation, on ouvrira dans la seconde moitié de 2005, on
devrait ouvrir tout en même temps, puisqu'une chose ne va pas sans
l'autre et il y a des liaisons entre les différents endroits. Je
crois qu'on n'ira pas faire des barrages à l'intérieur de la
forteresse, mais on cherchera à ouvrir le plus possible, peut-être
il pourra y avoir des différences de quelques mois, mais
certainement pas de six mois entre un site et l'autre et un service
et l'autre, de toute manière les travaux seront terminés tous à
l'ouverture.
Comé m'avait posé aussi une question concernant le financement
des interventions de récupération du patrimoine du bourg de Bard.
Il n'y a plus de demandes maintenant de la part de la population,
beaucoup de travaux ont été faits aussi par les privés, beaucoup de
choses ont été faites par la "Finbard" dans le bourg de Bard:
l'œnothèque, l'hostellerie pour la jeunesse, un
hôtel où il y avait l'ancien bâtiment de la mairie et après il y a
eu beaucoup de travaux qui ont été réalisés par des privés. En ce
moment on n'a plus de grandes requêtes de restauration, bien qu'il
y a encore de volumes importants, mais évidemment qui avait désiré
faire de travaux, les avait faits. Donc il n'y a plus de chiffres
importants pour la récupération de Bard et surtout il n'y a plus de
chantiers pilotes parce que dans le temps il y avait de sommes
importantes car il y avait eu aussi des chantiers pilotes qui
avaient été financés par les financements régionaux.
Encore une question à laquelle s'unira certainement le collègue
Caveri, le rapport avec le centre d'informations touristiques de
Pont-Saint-Martin: le Fort de Bard, on a dit, sera aussi une sorte
d'offre touristique de l'entière Vallée d'Aoste, mais cela ne va
pas toucher à la grande aire qui sera la porte de la Vallée, qui
est faite à travers un projet "INTERREG" dont vous parlera le
collègue.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - La domanda della collega Squarzino è quale
coerenza ci sia fra la realizzazione della porta della Valle
d'Aosta e il Forte di Bard. Ci troviamo di fronte a due soggetti
che hanno delle storie diverse, il Forte di Bard è precedente,
l'idea di una zona di intermodalità veniva già suggerita nell'area
di ingresso alla Valle d'Aosta adiacente all'autostrada nel "PTP".
Da molto tempo diversi soggetti segnalavano la necessità di avere
una specie di porta della Valle d'Aosta, naturalmente la porta
principale resterà il Forte di Bard, ma era necessario immaginare
qualcosa che non fosse una banale area di servizio, sapendo che
abbiamo l'area ex "SACI", che è un'area molto vasta, che verrà nei
prossimi anni dismessa dalla società "Unioncarbyde" che è
proprietaria, quindi ritengo che quell'area sia una area strategica
che abbiamo fatto rientrare in un "INTERREG", che si chiama
"SITRALP", che prevede una riflessione su quella zona, una
riflessione sulla stazione ferroviaria e anche una riflessione
sull'eventualità di un raddoppio selettivo fra Pont-Saint-Martin e
la stazione ferroviaria di Bard, immaginando una navetta
ferroviaria, altrimenti impossibile sull'unica rotaia che oggi
collega le due località. Si immagina, e abbiamo già finanziato con
una deliberazione che passerà in Giunta nei prossimi giorni, il
rifacimento di tutta l'area adiacente alla stazione ferroviaria,
che verrebbe poi collegata con un sottopasso all'area denominata
"porta della Valle d'Aosta", che diventerà un'area attrattiva dal
punto di vista dei pullman perché sono circa 14 i pullman che
passano in quella zona. Si può immaginare oltretutto che quella
area di sosta possa servire o per prendere il treno o soprattutto
per prendere il pullman per recarsi al Forte di Bard, dove sappiamo
uno dei punti deboli è quello dei parcheggi, lo abbiamo visto anche
nelle punte delle aperture in alcune occasioni.
"SITRALP" ha anche l'ambizione di immaginare un'area di ingresso
della Valle d'Aosta di presentazione che non sia banale dal punto
di vista architettonico, spingendoci fino all'idea di un vero e
proprio progetto di idee aperto a grandi architetti internazionali
per un tratto originale: potrebbe trattarsi di un ponte che collega
la parte "SACI" con la parte dell'autostrada dove è possibile
immaginare un'area di sosta a vantaggio sia della salita che della
discesa. Un'area di presentazione della Valle d'Aosta che rimandi a
quella che è l'area più importante di presentazione, che sarà il
Forte di Bard.
La coerenza con il progetto sta nel fatto che nel complemento
dell'obiettivo 2 che si occupa del microsistema di Bard, è stata
inserita anche la "porta della Valle d'Aosta", quindi oggi
"Finbard" che è l'attuatore del completamento del Forte anche
attraverso un microsistema, è stato interessato della esistenza
della porta della Valle d'Aosta e della sua coerenza sistematica,
quindi possiamo dire che in maniera virtuosa abbiamo fatto parlare
due fondi strutturali diversi: da una parte "INTERREG" che finanzia
la porta della Valle d'Aosta e dall'altra questa porta della Valle
d'Aosta, che viene richiamata anche nell'obiettivo 2 nell'aggiunta
con i fondi che abbiamo ottenuto in più dell'obiettivo 2.
È indispensabile acquisire quell'area, per evitare che questa
all'ingresso di Pont-Saint-Martin possa essere banalizzata con una
logica lottizzatoria di piccole imprese artigianali, che possono
trovare più propriamente posto nella vasta area ex "Ilssa
Viola".
Presidente - La parola alla Consigliera Squarzino Secondina.
Squarzino (Arc-VA) - Nel ringraziare per le informazioni avute,
chiedevo anche - forse non ho capito bene le risposte o sono stata
poco chiara nella domanda - per quanto riguarda il museo, che lei
ha detto entro la seconda metà del 2005 sarà aperto, i lavori a che
punto sono, se si è fatto un appalto per l'allestimento, questo
allestimento in cosa consiste: solo nell'allestimento delle mura
oppure anche degli oggetti che dovranno essere esposti, chi si
occupa di questo allestimento del museo? Anche per quanto riguarda
l'hotel ristorante, c'è stato un appalto, è stato dato a qualcuno
che ha già il progetto di cosa fare, che ha individuato esattamente
anche come sarà gestito il tutto? Vorrei sapere anche se queste due
iniziative esauriscono tutte le possibilità di servizi o di altri
spazi che potrebbero essere utilizzati all'interno del Forte di
Bard.
Presidente - La parola al Consigliere Frassy.
Frassy (CdL) - Chiedo a questo punto la verifica del numero
legale, lo avevamo preannunciato prima.
Président - Je prie le Conseiller Secrétaire de procéder à
l'appel.
Appel nominal
Président - A la présence de 20 Conseillers nous pouvons
reprendre nos travaux.
La parole à l'Assesseur à l'éducation et à la culture, Charles
Teresa.
Charles (UV) - Il y aura d'après de décisions prises par le
Comité scientifique trois musées: le Parc des Alpes, le Musée du
Fort et le Musée des frontières. Après il y aura des sièges
d'exposition temporaires. Pour le moment le marché a été fait pour
la conception de ce Fort, c'est-à-dire pour l'organisation du
musée, l'étude du musée, des salles, des contenus; après il y aura
un autre marché pour la réalisation de ce qui a été conçu et cela
est encore à venir. Pour l'hôtel restaurant on n'a pas encore de
gérants, naturellement ce sera l'Association qui lancera un marché
pour la gestion de ces structures qui sont nombreuses et dans le
bourg et dans le Fort, mais il y aura déjà un loyer qui prévoit
déjà l'ameublement, qui va arriver, le marché a déjà été fait pour
l'ameublement.
Presidente - Pagina 261.
Sulla pagina 262 la parola al Consigliere Salzone.
Salzone (FA) - Faccio una premessa: dico che in materia di
aeroclub sono piuttosto ignorante, quindi autorizzo l'Assessore a
bacchettarmi, ma vorrei capire se questo contributo è per
l'aeroclub nuovo o è quello vecchio, e comunque se fosse quello
nuovo voglio esprimere la mia soddisfazione per la nascita di un
nuovo aeroclub, è una cosa che serve per il turismo della Valle
d'Aosta, anche perché ho letto sui giornali che ci sono i
villeggianti che viaggiano sugli aerei, quindi creare un veicolo
gratuito di promozione turistica. Se non fosse così, volevo sapere
se i contributi servono ad entrambi gli aeroclub.
Président - La parole à l'Assesseur au tourisme, aux sports, au
commerce, aux transports et aux affaires européennes, Caveri.
Caveri (UV) - Se non la conoscessi da molti anni, potrei avere
il dubbio che nella sua domanda ci possa essere qualche tono di
malizia, ma posso escludere questa circostanza...
La legge regionale attualmente in vigore, fotografa, come il
bilancio regionale, l'attuale situazione, vale a dire cita quello
che per statuto dell'Aeroclub d'Italia era l'unico aeroclub
esistente in Valle, quindi sia nei rapporti con l'Amministrazione
regionale, sia per il rapporto che l'Amministrazione regionale ha
in quanto proprietario dell'Aeroporto di Aosta, quindi la gestione
degli spazi che sono stati rinnovati per un mese, quindi siamo in
un regime di proroga anche per l'Aeroclub, per noi dal punto di
vista delle normative regionali che si sono sovrapposte in questi
anni esiste l'Aeroclub Valle d'Aosta. Devo dire da questo punto di
vista che assicuriamo il medesimo finanziamento quest'anno, anche
se una parte dei fondi sono passati da spese correnti a spese di
investimento, questo ci potrà essere consentito dal fatto che una
parte dei fondi dell'aeroclub servivano per l'acquisto di aerei,
quindi più correttamente sono fondi di investimento.
Per quanto riguarda la nascita del nuovo aeroclub ne so quanto
ne sapete voi, avendo letto la notizia sul giornale; il comandante
Baldi è abbastanza assiduo dell'assessorato, ma non mi aveva detto
di voler fondare un secondo aeroclub, all'epoca non era consentito,
oggi è legittimo perché l'Aeroclub d'Italia ha modificato il
proprio statuto e quindi consente la nascita di più di un aeroclub
all'interno anche di una regione piccola come la nostra.
Sull'opportunità della nascita di un secondo aeroclub non sta a
me giudicare, perché nel momento in cui le regole lo consentono non
vedo limiti al pluralismo, ne potrebbe nascere anche un terzo. Si
tratterà in maniera molto civile di ragionare attorno a una
regolamentazione. Che non ci siano ambiguità: gli aeroclub non
hanno scopo di lucro, quindi non possono fare voli turistici;
possono fare voli turistici di battesimo al volo, di
accompagnamento e di istruzione, ma se oggi come turista mi
presento all'Aeroporto di Aosta l'unico legittimato al trasporto
aereo è l'"Air Vallée", che ha tutte le licenze di far volare le
persone, quindi una cosa sono le espressioni che si possono leggere
nelle interviste, una cosa è la realtà delle regole di volo, che
fissano per il trasporto passeggeri delle norme molto chiare che
distinguono le società di lavoro aereo dalle società che invece
sono senza scopo di lucro, perché sono indirizzate agli
appassionati del volo, che possono fare istruzione per il volo in
montagna, anche il battesimo dell'aria. Credo di aver fatto il
battesimo dell'aria nel 1964 con Corrado Gex, che non mi portò come
turista, ma in quanto battesimo del volo.
Non vorrei che si aprisse una tempesta in un bicchiere d'acqua:
credo che i due aeroclub potranno convivere serenamente,
naturalmente dovremo riflettere se e come modificare la
legislazione regionale e chissà, visto che siamo pochi e piccoli,
che alla fine da un "embrassons-nous" non nasca un unico aeroclub,
come auspica l'Assessore.
Presidente - Pagina 263. Pagina 264. Pagina 265.
Sulla pagina 266 la parola alla Consigliera Squarzino
Secondina.
Squarzino (Arc-VA) - Solo per capire se il capitolo 30150
riguarda l'Institut agricole.
Volevo sapere se rispetto all'Istituto ci sono novità per quanto
riguarda l'organizzazione dei corsi, cioè se mantengono sempre le
stesse attenzioni anche a livello di sperimentazione, se c'è
l'intenzione da parte dell'Institut di aumentare i propri iscritti
e se ci sono le strutture per poterli accogliere. Vorrei sapere
quanti sono gli studenti che, avendo chiesto di frequentare
l'Institut, non hanno potuto essere accolti e sono stati costretti
a rivolgersi ad altri istituti fuori Valle.
Presidente - La parola all'Assessore all'agricoltura, risorse
naturali e protezione civile, Vicquéry.
Vicquéry (UV) - Rispetto all'Institut agricole devo premettere
che il tavolo che vede riuniti l'assessorato e i rappresentanti
delle associazioni di categoria, l'Institut, i sindacati e tutto il
mondo che ruota attorno all'agricoltura, ha posto l'Institut come
referente istituzionale privilegiato, non solo nel settore della
ricerca, ma anche nel settore dello sviluppo rurale in via
generale. Questo è un obiettivo che è all'attenzione del mondo
agricolo. La recente pubblicazione dell'attività svolta, come viene
fatto annualmente da parte dell'Institut, è molto significativa
rispetto alle azioni in atto e che vedono il coinvolgimento diretto
dei vari uffici dell'Assessorato. Alcune di queste vanno
implementate, di certo l'Institut ha una funzione formativa
importante; sotto questo punto di vista c'è stato un incontro fra
la Presidenza, l'assessorato e l'Institut, per verificare la
possibilità di allargare il numero delle classi, di raddoppiare il
primo ciclo di classi, in virtù del fatto che c'è una domanda
maggiore rispetto all'offerta formativa. L'incontro è stato
costruttivo, c'è una disponibilità da parte dell'Institut che
ribadisce la sua autonomia, ma ha fatto presente che ci sono
evidenti problemi di tipo organizzativo perché l'Institut non è una
scuola come un'altra e mettere in atto una seconda prima classe
significa rimettere in circolo non solo l'aspetto scolastico ma
anche l'aspetto formativo e della ricerca sul campo. Di fatto
questo ha per l'anno scolastico in corso bloccato il tutto, se
aggiungiamo i problemi legati alla logistica ci rendiamo conto che
il problema non è di facile risoluzione.
Indicativamente l'Institut riesce ad accettare circa il 50%
delle domande di iscrizione, faccio riferimento alle domande dello
scorso anno; i criteri di selezione sono abbastanza rigidi perché
le prove che riguardano la cultura generale sono selettive.
L'argomento è aperto, perché se è vero che c'è un avvicinamento dei
giovani agricoltori ed un trend positivo degli ultimi 10 anni, è
vero che non dobbiamo scoraggiare quelli che fanno domanda di
iscrizione. Il fenomeno va attentamente analizzato, la nostra
impressione è che l'Institut abbia un ruolo simile a quello
convittuale: a volte c'è la tendenza ad iscrivere i ragazzi
all'Institut soprattutto perché c'è anche il collegio. Le famiglie
preferiscono avere i ragazzi in collegio, seguiti tutto il giorno.
Allora vorremmo "cibler" meglio coloro che si rivolgono
all'Institut, per evitare che diventi una zona di parcheggio per
coloro che hanno problemi di tipo familiare in senso lato.
L'argomento è attuale, vorremmo calendalizzare un incontro a breve
termine.
Président - Page 267. Page 268. Page 269: je rappelle que la
page 269 a été substituée avec l'amendement de la IIe Commission.
Page 270. Page 271. Page 272. Page 273. Page 274: je rappelle que,
là aussi, il y a l'amendement de la IIe Commission qui substitue la
page 274, également pour la page 275. Page 276. Page 277. Page 278.
Page 279. Page 280. Page 281. Page 282. Page 283. Page 284. Page
285. Page 286. Page 287. Page 288. Page 289: là aussi il y a
l'amendement de la IIe Commission qui substitue le texte que vous
avez. Page 290. Page 291. Page 292. Page 293. Page 294. Annexes:
annexe 1, je rappelle que la page 295 est substituée avec
l'amendement de la IIe Commission.
Sur la page 295 la parole au Conseiller Riccarand.
Riccarand (Arc-VA) - Riguardo ai fondi globali ho visto che c'è
un fondo: attuazione del piano energetico ambientale, 410mila euro,
volevo avere qualche informazione al riguardo.
Presidente - La parola alla Consigliera Squarzino Secondina.
Squarzino (Arc-VA) - Rispetto ai fondi globali, punti 4 e 5
degli interventi a carattere istituzionale, volevo sapere con quale
criterio sono stati individuati questi fondi, i tempi entro cui la
Giunta pensa di poterli utilizzare e se nei criteri con cui si sono
individuati questi fondi si è fatto un calcolo approssimativo dei
possibili utenti.
Presidente - La parola all'Assessore alle attività produttive e
politiche del lavoro, Ferraris.
Ferraris (GV-DS-PSE) - Per quanto riguarda l'attuazione del
piano energetico ambientale, tale piano è stato approvato dal
Consiglio nel corso del 2003 e prevedeva degli interventi per la
riduzione dei gas-serra, per favorire le energie rinnovabili e
tutti quegli interventi quali la cogenerazione, i sistemi di
riscaldamento tramite il solare, produzione di energia elettrica
tramite il fotovoltaico, utilizzo dell'energia idroelettrica.
Il piano necessita per la sua realizzazione di una
razionalizzazione degli interventi che abbiamo per questi settori;
abbiamo alcune leggi, una che riguarda la parte relativa alla
sostituzione di serramenti, una legge che finanzia alcune fonti
alternative e risparmi energetici, è necessario fare un disegno di
legge organico che preveda una razionalizzazione della nostra
legislazione e un centro di competenza per la diffusione delle
informazioni rispetto all'utilizzo delle energie alternative,
perché questo è un tema che necessita di una fase di comunicazione.
Questo disegno di legge, che è in fase avanzata di preparazione,
verrà presentato fra breve al Consiglio.
Per quanto riguarda la domanda della collega Squarzino, per
l'intervento di anticipazione di cassa integrazione straordinaria,
conto nel breve periodo, quindi nel periodo in cui sarà approvato
il bilancio e ci sarà la disponibilità di fondi, di avere già una
bozza per quanto riguarda il disegno di legge. Prevedo tempi più
lunghi per la parte relativa agli interventi a favore dei
lavoratori parasubordinati, tenuto conto che questo è un terreno
sul quale sono diverse le Regioni che stanno facendo degli
approfondimenti: oltre la nostra Regione, il Friuli, Trento,
Bolzano, intendiamo partecipare a questo tipo di elaborazione per
fare un intervento che tenga conto delle novità che sono emerse sul
mercato del lavoro sulla base della legge n. 30.
Per quanto riguarda i numeri, per i lavoratori parasubordinati
in Valle ci sono i dati elaborati dall'Osservatorio del mercato del
lavoro; per quanto riguarda la parte finanziaria va detto che
l'intervento al fondo globale va visto in relazione a quanto
previsto nella misura specifica prevista dal piano di politica del
lavoro, quindi dal punto di vista finanziario si tratterà di
integrare le due fonti.
Presidente - La parola al Consigliere Frassy.
Frassy (CdL) - Solo per fare una considerazione sul punto 1
della lett. a), interventi a carattere istituzionale. Notiamo con
piacere che nonostante sia stata bocciata la nostra proposta di
legge in materia, avete mantenuto nei fondi globali il titolo:
"sicurezza del territorio e sicurezza dei cittadini", e avete
mantenuto lo stanziamento previsto nel nostro disegno di legge. Ci
auguriamo che ci possa essere un confronto sostanziale sulla parte
legislativa che avete "cassato".
Presidente - La parola alla Consigliera Squarzino Secondina.
Squarzino (Arc-VA) - Per chiedere all'Assessore Ferraris un dato
che forse non ho esplicitato bene nel primo intervento. Volevo
capire, rispetto al punto 5, anticipazione del trattamento di cassa
integrazione, la cifra che è stata definita, 20mila euro... è stata
decisa probabilmente sulla base di alcune valutazioni. Volevo
capire se era stato individuato come criterio un numero possibile
di utenti all'interno del 2005, quindi sulla base di questi
possibili utenti si era fatto il calcolo dello stanziamento o se ci
sono altri criteri.
Presidente - La parola all'Assessore alle attività produttive e
politiche del lavoro, Ferraris.
Ferraris (GV-DS-PSE) - Va precisato che la legge di
anticipazione della cassa integrazione guadagni è una legge che,
anticipando i soldi ai lavoratori, lo fa sulla base di un fondo di
rotazione. Visto che ci sono disponibili presso "Finaosta" diversi
fondi di rotazione, si trattava di trovare delle modalità di
gestione concordate con la finanziaria regionale, senza andare ad
istituire dei fondi specifici, quindi la parte relativa ai 20mila
euro va vista relativamente alla gestione amministrativa del tutto.
I dati rispetto alla cassa integrazione sono quelli che
periodicamente vengono forniti dall'Osservatorio del mercato del
lavoro; attualmente ci troviamo con 200 lavoratori equivalenti su
base annua in cassa integrazione. Se la situazione si modificherà,
ci saranno modifiche conseguenti, ma il tipo di intervento non
comporta un rilevante intervento di carattere finanziario.
Presidente - Pagina 295, vi è un emendamento della II
Commissione che sostituisce la pagina. Pagina 296, anche qui vi è
un emendamento della II Commissione.
Sulla pagina 296 la parola al Consigliere Tibaldi.
Tibaldi (CdL) - Evidentemente l'Assessore Caveri ha scoperto
come sviluppare i centri polifunzionali, "l'asso nella manica",
perché sono uno dei tanti capitoli della legge del 2001 che sono
rimasti irrisolti, mai concretizzati; 500mila euro per il 2005 per
realizzare nuovi centri polifunzionali, finora ne abbiamo visto
uno, quello di Saint-Rhémy, se riesce a svelarci l'arcano...
Presidente - La parola all'Assessore al turismo, sport,
commercio, trasporti e affari europei, Caveri.
Caveri (UV) - Non le sarà sfuggito che nel provvedimento sul
commercio che langue da due Consigli e temo verrà rinviato per
l'ennesima volta, per cui i bottegai verranno a cercare
l'opposizione, che ha chiesto per l'ennesima volta il rinvio della
riforma della legge n. 12, intanto abbiamo modificato la dizione di
"centro polifunzionale", che prima era previsto solo nei Comuni al
di sotto dei 3.000 abitanti, noi abbiamo previsto che sia anche nei
Comuni al di sopra dei 3.000 abitanti rispetto ad alcune situazioni
frazionali. Il "casus belli" è da sempre il caso di Quart, ma
potrebbe essere per Sarre, Pont-Saint-Martin, Ussel.
La realtà è che nell'applicare nella legislazione regionale la
"legge Bersani" questi centri polinfuzionali non sono nati tranne
che a Saint-Denis, che molti sono nati con i fondi dello sviluppo
rurale, ma senza coordinarsi con la legislazione regionale in
materia di commercio, adesso è necessario darsi da fare per capire
cosa farne. Questo accantonamento prevede una legislazione nuova
sui centri polifunzionali. Mi rendo conto che l'esercizio di fronte
al quale ci troveremo è particolarmente difficile, perché si tratta
di capire come, nel rispetto dei principi della concorrenza, si
possa far mantenere questi centri, che allora un po' retoricamente
si diceva che sarebbero diventati sportelli bancari, postali, fax,
internet; però personalmente sono fiducioso che a metà dell'anno
prossimo si possa immaginare, nella feconda discussione con il
Consiglio, una soluzione positiva.
Presidente - Pagina 297, vi è un emendamento sostitutivo della
II Commissione, cambiano gli importi: invece di avere 1.735.000,00
euro sul capitolo 69000, si ha 1.945.000,00 per un totale di
9.405.000,00 anziché 9.195.000,00.
La parola al Consigliere Frassy.
Frassy (CdL) - Sarò brevissimo perché il senso del mio
intervento è una richiesta di anticipazione su questa idea di
tutela dei borghi storici, per capire se, al di là della
titolazione di questo capitolo, ci sia una bozza di progetto
immaginando che questa cifra sia una cifra finalizzata più a studi
che non ad interventi concreti, perché non è sufficiente per poter
avviare degli interventi sostanziali. Pertanto vorrei avere delle
indicazioni sulle suggestioni e sulle tempistiche.
Président - La parole à l'Assesseur à l'éducation et à la
culture, Charles Teresa.
Charles (UV) - Le chiffre indiqué tient compte de beaucoup de
facteurs, tout d'abord du fait qu'il n'y avait pas de sommes
importantes, mais aussi d'autres éléments, parce que si c'était
nécessaire on pouvait trouver quelque chose en plus. La loi serait
prête, mais elle est encore à l'étude pour des arrangements avant
de faire tout son tour. On pourrait penser que la loi pourrait être
en vigueur à partir de la seconde moitié de l'année et avant que
tout se mette en marche il n'était peut-être pas nécessaire d'avoir
nécessité de chiffres plus importants. Tout de même je crois qu'on
avait déjà parlé de ce problème du moins dans une réponse, c'est
écrit dans le programme de législature la sauvegarde des lieux
historique et donc c'est quelque chose auquel le Gouvernement tient
beaucoup.
Presidente - Posso chiedervi l'esame allegato per allegato?
L'allegato n. 2 riguarda il quadro di classificazione della
spesa regionale. L'allegato n. 3 riguarda il quadro generale
riassuntivo, alla pagina 301 vi è l'emendamento della II
Commissione. Allegato n. 4. Allegato n. 5, vi è un emendamento a
pagina 321 e 322 della II Commissione. A allegato n. 6 riguarda la
classificazione funzionale ed economica delle spese. Allegato n. 7,
elenco delle spese obbligatorie. Allegato n. 8, elenco delle spese
per le quali è concessa la facoltà di prelevamento dal fondo di
riserva per le spese impreviste. Allegato n. 9, garanzie
fideiussorie concesse a norma della legge regionale n. 7/1975.
Allegato n. 10, dimostrazione del saldo finanziario presunto. La
prassi è che il bilancio pluriennale si dà per esaminato, se non vi
sono obiezioni.
La parola al Consigliere Stacchetti.
Stacchetti (SA) - Ne approfitto sul pluriennale, perché volevo
chiedere all'Assessore Cerise che fine hanno fatto i soldi per la
strada regionale della collina di Gressan, che erano nel piano
lavori e poi sono spariti.
Presidente - La parola all'Assessore al territorio, ambiente e
opere pubbliche, Cerise.
Cerise (UV) - Come avrà potuto vedere, quelli sono capitoli che
hanno subito una decurtazione, per cui viene rinviata.
Presidente - La parola al Consigliere Stacchetti.
Stacchetti (SA) - È una strada che dal 1980 va avanti a tratti,
che dire tratto è già tanto; mi domando allora qual è l'intenzione,
quando riterrete opportuno trovare i soldi per finire questo 1,5
km. È una vergogna la situazione in cui si trova quella strada!
Presidente - Siete invitati nell'altra sala, giornalisti
compresi.
La séance est suspendue de 20 heures 07 jusqu'à 21 heures
06.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK