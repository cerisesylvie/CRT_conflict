Consiglio Regionale della Valle d'Aosta - Oggetto del Consiglio n. 2615 del 8 maggio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Precedente
Successivo
Resoconto integrale del dibattito dell'aula
Oggetto del Consiglio n. 2615 del 8 maggio 2002 - Resoconto
OGGETTO N. 2615/XI Disegno di legge: "Modificazione all'articolo
7 della legge regionale 7 agosto 2001, n. 13 (Disposizioni in
materia di indicazioni geografiche protette e di denominazioni
d'origine protette)".
Articolo 1 (Sostituzione dell'articolo 7 della legge regionale 7
agosto 2001, n. 13)
1. L'articolo 7 della legge regionale 7 agosto 2001, n. 13
(Disposizioni in materia di Indicazioni geografiche protette e di
Denominazioni d'origine protette), è sostituito dal seguente:
"Articolo 7
(Modalità di presentazione e istruttoria delle domande)
1. Ai fini della concessione dei contributi di cui all'articolo
6, i soggetti interessati devono presentare alla struttura
competente, entro il termine perentorio del 30 giugno di ogni anno,
la domanda corredata della fattura quietanzata rilasciata
dall'organismo privato autorizzato, relativa all'anno precedente, a
partire dalla produzione dell'anno 2001.
2. La struttura competente, entro il termine di novanta giorni
dalla data di scadenza del termine per la presentazione delle
domande, verifica l'ammissibilità delle domande stesse.".
Président
Le projet de loi en question a fait l'objet de
l'examen de la III
ème
Commission, qui a exprimé un avis
favorable unanime.
La parole au rapporteur, le Conseiller Bionaz.
Bionaz (UV)
La legge di cui andiamo a modificare
l'articolo 7, la n. 13/2001, entrata in vigore ad agosto dell'anno
scorso, norma la vigilanza su organismi privati autorizzati ai
controlli relativi alla protezione delle indicazioni geografiche
protette e delle denominazioni di origine protetta dei prodotti
agricoli e agroalimentari.
Oltre all'attività di vigilanza, la legge prevede la concessione
di contributi nella spesa sostenuti dai produttori, per coprire i
costi dei controlli effettuati a garanzia dell'autenticità delle
DOP e delle IGP.
Si tratta di contributi annuali, concessi in forma temporanea e
decrescente, ridotti cioè progressivamente e in modo tale da essere
eliminati nei sei anni solari, successivi all'attivazione dei
sistemi di controllo. L'articolo 7, relativo alla modalità di
presentazione e istruttoria delle domande, al comma 1 stabiliva in
modo perentorio, al 31 dicembre di ogni anno, il termine per la
presentazione delle domande di contributo riferite alle spese
sostenute nell'anno stesso.
Dalla prima fase di applicazione della normativa la struttura
competente ha potuto constatare che tale termine è difficile, se
non impossibile, da rispettare per i beneficiari dell'aiuto.
A fine anno, infatti, i produttori non dispongono della
documentazione relativa alle spese sostenute per le visite
ispettive e per le certificazioni, attività peraltro in fase di
attuazione in quel periodo e per il quale ricevono le fatture nei
mesi successivi.
Al fine di agevolare i beneficiari dell'aiuto, si è pertanto
ritenuto necessario posticipare tale termine al 30 giugno dell'anno
successivo di riferimento alla spesa, e ciò già a partire dalla
produzione dell'anno 2001. Rimane invece invariato il comma 2 dello
stesso articolo, che stabilisce in 90 giorni dalla data fissata per
la presentazione delle domande il termine entro il quale la
struttura competente deve provvedere a verificare l'ammissibilità
della domanda.
Président
La discussion est ouverte.
La discussion est close. Aux termes de l'article 77,
4
ème
alinéa du Règlement intérieur, s'agissant d'un
projet de loi qui ne contient qu'un seul article, une seule
votation suffira pour l'adoption du projet de loi dans son
ensemble.
Je soumets au vote la loi dans son ensemble:
Conseillers présents: 35
Votants: 32
Pour: 32
Abstentions: 3 (Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK