Consiglio Regionale della Valle d'Aosta - Oggetto del Consiglio n. 915 del 21 ottobre 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula
Oggetto del Consiglio n. 915 del 21 ottobre 1999 - Resoconto
OGGETTO N. 915/XI Disegno di legge: "Modificazioni alla legge
regionale 14 aprile 1998, n. 14 (Istituzione della Fondazione Gran
Paradiso - Grand Paradis)".
Articolo 1
(Modificazioni all'articolo 4 dell'allegato
A alla legge regionale 14 aprile 1998, n. 14)
1. Dopo il comma 2 dell'articolo 4 dell'allegato A alla legge
regionale 14 aprile 1998, n. 14 (Istituzione della Fondazione Gran
Paradiso - Grand Paradis) è inserito il seguente:
"2bis. Possono altresì aderire alla Fondazione altri enti
pubblici o soggetti privati che vogliano perseguire le finalità
proprie della Fondazione stessa.".
Articolo 2
(Modificazioni all'articolo 7 dell'allegato
A alla l.r. 14/1998)
1. Il comma 1 dell'articolo 7 dell'allegato A alla l.r. 14/1998
è sostituito dal seguente:
"1. Il consiglio di amministrazione è così composto:
a) dall'assessore regionale competente in materia di parchi,
riserve e aree naturali protette, o suo delegato, con funzioni di
presidente;
b) dal dirigente della struttura regionale competente in materia
di parchi, riserve e aree naturali protette, o suo delegato;
c) dal dirigente della struttura regionale competente in materia
di risorse naturali, o suo delegato;
d) dal dirigente della struttura regionale competente in materia
di ambiente o suo delegato;
e) dal Presidente della Comunità montana Grand Paradis, o suo
delegato;
f) dai Sindaci dei Comuni che hanno dato la loro adesione, o
loro delegati;
g) dal Presidente e dal Direttore dell'Ente Parco nazionale Gran
Paradiso, qualora questo abbia dato la sua adesione, o loro
delegati;
h) dai legali rappresentanti di enti pubblici o soggetti
privati, qualora questi abbiano dato la loro adesione, o loro
delegati.".
Articolo 3
(Modificazioni all'articolo 9 dell'allegato
A alla l.r. 14/1998)
1. La lettera b) del comma 1 dell'articolo 9 dell'allegato A
alla l.r. 14/1998 è sostituita dalla seguente:
"b) dal dirigente della struttura regionale competente in
materia di parchi, riserve e aree naturali protette, o suo
delegato, che presiede il comitato finché non sia nominato il
direttore della fondazione o in caso di sua assenza.".
Président
La parole au rapporteur, Conseiller Bionaz.
Bionaz (UV)
Al fine di favorire la promozione, lo
sviluppo, il coordinamento e la gestione di tutte le iniziative
inerenti alla valorizzazione dell'area interessata dal parco la
legge regionale n. 14/98 ha istituito la Fondazione Gran Paradiso -
Grand Paradis.
L'interesse dimostrato da enti pubblici e soggetti privati che
ne riconoscono la finalità della fondazione nonché l'adozione della
deliberazione della Giunta regionale n. 2347/98, relativa alla
revisione della struttura organizzativa, che fra l'altro ha
trasferito le competenze in materia di parchi e aree naturali
protette all'Assessorato dell'agricoltura e risorse naturali,
rendono necessario apportare delle modifiche allo statuto della
fondazione.
Il disegno di legge in esame modifica l'articolo 4 dello statuto
attualmente in vigore prevedendo l'adesione alla fondazione di enti
pubblici o soggetti privati che ne perseguano la medesima finalità.
Ciò consente in particolare ai comuni del versante piemontese di
avvalersi della fondazione nell'attesa di analogo provvedimento da
parte della Regione Piemonte.
Vengono inoltre adeguati alla nuova distribuzione di competenze
a livello regionale gli articoli relativi alla composizione del
consiglio di amministrazione e del comitato esecutivo della
fondazione. A questo proposito si precisa che, oltre ad individuare
l'Assessore competente in materia di parchi, riserve e aree
naturali e il dirigente regionale a cui si attribuiscono competenze
specifiche, si mantiene anche un rappresentante della struttura
regionale competente in materia di ambiente.
Ciò detto vi invito a votare la modificazione alla legge
regionale 14 aprile 1998, n. 14: "Istituzione della Fondazione Gran
Paradis - Gran Paradiso".
Président
La discussion générale est ouverte.
La parole à la Conseillère Squarzino Secondina.
Squarzino (PVA-cU)
Rispetto a questo disegno di legge, che
modifica la precedente legge regionale, vogliamo fare solo
un'osservazione.
Questa modifica dimostra ancora una volta come sia stata
artificiosa e come sia portatrice anche di disguidi la soppressione
dell'Assessorato dell'ambiente, laddove prima c'era l'Assessorato
dell'ambiente con il relativo dirigente, adesso, soppresso
l'Assessorato dell'ambiente, bisogna mettere tre dirigenti. Si
dimostra come le competenze che erano relative a un assessorato
adesso divise richiedano, proprio perché le stesse siano svolte, il
ricorso a più assessorati. Questa logica di smembramento
dell'Assessorato dell'ambiente dimostra in questo caso concreto la
sua forza nefasta.
Président
Si personne ne demande la parole, la discussion
générale est close.
La parole à l'Assesseur à l'agriculture et aux ressources
naturelles, Perrin.
Perrin (UV)
Avant tout je remercie le Conseiller
rapporteur. Je n'ai pas grand-chose à ajouter à ce qui a été dit,
seulement pour répondre à Mme Squarzino. Dans la loi originelle on
avait déjà prévu des collaborations entre les différents
assessorats, je crois que cela est tout à fait normal dans
l'Administration, surtout pour la gestion d'initiatives dans le
parc qui intéressent beaucoup d'intérêts: il y a l'intérêt de la
sauvegarde du territoire et de l'environnement et il y a aussi tous
les intérêts de la collectivité et donc des activités que celle-ci
exerce sur le territoire, notamment l'agriculture, le tourisme et
les activités secondaires, voilà pourquoi je ne trouve pas
absolument drôle qu'il y ait des collaborations de ce genre.
Pour ce qui est de la mise à jour de la structure, c'est la
normale conséquence d'un choix politique qui a été fait au début de
la législature.
Président
Nous procédons à l'examen article par article du
projet de loi. Je soumets au vote l'article 1
er
:
Conseillers présents: 24
Votants: 21
Pour: 21
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l'article 2:
Conseillers présents: 26
Votants: 23
Pour: 21
Contre: 2
Abstentions: 3 (Frassy, Lattanzi, Tibaldi)
Le Conseil approuve.
Je soumets au vote l'article 3:
Conseillers présents: 27
Votants: 22
Pour: 22
Abstentions: 5 (Curtaz, Frassy, Lattanzi, Squarzino Secondina,
Tibaldi)
Le Conseil approuve.
Je soumets au vote la loi dans son ensemble:
Conseillers présents: 28
Votants: 23
Pour: 23
Abstentions: 5 (Curtaz, Frassy, Lattanzi, Squarzino Secondina,
Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK