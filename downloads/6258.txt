Consiglio Regionale della Valle d'Aosta - Oggetto del Consiglio n. 721 del 13 luglio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 721 del 13 luglio 1984 - Resoconto
OGGETTO N. 721/VIII - DISEGNO DI LEGGE CONCERNENTE:
"MODIFICAZIONE DELLA L.R. 29.11.1983, N. 7O: INTERVENTO FINANZIARIO
IN CAPO ALLA GESTIONE SPECIALE DELLA SOCIETA' FINANZIARIA REGIONALE
VALLE D'AOSTA A FAVORE DELLA SOCIETA' FUNIVIE DI CHAMPOLUC
S.P.A.".
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI - (Féd. DP-UVP):
In occasione della discussione
sia dell'interpellanza che delle mozioni, era già stato assunto
l'impegno di concedere alla società funivie di Champoluc che non
solo l'ammortamento ma anche l'applicazione degli interessi
iniziassero dal 5° anno.
Questo intervento ci pare importante perché in tempi molto brevi
è stata ricostruita la funivia, cancellando un episodio che era
quanto mai opportuno far dimenticare al più presto.
Il costo complessivo è di 3 miliardi2OO milioni, l'impianto è
stato collaudato il 3-4-5-6 gennaio 1984, quindi a tempo di
record.
PRESIDENTE
: E' aperta la discussione generale. Ha chiesto
di parlare il Consigliere Torrione, ne ha facoltà.
TORRIONE - (P.S.I.): Il Gruppo socialista si astiene su questo
provvedimento. Riteniamo di dover considerare con occhio benevolo
certe situazioni, ma l'andare al di là, concedendo tutto quello che
deve essere concesso ed in più iniziare dal 5° anno il pagamento
dell'ammortamento ed anche l'applicazione degli interessi, ci
sembra esagerato. A questo punto l'assistenzialismo diventa proprio
disperato.
PRESIDENTE
: Ha chiesto di parlare il Consigliere Millet,
ne ha facoltà.
MILLET - (P.C.I.):
Il nostro Gruppo voterà a favore, però
vorrei sollecitare la Giunta di predisporre nei prossimi mesi un
quadro generale degli interventi di cui ci sarà bisogno, in modo da
avere una visione complessiva su questo intervento e per poter
eventualmente predisporre modifiche in favore, o come sollecitava
il Consigliere Torrione, tali che si usi poi lo stesso metro per
tutte le altre situazioni, salvo le eccezioni ben motivate.
PRESIDENTE
: Si passa all'esame dell'articolato. Do
lettura dell'articolo l:
ART. 1
Il 1° comma dell'art. 2 della L.R. 29.11.1983 n. 70 e così
modificato:
"La Finaosta S.p.A. è autorizzata a concedere alla società
funivie Champoluc S.p.A. un mutuo di lire
2
miliardi alle
condizioni che seguono:
durata anni quattordici con ammortamento dal 5° anno
tasso di interesse 13% annuo, decorrente dal 5° anno
ammortamenti in rate semestrali costanti
posticipate".
PRESIDENTE
: Metto in approvazione l'articolo 1:
ESITO DELLA VOTAZIONE
Presenti: 27
Votanti: 24
Favorevoli: 24
Astenuti: 3 (Breuve', Pascale, Torrione)
Il Consiglio approva
PRESIDENTE
: Do lettura dell'articolo 2:
ART.
2
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e farla
osservare come legge della Regione Autonoma Valle d'Aosta.
PRESIDENTE
: Metto in approvazione l'articolo 2:
ESITO DELLA VOTAZIONE
Presenti: 27
Votanti: 24
Maggioranza: 18
Favorevoli: 24
Astenuti: 3 (Breuve', Pascale, Torrione)
Il Consiglio approva
PRESIDENTE
: Metto in approvazione la legge nel suo
complesso per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti: 26
Votanti: 23
Favorevoli: 23
Astenuti: 3 (Breuve', Pascale, Torrione)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK