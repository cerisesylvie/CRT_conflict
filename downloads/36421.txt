Consiglio Regionale della Valle d'Aosta - Oggetto del Consiglio n. 528 del 3 giugno 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 528 del 3 giugno 2014 - Resoconto
OGGETTO N. 528/XIV - Disegno di legge: "Disposizione in
merito alla proroga dell'efficacia di graduatorie di procedure
selettive pubbliche".
Président
- Point 1 à l'ordre du jour. Pour sa relation,
qu'on a distribuée maintenant, la parole au Vice-président
Lanièce.
Lanièce (SA) -
Il presente disegno di legge prevede
all'articolo 1 la proroga sino al 31 dicembre 2016 dell'efficacia
della validità delle graduatorie di procedure selettive pubbliche
bandite dagli enti di cui all'articolo 1, comma 1, della legge
regionale 23 luglio 2010, n. 22, che riguarda la nuova disciplina
dell'organizzazione dell'Amministrazione regionale e degli enti del
comparto unico della Valle d'Aosta e l'abrogazione della legge 23
ottobre 1995, n. 45 e di altre leggi in materia di personale. Si
tratta, oltre che della Regione, degli enti pubblici non economici
dipendenti dalla Regione, degli Enti locali e delle loro forme
associative.
La disposizione in esame persegue, in una fase congiunturalmente
particolarmente critica come quella attuale, obiettivi di
razionalizzazione, economicità e contenimento della spesa delle
amministrazioni pubbliche, ivi comprese quelle relative
all'espletamento dei concorsi pubblici e alla nomina dei membri
delle relative commissioni. Rispetto al testo iniziale, sono stati
presentati in commissione due emendamenti, che sono stati accettati
e approvati, dando vita ad un nuovo testo di commissione del
disegno di legge oggi in esame.
Con il primo emendamento all'articolo 1, al fine di rendere
omogenea la norma proposta alla legislazione statale, prevista
dall'articolo 4, comma 4, del decreto-legge 31 agosto 2013, n. 101,
si propone che la proroga dell'efficacia riguardi le graduatorie
vigenti alla data di entrata in vigore dello stesso decreto,
esattamente dal 1° settembre 2013.
Con il secondo emendamento, con il quale si introduce l'articolo
2, si prevede una norma transitoria al fine di regolarizzare
eventuali assunzioni intervenute nel periodo tra la data di effetto
della proroga e la data di entrata in vigore della legge, sulla
base di graduatorie successive nella loro efficacia per lo stesso
profilo e categoria. Si tratta di casi che riguardano
esclusivamente alcune Comunità montane per l'assunzione di
personale a supporto dell'assistenza nelle microcomunità per
anziani.
Presidente
- Grazie collega Lanièce.
Possiamo aprire la discussione generale. Ci sono richieste di
intervento? Qualcuno intende chiedere la parola? Non ci sono
richieste di intervento? Possiamo chiudere la discussione generale?
La discussione generale è chiusa. Ci sono richieste di intervento
per la replica o per dichiarazione di voto? Non ci sono richieste
di intervento. Possiamo passare quindi all'esame del nuovo testo di
legge della II Commissione.
Articolo 1. Ci sono richieste di intervento? Possiamo mettere in
votazione l'articolo 1? La votazione è aperta. Chiudiamo la
votazione. La votazione è chiusa.
Presenti: 35
Votanti: 20
Favorevoli: 20
Astenuti: 15 (Bertin, Bertschy, Certan, Chatrian, Donzel,
Fabbri, Fontana, Gerandin, Grosjean, Guichardaz, Morelli, Nogara,
Roscio, Rosset, Viérin Laurent)
Il Consiglio approva.
Articolo 2. Colleghi, possiamo dare lo stesso risultato? Stesso
risultato.
Possiamo procedere alla votazione della legge nel suo complesso?
La votazione è aperta. Ha chiesto la parola il collega Gerandin,
prego.
Gerandin (UVP) -
Merci Madame la Présidente.
Volevamo solo, a nome dell'UVP, motivare il perché
dell'astensione, tenuto conto che riteniamo le finalità della legge
assolutamente condivisibili. Noi ci siamo astenuti per il semplice
motivo che questo disegno di legge fa riferimento a quello che è il
decreto-legge del 31 agosto 2013, n. 101, e che dal 31 agosto ad
oggi anche da parte delle organizzazioni sindacali sono stati
richiesti in seno alla delegazione trattante di parte pubblica
degli incontri per accelerare i tempi (questi incontri sono stati
chiesti a settembre). La posizione dell'Amministrazione regionale e
del suo Presidente sono sempre stati di diniego assoluto, ma noi
riteniamo che si sia perso tempo da agosto ad oggi, tenuto conto
che il decreto-legge, tra le altre cose, pone alcuni passaggi, che
per noi sono molto significativi: il primo dei quali è quello
dell'entrata in vigore della legge...nel decreto-legge si fa
riferimento quale termine a quello delle graduatorie in essere al
31 agosto, questo porrebbe il rischio di eventualmente impugnative
e fraintendimenti; l'altra motivazione è legata al fatto che il
decreto-legge fa riferimento esclusivamente alle graduatorie a
tempo indeterminato.
La nostra astensione pertanto non è nel senso della legge, che
riteniamo assolutamente necessaria e siamo in linea con quelle che
sono le visioni, o comunque le prospettive, o gli indirizzi, o
quelle che sono le volontà da parte della Giunta regionale, che ha
proposto questo disegno di legge. Abbiamo solo tanti dubbi in
merito al fatto di creare delle aspettative che potrebbero al
limite creare false illusioni a qualcuno o addirittura creare
possibili ricorsi nei contenuti, nei tempi di questa legge, per cui
queste sono le motivazioni dell'astensione.
Presidente -
Ha chiesto la parola il Presidente
Rollandin. Vogliamo prima magari dare la parola al collega
Ferrero?
Ferrero (M5S) -
Grazie Presidente.
Io volevo solo precisare la posizione del Movimento Cinque
Stelle, che ha votato a favore del provvedimento, il motivo
essenziale è che già la Regione Friuli Venezia Giulia aveva fatto
un provvedimento analogo, che non era stato sottoposto ad alcun
tipo di sindacato di impugnativa e quindi, dal punto di vista
giuridico, stava tranquillamente in piedi. C'era l'esigenza di dare
alle persone che erano interessate a questo provvedimento, cioè ai
valdostani che erano interessati, analogamente a quello che era
successo per il resto dei cittadini italiani, una chance, vale a
dire la possibilità di sapere se le graduatorie erano ancora valide
e quindi eventualmente di fare dei calcoli a livello familiare, se
accettare un altro lavoro o se sperare ancora nella graduatoria,
quindi è un provvedimento che va nel senso di chiarire una
situazione. Quando ci sarà una questione che andrà nel senso di
chiarire una situazione per i cittadini, noi saremo sempre a favore
e in questo caso, a nostro avviso, il voto favorevole doveva essere
proprio rappresentare la nostra posizione e la posizione dei
Consiglieri nei confronti della cittadinanza. Grazie.
Presidente -
La parola al Presidente Rollandin.
Rollandin (UV) -
Merci.
Je crois que ce que vient de dire le collègue Ferrero remet en
quelque sorte un peu l'histoire de ce passage...en effet, il y
avait eu une interpellation de la part du même collègue qui avait
demandé s'il y avait l'intention de la part de l'Administration
régionale de faire la même loi qui avait été décidée au niveau
national. Au moment où j'avais annoncé que le Gouvernement était
d'accord de prédisposer un projet de loi, qui était analogue, tout
en respectant les compétences que la Région a...et c'était la
raison pour laquelle on avait demandé de faire, comme on a fait, un
projet de loi. On a présenté ce projet de loi qui reprend le même
temps de possibilité de validité des listes des résultats des
concours, évidemment, comme a déjà dit dans la relation le collègue
André Lanièce, il va dans l'ordre en quelque sorte de ne pas
multiplier les concours, étant donné qu'il y a encore des personnes
qui peuvent justement attendre d'être embauchées suite à un
concours régulier. En ce sens donc j'estime, j'espère qui n'est
pas...je comprends les remarques du collègue, mais je crois que
cette loi va dans cette direction: de donner en quelque sorte la
possibilité d'utiliser au mieux le fait d'avoir des concours, on
sait combien de temps prennent les concours et parfois il y a même
des conséquences négatives de certains concours. De notre part donc
nous reconfirmons l'avis positif à cette loi.
Président -
Il n'y a pas d'autres requêtes
d'intervention? A demandé la parole le collègue Guichardaz.
Guichardaz (PD-SIN.VDA) -
Era solo per motivare anche noi
la nostra astensione e per far rilevare che questo provvedimento
avrebbe potuto essere discusso nell'immediatezza dell'entrata in
vigore della legge del 30 ottobre del 2013, la 125, tant'è che la
norma prevedeva e prevede all'articolo 12 bis che le Regioni
possono armonizzare, in base ai principi generali, diciamo, la
disciplina stabilita dalla legge...la potevano armonizzare. Le
organizzazioni sindacali ci hanno riferito che ci sono stati degli
incontri subito dopo l'entrata in vigore della norma e che gli è
stato riferito da parte della delegazione trattante, quindi
comunque da parte di coloro che sono stati delegati a trattare con
le organizzazioni sindacali, che non c'era l'intenzione, diciamo,
di assorbire e di fare propria questa norma che deve essere
recepita per le Regioni appunto. Questa cosa quindi ha rinviato
fino ad oggi praticamente un procedimento, che avrebbe potuto
essere risolto, diciamo, nell'immediatezza dell'entrata in vigore
della norma nazionale. Qual è il rischio che noi vediamo sulla base
anche delle indicazioni di una lettera che le organizzazioni
sindacali ci hanno inviato? È che ci siano intanto delle
sovrapposizioni di graduatorie in certi contesti, noi sappiamo che
in una Comunità montana è stato, diciamo, recentemente fatto un
concorso, quindi vi è una graduatoria in atto, se vi è una
reviviscenza, cioè se vi è una sanatoria, una rimessa in validità
della graduatoria precedente, c'è il rischio che queste due
graduatorie vadano a sovrapporsi e quindi che non si sappia chi
sono gli aventi diritto e quale delle due graduatorie prevalga
sull'altra. Questa è un po' la prima questione.
La seconda questione è legata anche alle modalità. Le
organizzazioni sindacali - che sono, diciamo, le associazioni che
hanno probabilmente più chiaro com'è l'organizzazione dei concorsi
e sono, diciamo, quelle in grado di creare di più una sintesi -
hanno inviato una lettera chiedendo di essere consultate in
commissione e di essere consultate in questo caso direttamente dal
Presidente della Giunta e dalla Giunta, perché il disegno di legge
è presentato dalla Giunta. Le organizzazioni sindacali in questo
caso non sono state consultate e quindi le considerazioni che oggi
ci arrivano tramite lettera sulla possibilità di sovrapposizioni,
di impugnazioni da parte di lavoratori, di persone interessate...e
non sono state prese in considerazione. Adesso l'astensione quindi
è anche giustificata da questa, diciamo, accelerazione che c'è
stata in commissione, il disegno di legge è stato presentato mi
sembra l'11 di marzo e la discussione è stata chiusa il 31. È
consuetudine che le parti sociali siano ascoltate e siano anche
prese in considerazione eventuali criticità al fine eventualmente
di definire un testo e di perfezionare un testo, che non abbia poi
il pericolo o la possibilità di poter essere invalidato e di poter
dare il via a dei contenziosi.
Presidente -
Ha chiesto la parola il collega
Chatrian.
Chatrian (ALPE) -
Sì, grazie Presidente.
Nel suo complesso ci vede favorevoli nel rivedere comunque
quelle che sono le proroghe dell'efficacia delle graduatorie. A
livello di tempismo, avremmo gradito, Presidente, colleghi tutti,
discuterne probabilmente in sede di finanziaria; già nel mese di
dicembre c'era già tutto lo spazio per poter intervenire, forse noi
dovevamo fare la nostra parte e si doveva intervenire. Per non
ribadire il concetto che il collega Guichardaz ha ben espresso
all'interno della commissione: peccato non aver avuto anche la
possibilità di conferire e audire le forze sindacali in modo di
avere sul tavolo tutte le carte e soprattutto avere la possibilità
eventualmente anche di declinare meglio quello che è soprattutto
l'articolo 2, che è un emendamento portato in commissione
successivamente, che va, diciamo, a sanare quelle che sono le
disposizioni transitorie per i concorsi avvenuti dal 1° settembre
2013 ad oggi. Ciò detto, questa, diciamo, è la nostra posizione,
quindi ci asterremo su questo provvedimento. Grazie.
Presidente -
Ci sono altre richieste di intervento? Ha
chiesto la parola il collega Viérin Laurent.
Viérin L. (UVP) -
Merci Madame la Présidente.
Visto che è parecchio tempo che non ci vediamo, ne approfittiamo
per qualche considerazione politica, Presidente Rini, su questo
momento che stiamo vivendo e su questo Consiglio, che è convocato
con argomenti in via d'urgenza a seguito della richiesta delle
forze di opposizione. Non entrerò nel merito del provvedimento,
l'ha già fatto il collega Gerandin, l'hanno già fatto altri, ma non
possiamo iniziare questo Consiglio facendo finta che non sia
successo niente, ecco, quasi in un clima surreale, da due mesi è
iniziata una crisi politica, oggi ci ritroviamo qui in quest'aula e
noi crediamo di poter dire ciò che ci anima senza nessun imbarazzo,
senza nessun problema, per cercare di portare un contributo
positivo a quella che però è una crisi, che di positivo non ha
molto visti i ritardi e i tempi della politica che spesso non sono
collimanti con le esigenze reali della comunità.
Parto da qui, Presidente Rini, noi abbiamo chiesto una
convocazione in via di urgenza perché ci pareva che certe urgenze
fossero state messe sui tavoli della politica, si parlava dei
forestali, si parlava del Patto di stabilità, si parlava dei fondi
europei e di altri argomenti e, al di là di mettere queste urgenze
sui tavoli della politica, noi ci saremmo aspettati che la stessa
"arma" - tra virgolette - della convocazione in via d'urgenza che
era nelle fila e nelle corde della maggioranza fosse utilizzata,
questo non è avvenuto, quindi si sono anche dilatati i tempi. Noi
abbiamo chiesto questa convocazione, lei, Presidente, ha convocato
il Consiglio nell'ultimo giorno utile, nell'ultimo pomeriggio
utile, sintomo probabilmente che nella sua sensibilità queste
urgenze forse non erano così urgenti, e questo è un appunto di
rammarico. Al di là di questo, certe urgenze esistono, la questione
delle graduatorie che noi stiamo affrontando...ci sono altri temi
che in questo Consiglio sono stati portati, ma questi dossier e
queste urgenze oggi effettivamente sono esigenze reali della
comunità che non possono più aspettare.
Senza entrare nel merito di ciò che sta avvenendo da un punto di
vista politico, e tutti i tavoli che si aprono, si chiudono, e che
insomma non fanno che in questo momento creare forse ulteriore
attesa, invece delle risposte concrete. Da un punto di vista
politico, noi crediamo di poter dare una disponibilità, come lo
abbiamo manifestato in diverse occasioni, per affrontare queste
urgenze che la comunità valdostana sta aspettando. Una
disponibilità che è stata manifestata sin dal primo momento
dall'apertura di questa crisi da parte delle forze di opposizione e
che quindi noi speriamo sia poi raccolta, senza troppo aspettare
che ci siano delle evoluzioni con le speranze che ogni fazione,
ogni parte può avere, ma guardando effettivamente a quella che è
l'esigenza della comunità.
Ci sono altre cose che invece noi abbiamo visto continuano ad
essere deliberate proprio perché non hanno bisogno di passare in
Consiglio. In quel caso il limite fra ordinaria e straordinaria
amministrazione non è spesso, diciamo, individuabile, ecco, però
tanti dossier...sono tre i Consigli regionali che non sono stati
portati, diciamo, in termini di convocazione, due più questo che
alla fine è arrivato...ma ciò che si pare di percepire è che il
Governo abbia continuato nella sua azione sulle delibere, ma ci sia
invece una situazione di stallo su quelli che sono gli atti che
devono essere ratificati dal Consiglio.
A lei, Presidente Rini, quindi chiediamo veramente di essere
quell'arbitro che forse in queste settimane è stato un po' assente
da un punto di vista, ecco, dell'individuare le urgenze dei dossier
e nel calendarizzare quelle che possono essere le urgenze. È chiaro
che il tempo stringe, perché, come avete segnalato voi da un punto
di vista tecnico come uffici, c'è un termine perentorio, a giugno,
che diciamo...è scattato il decadimento a seguito delle dimissioni
degli Assessori, che hanno fatto decadere l'intera Giunta e anche
il Presidente...i famosi sessanta giorni che, diciamo, sono il
termine ultimo non solo per la soluzione della crisi politica, ma
probabilmente per portare in Consiglio queste urgenze per le quali
la comunità sente l'esigenza di vedere una soluzione.
C'est pour cela, Madame la Présidente, qu'on vous demande
vraiment une attention et de jouer un rôle dans ce temps qui manque
et qui reste non seulement d'arbitre, mais de tous ensemble
individuer celles qui sont les urgences et, pour ce qui est de la
crise politique, de voir au-delà des tables et des concertations,
qui sont dans les mains d'autres et qui sont concertations
politiques...qu'il y ait la possibilité de se pencher sur les
dossiers qui sont du ressort et qui vont dans la direction de
résoudre les problèmes des gens. Merci.
Président -
Merci collègue Viérin.
D'autres? S'il
n'y a pas d'autres, on peut procéder à la votation? La votation est
ouverte sur le texte de loi. Votez collègues. Tout le monde a voté,
on peut fermer la votation? La votation est fermée.
Présents: 35
Votants: 20
Favorables: 20
Abstentions: 15 (Bertin, Bertschy, Certan, Chatrian, Donzel,
Fabbri, Fontana, Gerandin, Grosjean, Guichardaz, Morelli, Nogara,
Roscio, Rosset, Viérin Laurent)
Le Conseil approuve.
Point 2 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK