Consiglio Regionale della Valle d'Aosta - Oggetto del Consiglio n. 122 del 16 marzo 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 122 del 16 marzo 1973 - Resoconto
OGGETTO N. 122/73 - Sottoscrizione di azioni della Società
"Monte Bianco" S.p.A. con sede a Courmayeur.
Montesano (P.S.D.I.) -
Oggetto n. 29. Consigliere
Dolchi.
Dolchi (P.C.I.) -
Le sollecitazioni del Presidente della
Giunta a restringere il dibattito per arrivare alla fine
dell'ordine del giorno hanno fatto sì che i quattro punti messi
assieme per una discussione generale fossero addirittura, cioè si
evitasse addirittura la discussione generale e non è che io
intervengo, in modo particolare, per quanto riguarda il Monte
Bianco, il mio discorso va anche per tutte le altre, per le due
altre deliberazioni che abbiamo già adottato.
Io avevo sollevato, con una mozione, una richiesta di riduzione
per i giovani abitanti in Valle d'Aosta di età inferiore ai 15
anni, per sconti del 50% sui prezzi degli impianti di risalita e
delle funivie.
Abbiamo, fra i quattro provvedimenti, 177 milioni che, con molta
facilità, con molta tranquillità elargiamo a quattro impianti di
risalita per l'aumento del capitale sociale. Ecco, non potremo
nascondere una certa perplessità quando, per altri stanziamenti,
per altri finanziamenti di ben più, di ben maggiore validità
sociale, alle volte, stiamo a discutere delle ore.
Non credo che sia solo perché ci sono 44 punti all'ordine del
giorno che il Presidente della Giunta vorrebbe che si esaurissero
questa sera, è perché c'è uno stanziamento di 250 milioni, a questo
titolo, ci sono due leggi regionali e mi sembra che, aperta la
strada dallo stanziamento di bilancio, con una certa facilità, si
accolgono le richieste di aumento di capitale.
Ecco, mi richiamo alla mia mozione, non tanto adesso per fare
una discussione, se mai, lo rifaremo nel riesame di queste leggi,
che hanno fissato in una cifra così alta l'intervento in un settore
così particolare. Però mi sembra che, quando la Giunta si è
impegnata con l'accoglimento di quella mozione, di fare quella
dovuta cortese pressione per avere queste riduzioni dagli impianti
delle Società che gestiscono questi impianti, beh, questa sia
l'occasione per farla. Se non la facciamo nel momento in cui ci
chiedono i soldi e con tanta liberalità glieli diamo questi soldi,
almeno una piccola, misera, modesta contropartita che vada a
vantaggio dei ragazzi della Valle d'Aosta di età inferiore ai 15
anni, mi sembra che valga la spesa di chiederla. Ecco perché, pur
continuando a votare in modo favorevole - come tutti gli altri
colleghi del Consiglio - questi provvedimenti, pur riconfermando
una certa amarezza nel vedere come con tanta facilità, in questi
casi, per dei settori molto specifici, le decine di milioni non si
lesinano, io chiedo che la Giunta faccia presente come il Consiglio
regionale ricordi la necessità di un preciso intervento in questo
senso, anche con noi - no - perché qui raggiungiamo l'assurdo che,
siccome versiamo tanti soldi in queste società come capitale,
diventiamo noi gli azionisti a cui il Consiglio regionale chiede di
fare la concessione dello sconto ai ragazzi fino a 15 anni. Quindi,
visto che, versando tutte queste decine di milioni, diventiamo
azionisti (e, in modo così cospicuo, azionisti) di queste società
eh, beh, il Consiglio regionale si rivolga anche all'azionista
Regione per chiedere questo provvedimento.
Montesano (P.S.D.I.) -
Prego, Assessore Chantel?
Chantel
(P.S.I.) -
...dicendo che, quando manderò
la comunicazione dell'approvazione da parte del Consiglio di queste
sottoscrizioni, farò una lettera a tutte queste società in cui
dirò: "Il Consiglio regionale ha espresso il desiderio che, agli
inferiori dei 15 anni, sia dato uno sconto". Questo io mi impegno
di farlo, faccio la lettera domani stesso e non se ne parla più, la
faccio io.
Dolchi (P.C.I.) -
Falla anche alla Regione che è grande
azionista.
Ramera (D.C.) -
Io direi che anche i nostri
rappresentanti in questi Consigli di Amministrazione dovrebbero pur
sollecitare questo, perché abbiamo fatto noi l'interpellanza, i
Comunisti la mozione, ad un dato momento, noi votiamo degli aumenti
di capitale e chiediamo a noi stessi, praticamente, perché siamo
padroni.
Chantel
(P.S.I.) -
...la lettera, naturalmente,
siccome io sto facendo, almeno finché ho il tempo, dei singoli
dossier per regolarizzare, almeno, che ci mandino qualcosa per ogni
singola società, copia della lettera che manderemo la metterò lì
dentro, di modo che, qualunque sia il rappresentante della Regione
che si manderà al Consiglio di Amministrazione, al momento
opportuno, troverà tutto il pacco completo, compresa questa
richiesta fatta all'unanimità dai Consiglieri.
Montesano (P.S.D.I.) -
La parola al Consigliere
Andrione.
Andrione (U.V.) -
Io vorrei sottolineare... L'avevo detto
in Commissione Affari generali, ma vorrei sottolineare quanto ha
detto Dolchi su alcune perplessità. D'altra parte, non siamo in
grado, in questo momento, di approfondire il perché e il per come
di certi finanziamenti e, dato che si tratta di operazioni che sono
favorevoli all'incremento turistico della valle d'Aosta, finiamo
per votare a favore, pur avendo quelle perplessità di cui parlava
Dolchi.
Io mi permetterei di dire che ho l'impressione che, in materia
di sci, Dolchi e Ramera è alcuni anni che hanno abbandonato le
piste, perché, no, mi permetto di dire questo. Il problema è
questo: esistono in tutte le stazioni i famosi biglietti
giornalieri per cui i bambini di sette anni, parlo di mio figlio,
per esempio, in realtà hanno la corsa anche sotto il mezzo prezzo.
Non parliamo poi di quelli di 15 che, con 2.000 lire, fanno 30
discese; l'altro giorno ce n'era uno che ne aveva fatte 40, quindi
al prezzo del biglietto gli sarebbe costato 40 volte tanto. Ci sono
i giornalieri che è già tutto un sistema di riduzione che funziona
molto meglio che non, purtroppo, il tragico sistema italiano dei
biglietti a favore che vengono dati a tutti, tranne che ai
Consiglieri regionali, perché, forse, sono azionisti e, da un certo
punto di vista, è un bene.
Quindi, io direi, se si vuole fare un'azione di questo genere,
studiarla in maniera differente, in maniera da favorire l'accesso
allo sci di quei giovani che per difficoltà di equipaggiarsi o cose
di questo genere, non lo fanno, perché, in realtà, quel sistema lì,
fatto in quella maniera, rischia di andare a favore solo dei più
abbienti, quelli che hanno già tutto. Quindi, cerchiamo, secondo
me, come Commissione al Turismo, bisognerebbe studiare il problema
in maniera da favorire i meno abbienti.
Chabod (D.C.) -
...cioè abbiamo dei rappresentanti, noi
come Regione, in queste società? Li abbiamo? Ma chi è che li
nomina, la Giunta? La Giunta li nomina questi rappresentanti...
Perché ho visto, per esempio, quest'anno a Pila, cosa capitava? Che
questi impianti funiviari, specialmente gli skilifts alti,
chiudevano alle quattro, quattro e un quarto chiudevano già, a Pila
questi impianti chiudevano, chi andava su e magari prendeva il
mezzo giornaliero, incominciava alle due e mezza a sciare e alle
quattro doveva andarsene, perché, insomma, è un po' rubare i
soldi... Lì dovrebbe proprio la Regione stare dietro a
guardare.
Manganoni (P.C.I.) -
Non ripeto quanto ha detto Dolchi,
voglio solamente aggiungere che Dolchi ha parlato di 170 milioni di
stanziamento, in questa seduta, a quelli bisognerebbe aggiungere
tutti quelli stanziati evidentemente come sottoscrizione di
capitale azionario, ma ciò che è più grave sono i circa 200 milioni
annui che la Regione caccia fuori per coprire gli paventosi deficit
di gestione per quasi tutti questi impianti di risalita. E allora
le centinaia di milioni, questi, aggiunti a quelli e in aggiunta a
quelli precedenti, diventano miliardi.
Comunque, le funzioni dei nostri rappresentanti della Regione,
dice qualcuno - a parte che, in questi qui, i rappresentanti della
Regione non ci sono, perché sottoscriviamo oggi il capitale
azionario, quindi, dovranno in seguito essere nominati -, ma io
voglio parlare dei rappresentanti della Regione nelle società di
cui fa parte la Regione per aver già precedentemente sottoscritto
le azioni - quindi, non queste, ma le altre - io ho l'impressione
che la funzione di questi nostri rappresentanti sia una sola:
quella di avallare, con la loro presenza, questi spaventosi deficit
di gestione.
Ora, io avevo detto all'Assessore interessato - che naturalmente
non c'è - che... di interessarsi, di metterci un po' il naso in
questi spaventosi deficit di gestione e chiedere a questi nostri
rappresentanti della Regione in sede di società, che io non so chi
sono, che presentino almeno una relazione al Consiglio regionale,
perché il Consiglio nomina i suoi... cioè, non nomina niente,
perché è la Giunta che li nomina, ma poi sappiamo cosa fanno là
dentro? Sappiamo come stanno le cose? Noi sappiamo una sola cosa:
che una volta l'anno ci arriva un elenco, così lungo, di centinaia
di milioni - mi pare che l'anno scorso erano 200 - per coprire i
deficit, oltre i capitali azionari. Quindi è una cosa che non può
durare. In questo modo, non so dove si va a finire! Non ripeto
quanto ha detto Dolchi, la facilità con cui buttiamo le centinaia
di milioni... Dolchi diceva decine, sono centinaia... e però su
altre cose i soldi non ci sono, lì si fa delle difficoltà dove,
forse, sono molto più necessari.
Montesano (P.S.D.I.) -
Altri che chiedono la parola?
Allora va ai voti... Prego, Presidente della Giunta.
Dujany (D.P.) -
Purtroppo, in questo settore andiamo
avanti da parecchi anni così, con una serie di provvedimenti
settoriali e di deliberazioni che si cumulano le une sulle altre, a
volte, per favorire determinate iniziative, determinate strutture,
altre volte, per tamponare delle falle e per ammodernare gli
impianti. Però credo che siamo arrivati al punto in cui se non
vediamo un po' tutta questa materia in un modo coordinato e
attraverso un intervento finanziario un po' chiaro, qui, a un certo
momento, ci troveremo a spendere una massa di denaro senza avere la
minima possibilità di controllo sul funzionamento di questi
impianti, sulle finalità di questi impianti e sulla validità anche
di sostenere questi impianti, perché... Mi pare, quindi, che questo
è un settore... Il problema sollevato da Manganoni e da altri
Consiglieri, è un problema che sta diventando veramente importante,
perché se noi cumuliamo gli interventi fatti dalla Regione in
questi ultimi 10-15 anni in questo settore, probabilmente,
scopriremmo delle cifre che ci stupirebbero.
Montesano (P.S.D.I.) -
Altri interventi? Allora si mette
ai voti l'oggetto n. 29. Chi è favorevole, alzi la mano? Contrari?
Astenuti? Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK