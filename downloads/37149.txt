Consiglio Regionale della Valle d'Aosta - Oggetto del Consiglio n. 1010 del 11 febbraio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Difesa ed uso del suolo - Sistemazione idrogeologica
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1010 del 11 febbraio 2015 - Resoconto
OGGETTO N. 1010/XIV - Interrogazione: "Esito della gara
bandita da Vallée d'Aoste Structure per l'affidamento dei servizi
di geologia riguardanti la caratterizzazione della falda della
piana di Aosta".
Presidente -
Per la risposta, la parola all'Assessore
Marquis.
Marquis (SA)
- L'argomento che è stato posto all'ordine
del giorno si riferisce a una procedura esperita da parte di VdA
Structure per l'affidamento di una prestazione professionale
riguardante un servizio di attività idrogeologiche per la
caratterizzazione della falda della piana di Aosta, comprendente
l'area ex Cogne. Per l'espletamento di questa procedura, stante le
peculiarità del servizio da affidare, VdA Structure ha contattato
preliminarmente l'Ordine dei geologi della Valle d'Aosta con
l'intento di poter disporre di un elenco di professionisti di
comprovata esperienza cui rivolgere l'invito a presentare
l'offerta. In riscontro a questa richiesta, l'Ordine dei geologi ha
trasmesso un elenco di 34 iscritti all'albo da più di 5 anni, in
regola coi pagamenti e con l'aggiornamento professionale. VdA
Structure in seguito, al fine di favorire la massima partecipazione
al bando, ha così rivolto l'invito ai 34 soggetti che erano stati
evidenziati dall'Ordine.
Quanto alla prima domanda,
"se non ritenga in controtendenza
con la contingenza che stiamo attraversando le 3 sole risposte
ricevute dal bando"
, in merito a questo punto le modalità di
approccio al bando potevano essere essenzialmente di due tipi: o
porre non significative limitazioni di esperienza acquisite in
passato, e quindi questo avrebbe garantito probabilmente una
massima partecipazione da parte di professionisti ovvero quello di
porre dei requisiti di accesso in funzione alla prestazione
professionale che avrebbe dovuto essere poi svolta. VdA Structure
ha optato per questa seconda soluzione, perché riteneva che era
quella che poteva garantire al meglio gli interessi della società.
Coerentemente quindi ai principi suddetti è stato predisposto il
bando, individuando caratteristiche curriculari per accedere alla
gara in modo commisurato all'importo e alla natura dei servizi
oggetto di acquisizione. Come ho detto poc'anzi, probabilmente
questo approccio ha influito sulla ridotta partecipazione
all'iniziativa.
Quanto alla seconda domanda:
"se Vallée d'Aoste Structure ha
avuto modo di sentire l'Ordine dei geologi per capire le ragioni
della scarsa partecipazione, a fronte del momento di grave
difficoltà che i progettisti stanno attraversando, ad un bando di
tale tipologia"
, in merito a questo punto, collega Fabbri, mi
viene difficile pensare che tra le priorità della società ci possa
essere una simile verifica, così come mi viene difficile anche
immaginare che la stazione appaltante abbia agito contro il proprio
interesse, nell'espletamento della procedura. In questo caso,
comunque, ancorché il numero dei professionisti che hanno
presentato la loro offerta sia stato minimale, è stato comunque
sufficiente per garantire un confronto sotto il profilo
tecnico-economico delle proposte pervenute. Grazie.
Presidente
- Per la replica, la parola al Consigliere
Fabbri.
Fabbri (UVP)
- Sì, grazie. Grazie signor Assessore della
sua risposta.
Il nostro dubbio nasceva appunto dal fatto della prima questione
che abbiamo posto, perché ci sembrava così strano che, visti i
tempi che corrono, vista la scarsità dei lavori pubblici che ci
sono, e visto anche il numero notevole di professionisti che
purtroppo in questo momento stanno soffrendo e non hanno del lavoro
da espletare, ci sembrava un po' strano che, su 34 iscritti
all'Ordine dei geologi con 5 anni di esperienza professionale
(quindi delle persone che avevano una grossa esperienza
professionale alle spalle), solo in 3 abbiano partecipato a questo
bando. Ci siamo un po' chiesti come mai...siamo andati a leggere il
bando e, come lei giustamente ci ha detto, il bando
prevedeva...come possiamo dire? io non sono un tecnico...comunque
prevedeva che il professionista avesse già espletato nel campo
specifico più di due esperienze. Certo, limitare la cosa a questo
settore voleva dire sicuramente, come ha detto lei, garantire che
il professionista fosse particolarmente esperto nel settore, però
ci siamo anche chiesti come mai in questo bando non fosse previsto
l'istituto dell'avvalimento che prevede, come voi sapete, che più
di un professionista possa mettere a disposizione del gruppo di
lavoro, del gruppo di professionisti che presentano la domanda, la
propria esperienza, maturando così i requisiti che erano richiesti
dal bando. Per carità, tutto è lecito, tutto è normale, però magari
con questo tipo di
escamotage...
di possibilità più che
escamotage
...di possibilità che è prevista dalla legge, dai
bandi pubblici, si poteva notevolmente ampliare la platea dei
professionisti e dare così occasione a più persone di potere
partecipare al bando, a nostro avviso con una maggiore equità nei
riguardi appunto di tutti questi professionisti. Per carità, come
ha detto lei giustamente, l'azienda deve guardare ai risultati del
lavoro che viene messo al bando, giustamente, però si potevano
ottenere a nostro avviso gli stessi risultati con questo tipo di
concorso, con questo tipo di avvalimento e garantire, come dicevo,
una maggiore partecipazione a questa categoria che, ahimè, come
tante altre categorie di professionisti, soffre in questo momento
particolare. Grazie.
Presidente
- Punto 10 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK