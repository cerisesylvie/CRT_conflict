Consiglio Regionale della Valle d'Aosta - Oggetto del Consiglio n. 1399 del 13 luglio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1399 del 13 luglio 1990 - Resoconto
OGGETTO N. 1399/IX - DISEGNO DI LEGGE: "INTERVENTO REGIONALE
PER IL SOSTEGNO DELLA CANDIDATURA PER L'ORGANIZZAZIONE DEI GIOCHI
OLIMPICI INVERNALI 1998". (Approvazione di risoluzione)
PRESIDENTE:
Il Consigliere Trione, relatore del disegno di
legge n. 202, iscritto in via d'urgenza al punto 40 ter dell'ordine
del giorno, ha chiesto la parole per illustrare il provvedimento;
ne ha facoltà.
TRIONE (DC)
La 4a e 5a Commissione mi hanno incaricato di
relazionare sul disegno di legge n. 202; cosa che ho fatto nella
riunione dell'11 luglio e che ripeto oggi, dopo che ne è stato
distribuito il testo a tutti i Consiglieri.
Le Commissioni consiliari 4a e 5a, riunite congiuntamente, hanno
esaminato il disegno di legge in oggetto nelle sedute del 10 e
dell'11 luglio. L'Assessore al Turismo, Urbanistica e Beni
Culturali l’ha illustrato brevemente, presentando un
emendamento che probabilmente sarà illustrato dallo stesso
Assessore.
In relazione alle richieste di approfondimento avanzate da
alcuni Consiglieri, ho fornito alle Commissioni, ed oggi fornirò al
Consiglio, una cronistoria delle varie vicende che hanno portato,
prima, alla presentazione di una risoluzione sottoscritta da 34
Consiglieri, approvata dal Consiglio regionale il 21 marzo 1990, e,
successivamente, alla presentazione del disegno di legge n.
202.
L'ipotesi di candidare la città di Aosta, e quindi di fatto
l'intera Regione, per l’organizzazione dei Giochi
Olimpici invernali del 1998 si era affacciata verso la fine del
1988, ma aveva cominciato ad assumere connotati più definiti solo
nella prima metà dello scorso anno.
L'11 aprile 1989 il Presidente della Giunta regionale inviava
all'allora Presidente del Consiglio, on. De Mita, una richiesta
tendente ad ottenere il sostegno del Governo italiano per la
candidatura stessa. La Presidenza del Consiglio, pur dando il
proprio assenso, inviava erroneamente la propria lettera di
sostegno direttamente al CIO, invece che al CONI e alla Regione. La
successiva caduta del Governo De Mita impediva tuttavia di
rimediare all'errore e di ottenere dalla Presidenza del Consiglio
una nuova lettera favorevole.
Contestualmente, veniva chiesto al Comune di Aosta di approvare
con apposita delibera, adottata il 27 settembre 1989, la
candidature della città per l’organizzazione dei
Giochi, in quanto i regolamenti del CIO prevedono che le
candidature possano essere inoltrate solo con riferimento ad una
città.
Il primo atto formale della Regione nei confronti del CONI
risale al 14 novembre 1989 ed è costituito da una lettera, con
allegata una relazione tecnica, con la quale il Presidente della
Giunta proponeva ufficialmente al Presidente del CONI, Gattai, la
candidatura della Valle d'Aosta per l’organizzazione
dei Giochi. L'istanza avrebbe dovuto fare riferimento alla città di
Aosta, ma l'imprecisione non era rilevata dal CONI,
tant’è che il CIO rispondeva quasi subito con una
lettera, in data 12 dicembre 1989, con la quale il Presidente
Samaranch esprimeva la propria soddisfazione per la candidature di
Aosta.
Non appena ricevuta, tramite il CONI, la lettera del CIO, il
Presidente della Giunta provvedeva a chiedere al nuovo Presidente
del Consiglio, on. Andreotti, l'assenso ed il sostegno del Governo
italiano per la candidature di Aosta. Tale richiesta non ha
ottenuto a tutt'oggi alcuna risposta ufficiale, se non delle
informali assicurazioni da parte della Segreteria della Presidenza
del Consiglio dei Ministri.
Il formale sostegno del Governo italiano è tuttavia
indispensabile. Il CIO non potrebbe, infatti, prendere in
considerazione una candidature che ne fosse sprovvista. Ciò ha
probabilmente indotto a rinviare fino ad oggi il compimento di
alcune operazioni, peraltro essenziali, per una corretta gestione
della candidature. Si tratta, in particolare, di due operazioni: la
formale costituzione di un comitato promotore della candidature e
l'adozione di idonei provvedimenti di legge per il finanziamento
pubblico dell'attività del medesimo Comitato.
Nonostante la mancanza di questi elementi fondamentali, è stato
ritenuto opportuno intraprendere ugualmente una serie di iniziative
finalizzate alla promozione della candidature di Aosta. Tali
iniziative sono state le seguenti: - partecipazione ad una cena di
gala, della Federazione Italiana Sport del ghiaccio, offerta a
Berna il 29 aprile 1990, in occasione dei Campionati mondiali di
hockey; in tale circostanza è stato incontrato il Presidente della
Federazione Internazionale Sabetzski;
- realizzazione di un primo schematico dossier di presentazione
della candidatura della città di Aosta per i Giochi olimpici
invernali del 1998 (delib. Giunta n. 3148 del 6 aprile 1990), da
utilizzarsi nell'ambito delle varie manifestazioni già
programmate;
- partecipazione con uno stand al XXXVII° Congresso della
Fédération Internationale de Sky (FIS) in programma a Montreux dal
20 al 27 maggio 1990 (delib. Giunta n. 3745 del 27 aprile
1990);
- presenza della Valle d'Aosta al Congresso dell'Associazione
dei Comitati Olimpici Nazionali (ACNO), svoltosi a Barcellona dal 4
al 7 giugno 1990 (delib. Giunta n. 3936 del 4 maggio 1990); -
organizzazione a Saint-Vincent, dal 10 al 17 giugno 1990, del
Congresso della Federazione Internazionale di Hockey su ghiaccio
(delib. Giunta n.- 3934 del 4 maggio 1990);
- organizzazione, infine, dal 6 al 24 giugno 1990, del Congresso
della Fédération Internationale de Bobsleigh et Tobogganing (delib.
Giunta n. 3935 del 4 maggio 1990) .
Occorre ancora rammentare che il 25 maggio scorso la Giunta ha
approvato due provvedimenti, coi quali si autorizzano la signora
Glorianda Cipolla di Courmayeur e l'agenzia Trandora di Milano a
svolgere, in attesa della costituzione del Comitato promotore, una
serie di attività connesse alla promozione e alla gestione della
candidature. Solo la prima delibera ha peraltro ottenuto il visto
della Commissione di Coordinamento, mentre la seconda ha dato luogo
ad alcuni rilievi ed è tuttora in sospeso.
In data 10 marzo 1990 il CIO ha provveduto a trasmettere il
seguente elenco di città ufficialmente candidate: Jaca in Spagna,
Nagano in Giappone, Ostersund in Svezia, Salt Lake City negli Stati
Uniti e Soci in Unione Sovietica, e, con lettera dell'11 aprile
1990, ha richiesto una cospicua serie di documenti, dati ed
informazioni. Con la stessa lettera viene fissato il termine del 1°
novembre 1990 per la trasmissione al CIO del dossier di
presentazione della candidature e del deposito di 100 mila dollari,
richiesto ad ogni città candidata.
Più di recente il CIO ha altresì comunicato la data e l'ora (il
16 settembre 1990 alle ore 9,30) dello spazio assegnato alla città
di Aosta per presentare la propria candidature in occasione del 96°
Congresso del CIO, che è in programma a Tokyo dal 13 al 20
settembre 1990.
L'importanza e l'impegno di queste ormai prossime scadenze
rendono pertanto estremamente urgente tanto la costituzione del
Comitato promotore, quanto la messa a disposizione dello stesso di
adeguate risorse finanziarie.
I compiti fondamentali del Comitato, di cui all'articolo 1 del
disegno di legge n. 202 e da svolgersi sotto il controllo della
Regione, dovrebbero essere i seguenti:
- predisporre il dossier di presentazione della candidature e
farlo pervenire al CIO entro il 1° novembre 1990, unitamente al
deposito di 100 mila dollari;
- predisporre tutto quanto necessario (materiale grafico,
filmati e varie documentazioni) per la presentazione a Tokyo di
metà settembre;
intraprendere una massiccia opera di sensibilizzazione e di
pubbliche relazioni personalizzate nei confronti dei 92 membri del
CIO, oltre che dei responsabili politici e tecnici delle
federazioni sportive interessate (sci, bob e sport del
ghiaccio);
curare un’adeguata pubblicizzazione della
candidature, al fine di ottenere significativi rientri in termini
di immagine per la Valle d'Aosta.
E' ovvio che, per poter adempiere a compiti così vasti e
complessi, il Comitato deve necessariamente dotarsi di una
struttura operative altamente specializzata. L'insufficiente
disponibilità di tempo è l'aspetto che più condiziona le
possibilità di conseguire un risultato almeno dignitoso in
occasione della votazione per l'assegnazione delle Olimpiadi del
1998, prevista a Birmingham nel giugno del 1991.
E' opportuno rammentare che il Consiglio regionale, con il
provvedimento che ho già citato, ha deliberato di approvare la
candidatura in questione e di assicurare alla stessa tutti i
supporti necessari ad un suo adeguato sostegno in tutte le sedi in
cui ciò si renderà opportuno, nella certezza che questa rappresenti
una eccezionale opportunità di crescita strutturale e culturale,
nel rispetto e nell'esaltazione della storia, delle tradizioni e
delle vocazioni, della Valle d'Aosta.
Il disegno di legge n. 202, con l'intervento finanziario di 4
miliardi di lire e la costituzione di un apposito Comitato,
persegue i fini su esposti. Le Commissioni ne auspicano, pertanto,
una sollecita approvazione da parte del Consiglio regionale.
La Commissione Affari Generali ha espresso il parere di
compatibilità finanziaria.
PRESIDENTE:
Ha chiesto la parola
l’Assessore al Turismo, Urbanistica e Beni
Culturali, Pascale; ne ha facoltà.
PASCALE (PSI):
Ringrazio il Consigliere Trione per l'ampia
e dettagliata relazione che ha fatto su questo disegno di legge ai
sensi del nuovo Regolamento.
Dalla cronistoria emerge chiaramente che tutte le formalità
necessarie per la presentazione della candidatura sono state
assolte, fatta eccezione per il sostegno del Governo italiano, che
però non dovrebbe tardare.
Si passa ora alla seconda fase, cioè alla fase operativa, ed è
sotto questo aspetto che noi siamo in notevole ritardo. Le scadenze
citate dal Consigliere Trione, in modo particolare quelle del 15
settembre a Tokyo e quella del 1° novembre, sono ravvicinate e
molto impegnative. In pratica, noi dovremmo fare in due o tre mesi
quello che altre città candidate hanno fatto almeno in un anno.
A mio avviso, gli adempimenti che andiamo ad assumere oggi, cioè
l'approvazione di questo disegno di legge e la costituzione del
Comitato, dovevano essere fatti almeno sei mesi fa. Probabilmente
la Giunta precedente ha fatto delle valutazioni politiche
diverse.
Nonostante queste difficoltà, che certamente incontreremo, la
Giunta e la maggioranza, dopo una approfondita analisi, hanno
deciso di mantenere la candidatura, sia perché ritirarla oggi
vorrebbe dire perdere ogni credibilità a livello internazionale,
sia perché questa candidatura, se gestita in modo intelligente ed
accorto sul piano promozionale, può comunque comportare dei grossi
benefici sotto il profilo dell'immagine turistica della Valle
d'Aosta.
Gli strumenti individuati per attuare questa fase operativa sono
gli stessi già utilizzati in occasioni simili, come ad esempio la
legge 34 del 1986 per la celebrazione del bicentenario della prima
ascensione al Monte Bianco: con atto pubblico presso un notaio si
costituisce un comitato promotore od operativo, con un proprio
statuto, e si approva un disegno di legge che eroga a questo
Comitato dei finanziamenti, che avvengono con delibera della Giunta
regionale e quindi sotto il suo diretto controllo, come si evince
chiaramente dal testo della legge.
Non sono possibili altri strumenti. Il Consigliere Riccarand
ancora ieri, nella discussione sull'iscrizione di quest'ordine del
giorno, aveva sollevato in Commissione la possibilità di provvedere
con delibere di Giunta a favore di questo Comitato, ma gli uffici
competenti ci hanno detto che ciò non è legittimo. Così pure non
pare opportuno che la Giunta affidi incarichi di carattere
professionale per la redazione di questo dossier o comunque per
provvedere a tutta la documentazione necessaria, sia perché si
tratta di coinvolgere molte energie professionali, sia soprattutto
perché l'interlocutore del CIO deve essere un Comitato promotore e
non può essere un ente pubblico.
Per quanto riguarda la costituzione di questo Comitato, la
composizione ottimale dovrebbe vedere la compresenza di
rappresentanti pubblici e di partner privati. Se noi avessimo avuto
più tempo a disposizione, saremmo qui a proporre un Comitato con
una rappresentanza sia pubblica sia di partner privati. Ancora una
volta, purtroppo, l'urgenza ci impone di individuare oggi quali
sono i rappresentanti pubblici, perché è bene che ci sia un mandato
preciso del Consiglio regionale nei loro confronti, e di rinviare
ai prossimi giorni l'individuazione di possibili partner
privati.
La Giunta, con una risoluzione che presenta al Consiglio
regionale, propone una composizione che vede la presenza di tre
Consiglieri regionali, due della maggioranza ed uno della
minoranza, unitamente ad un designato del Comune di Aosta, proprio
perché non ci si dimentichi che la candidatura è della città di
Aosta. La risoluzione che presento recita testualmente:
"Il Consiglio regionale
- richiamata la propria risoluzione in data 21 marzo 1990, con
la quale si approvava la candidatura della città di Aosta ad
ospitare i Giochi olimpici invernali 1998;
- accertata l’estrema urgenza di procedere alla
costituzione di apposito comitato in grado di gestire in modo
rapido ed incisivo le iniziative indispensabili al sostegno della
candidatura sopra citata;
delibera
a) di dare mandato ai Consiglieri regionali (quelli che saranno)
di costituire mediante atto pubblico, unitamente ad un
rappresentante dell'amministrazione comunale di Aosta, designato
dal Sindaco, il nucleo fondatore del Comitato promotore della
candidatura olimpica di Aosta;
- di stabilire che il Comitato di cui al punto a) dovrà operare
nell’ottica di coinvolgere risorse ed energie locali
e nazionali, anche ricorrendo alla cooptazione di nuovi membri, in
merito ai quali vi sia stato esplicito gradimento da parte della
Giunta regionale e del Sindaco di Aosta".
Questa è la risoluzione che presento e che dovrebbe essere
approvata unitamente al disegno di legge.
PRESIDENTE:
Ha chiesto la parola il Consigliere Faval; ne
ha facoltà.
FAVAL (UV):
Merci M. le Président. Avant que M. Viérin, le
vice-chef de groupe de l'Union Valdôtaine, illustre la position
officielle de notre mouvement sur cet argument, je crois devoir une
réponse à M. l'Assesseur au Tourisme, parce que, d'après le rapport
qu'il vient de tenir, le Conseil régional pourrait avoir
l'impression que la Junte précédente a travaillé de façon telle à
accumuler un retard qui met en difficulté la candidature de la
Vallée d'Aoste pour les Jeux Olympiques 1998.
A ce propos, je voudrais que l'on remarque avant tout une
question d'ordre fondamental, c'est-à-dire la progression de la
part du Gouvernement italien de l'appui à donner à cette
candidature. A cet égard, la Junte précédente a estimé utile,
nécessaire et indispensable de tenir une certaine prudence afin
d'éviter que cette volonté, manifestée à grande majorité par le
Conseil régional, ne puisse être démentie par un acte du
Gouvernement italien, pour la simple raison qu'à partir de
l'automne 1988 la Junte précédente a tenu des rapports très stricts
avec le Comité Olympique Italien, au moyen duquel elle a vérifié si
la Vallée d'Aoste avait les qualités et pouvait penser organiser
une manifestation si importante non seulement pour notre Région,
mais aussi pour l'Italie.
Après la réponse positive, donnée par écrit, par le Président du
Comité Olympique, l'avocat Gattai, il y a eu des pourparlers avec
le Gouvernement italien et une lettre écrite par le Président de la
Junte, Rollandin, et adressée à M. De Mita, qui à ce moment-là
était le Président du Gouvernement.
Mais entre temps il y a eu de la part d'un Ministre du
Gouvernement italien, c'est-à-dire le Ministre des Affaires
étrangères, M. De Michelis, une pression importante sur le
Président du Conseil des Ministres pour qu'il ne ratifie pas la
candidature de la Vallée d'Aoste, pour la simple raison que M. De
Michelis, avec le style qu'on lui connaît, insistait pour que la
candidature aux Jeux Olympiques d'hiver 1998 soit une candidature
de l'Alpe Adria, c'est-à-dire une espèce de confédération de trois
pays: la Yougoslavie avec Craniscagora, l'Italie avec Tarvisio et
l'Autriche avec Villach.
Et voilà que même le CIO italien a eu des problèmes, parce qu'il
a reçu formellement et officiellement, de la part de la Région
Frioul, la candidature de l'Alpe Adria et a répondu en disant qu'il
devait vérifier l'admissibilité de cette candidature. Il a envoyé
le dossier, d'après ce qu'il est prévu par les règlements du CIO,
au Comité même et, dans la même lettre qui est dans le dossier des
Jeux Olympiques auprès de l'Assessorat, l'avocat Gattai a affirmé
que, tout en signalant la candidature de l'Alpe Adria, il
soulignait au Président Samaranch que la candidature à retenir, en
ce qui concernait l'Italie, était celle de la Vallée d'Aoste, parce
que, d'après les règlements du CIO, on ne peut pas accepter une
requête qui vienne de plusieurs pays pour organiser une
manifestation de ce genre, pour des raisons que tout le monde peut
très bien comprendre.
Mais la chose ne finissait pas à ce point-là, parce que le
Ministre des Affaires étrangères a continué et continue encore
maintenant à soutenir ce genre de candidature, parce qu'il y a dans
ce pays l'habitude d'estimer que tout est possible et on pense même
de proposer au CIO une modification du règlement. Pour ce qui
concerne cet aspect on verra ce que le futur pourra donner.
Je me suis permis de refaire cette petite histoire parce qu'il
faut en tenir compte pour vérifier quel a été le travail accompli
jusqu'ici par la Junte précédente. Nous ne pouvions pas aller de
l'avant et je crois que nous ne pouvons pas non plus le faire
maintenant, parce qu'il n'y a pas encore la ratification du
Gouvernement italien et pour qu'il y ait crédibilité au niveau
international, auprès du CIO, il faut que la candidature de la
Vallée d'Aoste soit ratifiée par le Gouvernement italien. Voilà
pourquoi on a été prudent et on a agi de la sorte.
D'ailleurs le Conseil régional a été informé sur la situation
actuelle par la réunion que j'ai demandé en Commission. Moi-même,
comme d'autres membres du Gouvernement précédent, je me suis
intéressé non seulement auprès du Président du Conseil, mais aussi
auprès des collègues du Conseil régional qu'ici représentent les
partis italiens, pour que, tout au moins ce qui croyaient dans
l'opportunité de cette candidature de la Vallée d'Aoste pour les
Jeux Olympiques, il nous aident à obtenir la ratification de la
part du Gouvernement italien; ratification que, je répète,
actuellement on n'a pas encore.
Il est donc nécessaire que l'on fasse très vite parce que par
rapport à ce que nous étions en train de proposer au Conseil
régional, il y a plus d'un mois, nous avons perdu encore un mois et
cela n'est pas de notre faute, parce que je signale, entre autres
(excusez-moi, M. le Président), on m'a dit tout à l'heure certaines
choses et je crois qu'il faut mettre les points sur les
"i";
puisque vous le demandez, je suis là pour le faire... D'accord.
D'ailleurs le texte du projet de loi qui a été soumis à
l'attention du Conseil est celui que nous avions préparé pour le
mois de mai dernier.
Je demande donc que l'on puisse effectivement aller de l'avant
et obtenir avant tout cette ratification de la part du Gouvernement
italien, qui est la signature fondamentale. A part tout ce que nous
pourrions faire, dans les conditions les meilleures et de la façon
la meilleure, s’il n’y a pas cette
ratification, nous ne pourrons pas aller de l'avant avec la
candidature de la Vallée d'Aoste.
PRESIDENTE:
Ha chiesto la parola il Consigliere Viérin; ne
ha facoltà.
VIERIN (UV):
M. le Président, Mesdames et Messieurs, ce
n'est pas la première fois que le Conseil régional examine le
problème de la candidature de la ville d'Aoste pour l'organisation
des Jeux Olympiques. Déjà (je veux le rappeler) en 1984 le Groupe
unioniste au Conseil régional, par la présentation d'une
interpellation, avait sollicité l'attention du Conseil sur ce
thème. Par la suite, au mois de décembre 1988, au cours de
l'approbation du budget pour l'exercice financier 1989, on s'était
également penché sur le problème. Tout récemment, au mois de mars
dernier, ce Conseil a approuvé, à large majorité, une résolution
sollicitant la candidature de la ville d'Aoste pour l'organisation
de ces mêmes Jeux.
Aujourd'hui, par l'examen de ce projet de loi, qui a été
présenté par le Gouvernement Rollandin en date du 4 juin, nous
avons la possibilité et de prévoir la constitution d'un Comité et
de pourvoir au financement de ses activités en vue de la promotion
et du soutien de la candidature de la ville d'Aoste.
Au cours de son examen par les Commissions, nous avons constaté
une attitude contradictoire et incohérente de la majorité; c'est
peut-être ce que M. Mafrica trier appelait
"cette période de
transition",
nous voulons bien l'espérer!
Je disais attitude incohérente quant aux résistances à la
nomination du rapporteur et à la définition de ses fonctions, quant
à la proposition de pourvoir, avant l'examen du projet de loi par
ce Conseil, à la nomination du Comité promoteur qui aurait dû, sur
la base des propositions faites par la majorité, être constitué par
quatre personnel choisies en petit comité et décidant pour la
majorité et également pour la minorité. Nous croyons qu'il s'agisse
d'une attitude incohérente par rapport aux règles que cette
majorité s'est données et par rapport aussi aux déclarations sur la
centralité du Conseil.
Mais également une attitude contradictoire, parce que nous avons
eu dans les différentes Commissions (la deuxième, la quatrième et
la cinquième) des propositions qui changeaient chaque fois que la
Commission se réunissait. Au départ l'Assesseur au Tourisme a
présenté des amendements; par la suite un Conseiller de la
majorité, M. Bich, a exprimé ses perplexités par rapport au projet
de loi qui était en discussion; enfin, au cours du premier examen
de la quatrième et de la cinquième Commissions, au moins un des
amendements présentés a été retiré. On nous proposait de constituer
le Comité avant la discussion au Conseil. Il y a eu une grande
participation, même M. Mafrica, oubliant peut-être ce
qu’il reprochait toujours précédemment,
c’est-à-dire qu'il y avait toujours les mêmes
personnes qui prenaient la parole, a participé à ces séances tout
en ne faisant partie ni de la quatrième ni de la cinquième
Commission et tout en étant largement représenté au se in des mêmes
Commissions en tant que Parti Communiste.
En tout cas, nous discutons aujourd'hui ce projet de loi et en
tant que Union Valdôtaine nous sommes favorables à son approbation.
Nous présenterons une résolution pour définir la composition du
Comité promoteur. En effet, nous ne partageons pas la proposition
de la majorité, qui veut que ce Comité soit exclusivement formé par
des représentants politiques. Nous pensons que pour en assurer la
crédibilité et le prestige il est nécessaire d'avoir une
composition plus équilibrée, en prévoyant la présence de
personnalités du monde sportif, ainsi que des catégories
socioprofessionnelles. Nous croyons qu'il est important que ce
Comité procède successivement à la constitution d'ultérieurs
Comités, afin de permettre la participation et la présence, en
cette phase de soutien de la candidature de la ville d'Aoste,
également à d'autres personnalités de différents milieux
politiques, culturels, sportifs, économiques et professionnels
ainsi que la participation de la communauté valdôtaine toute
entière, par la présence de représentants des collectivités locales
et des associations diverges.
Je déposerai au Bureau de la Présidence une résolution signée
par le Groupe de l'Union Valdôtaine et dont je vous donne
lecture:
"RESOLUTION LE CONSEIL REGIONAL
VU l'article 1 du projet de loi n. 202 présenté par le
Gouvernement valdôtain en date du 4 juin 1990;
ESTIMANT indispensable et urgent de procéder à la constitution
du Comité promoteur pour le soutien de la candidature de la Ville
d'Aoste à l'organisation des jeux olympiques d'hiver de 1998, en
définissant sa composition afin d'en assurer la crédibilité et le
prestige nécessaires par la présence, en son sein, de différentes
personnalités politiques, sportives et des catégories
socioprofessionnelles;
DELIBERE
a) d'approuver la constitution, par acte public, du comité
susdit ainsi formé:
- le Syndic d'Aoste;
- le Président du Gouvernement valdôtain;
- un représentant du Conseil régional, désigné par la minorité
du dit Conseil;
- deux personnalités valdôtaines, désignées par le Gouvernement
valdôtain, issues et du monde sportif de haut niveau et des
professions libérales dans les secteurs juridico-économiques;
b) de donner pouvoir au comité susdit de procéder à la
nomination des comités ultérieurs (exécutif, d'honneur,
consultatifs) garantissant la présence d'autres personnalités des
milieux politiques, culturels, sportifs, économiques et
professionnels ainsi que la participation de la communauté
valdôtaine (collectivités locales et associations diverges);
c) de charger le comité promoteur de communiquer au Conseil
régional la composition de cheque comité ainsi que de transmettre,
tous le six mois, au Gouvernement valdôtain et aux commissions
compétentes du Conseil un rapport sur leur activité, les résultats
obtenus et les dépenses y afférentes".
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
Visto che quasi tutto il Consiglio vuole
sostenere la candidatura della città di Aosta, che è già supportata
da varie iniziative ed ordini del giorno, si tratta di individuare,
qui e adesso, lo strumento più idoneo per sostenere tale
candidatura. Se, infatti, continuiamo a filosofare su come la si
debba supportare e su chi debba essere coinvolto, ma poi non
arriviamo a delle decisioni concrete e precise, rischiamo di fare
la figura di quei personaggi delle opere liriche che, mentre sono
sul palcoscenico, dico no:
"Partiam, partiam, partiamo!",
ma
non partono mai e stanno sempre lì. Questo è il rischio che stiamo
correndo e che, anzi, abbiamo già corso in qualche modo un po'
tutti quando, dopo aver parlato di questo argomento in modo
piuttosto enfatico, non abbiamo fatto seguire gli strumenti
operativi necessari per dargli concretezza e plausibilità.
A mio parere, la proposta dell'Assessore e della Giunta ha il
pregio di individuare, come già è stato detto, un nucleo fondatore
del comitato promotore, che, come è spiegato nella lettera b) della
risoluzione,
"dovrà operare nell'ottica di coinvolgere risorse
ed energie locali e nazionali, anche ricorrendo alla cooptazione di
nuovi membri, in merito ai quali vi sia stato esplicito gradimento
da parte della Giunta regionale e del Sindaco di Aosta".
Mi sembra che si tratti appunto di un approccio pragmatico ad un
problema che non ha alcun bisogno di assistere al confronto tra due
scuole di pensiero, quella che ritiene di dover fare un comitatone,
in cui ci siano un po' tutti, anche se poi non sappiamo chi siano
questi tutti, e quella che dice:
"Partiam, partiam, partiamo! Ci
definiremo poi in movimento, in divenire" (work in
progress).
Io credo che la proposta della Giunta abbia il pregio della
concretezza e della immediatezza, nonché quello della elasticità.
Ciò vuol dire che questo nucleo di comitato, una volta costituito,
opererà ma si definirà in seguito, naturalmente rispettando la
legge, le indicazioni della Giunta e gli impulsi che possono venire
dal mondo sportivo, dal mondo imprenditoriale...
Mi sembra, invece, che l'altro comitato, quello proposto dal
Consigliere Viérin, che tra l'altro potrebbe anche essere la logica
conclusione del lavoro che si può fare, in questo momento obbedisca
più ad una logica di parata, che non a quella necessaria ad una
"task force"
che deve operare un blitz nei confronti del
CIO. Se mi è permesso ricorrere ad un confronto con una realtà
militare, potrei dire che il vero problema è che in due mesi
bisogna puntare a fare un intervento coordinato e supportato, che
oggi ha più bisogno di piccoli nuclei operativi, piuttosto che di
grandi stati maggiori. Io credo che la proposta della Giunta abbia
appunto questo pregio.
Non voglio certamente contestare la logica che ispira la
proposta del Consigliere Viérin, ma dico solo che quella della
Giunta è più duttile e che il comitato proposto dalla Giunta può
comprendere anche quello da lui proposto, secondo le varie
opportunità e necessità, che vanno però affidate alla valutazione
del Comitato, della Giunta regionale e del Sindaco di Aosta.
Io non ho molto altro da aggiungere. Dico solo che è vero che
noi abbiamo presentato una candidatura che non ha ancora l'assenso
del Governo nazionale e che forse anche altri vorrebbero presentare
proprie candidature, che però non sono state presentate. Noi siamo
una piccola patria, ma vorrei ricordare al Consigliere Faval che,
anche se noi a volte ci consideriamo giustamente l'ombelico del
mondo, dobbiamo pur sempre confrontarci con altre piccole patrie.
Anche il Ministro De Michelis ha qualche piccola patria.
FAVAL (fuori microfono):
Forse ne ha qualcuna di
troppo.
... Sì, forse ne ha qualcuna di troppo, ma ne ha anche lui e
quindi non possiamo criticarlo perché sostiene l'Alpe Adria.
Dobbiamo invece batterlo, se possibile, questo sì; anzi, dobbiamo
organizzarci per batterlo, per fare in modo che la candidatura
della Valle d'Aosta sia la più congrua, autorevole e
significativa.
Io ritengo che l'indicazione della Giunta sia la più adeguata a
farci sostenere questa competizione o sfida.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (VA):
A nostro avviso, come abbiamo detto con
forza anche in sede di Commissione, c'è stato un errore di partenza
in tutta questa vicenda della candidatura della Valle d'Aosta ai
Giochi olimpici, ravvisabile nel fatto che la candidatura è stata
sostanzialmente gestita al di fuori delle ponderate valutazioni,
scelte e decisioni del Consiglio regionale.
E' vero, come è stato detto prima dal Consigliere Viérin, che in
Consiglio regionale si era parlato della questione, però, per
ritrovare questi accenni, bisogna tornare molto indietro nel tempo,
bisogna risalire al 1984, cioè all'inizio, non di questa, ma della
precedente legislatura: si trattava di un dibattito su di
un'interpellanza presentata da uno o più Consiglieri, che però non
ha coinvolto il Consiglio; oppure bisogna risalire ad alcune
osservazioni emerse alla fine del 1988, in occasione della
discussione del bilancio del 1989, ma anche in questa seconda
occasione il dibattito non è sfociato in nessuna votazione o atto
ufficiale del Consiglio.
Il primo atto ufficiale del Consiglio, relativo alla candidatura
per le Olimpiadi, è del 21 marzo 1990, giorno in cui, con procedura
d'urgenza, 34 Consiglieri firmarono una risoluzione di sostegno
alla candidatura. Prima di questa data, la Giunta aveva già avviato
tutta una serie di atti, senza però che il Consiglio avesse deciso
alcunché di concreto per andare in tale direzione.
Questo comportamento, grazie al quale le cose sono andate avanti
prima di qualsiasi decisione del Consiglio regionale, discendeva da
una valutazione che io posso anche capire, ma non condividere: si
credeva e si crede, infatti, che presentare la candidatura per le
Olimpiadi e far divenire la Valle d'Aosta sede per i Giochi
olimpici invernali sia comunque una cosa positiva. Questo è il dato
di partenza che non è mai stato messo in discussione.
Non ritengo certo che questa candidatura e la scelta di questa
sede per i Giochi olimpici siano necessariamente una cosa negativa,
ma ritengo che, se siamo un Consiglio regionale serio, che vuole
operare con una visione approfondita e ponderata delle cose, prima
di decidere se presentare la candidatura e sostenerla o meno,
avremmo dovuto fare una valutazione sulla base di dati di fatto,
che però non abbiamo neppure oggi, cioè nel momento in cui stiamo
discutendo di campagne promozionali e pubblicitarie, di miliardi da
spendere nel sostegno di
"blitz"
e di
"task
force".
Ancora due giorni fa, in Commissione, ho chiesto al nuovo
Assessore di avere alcuni dati: numero di atleti che
parteciperebbero a questa Olimpiade in Valle d'Aosta, numero di
accompagnatori, esigenze di strutture ed infrastrutture da
realizzare, numero di spettatori, incidenza che tutto questo
avrebbe rispetto alla Valle d'Aosta e risvolti positivi e negativi
che ne potrebbero discendere. L'Assessore mi ha chiaramente
risposto che non era in grado di fornire questi dati, che non erano
stati forniti neanche prima.
Più volte ho chiesto una relazione per il Consiglio, per avere
un quadro d'insieme su cosa significa fare una Olimpiade in Valle
d'Aosta, perché solo sulla base di questo quadro d'insieme noi
potremmo valutare se fare le Olimpiadi in Valle d'Aosta sia
effettivamente una cosa positiva o negativa. A mio avviso, del
resto, questa valutazione non è affatto scontata.
Credo che noi tutti abbiamo ancora sotto gli occhi la vicenda
dei Mondiali di calcio, che hanno riguardato una realtà nazionale
ben più vasta e meno delicata di quella della Valle d'Aosta.
Ebbene, dai consuntivi che si stanno tirando in questi giorni
emerge chiaramente che i Mondiali di calcio sono stati un grande
fatto sportivo, ma dal punto di vista economico sembra che il loro
risultato sia stato pressoché fallimentare. Sono appunto questi i
dati che sembrano emergere dalle valutazioni conclusive.
Abbiamo tutti ancora fresco il ricordo del dibattito intorno ad
una grande manifestazione internazionale. Mi riferisco, ovviamente,
alla proposta, già in fase avanzata e prossima al momento
decisionale, di candidare Venezia a sede dell'Expo. Tale
candidatura era sostenuta a spada tratta, e non a caso, proprio dal
Ministro De Michelis, che con la stessa logica adesso sostiene
altre ipotesi di candidatura nell'arco alpino per le Olimpiadi
invernali. La candidatura di Venezia ha avuto una fortissima
opposizione, soprattutto dai veneziani, ma anche da associazioni
ambientaliste, da forze politiche ed anche dal Parlamento Europeo,
tant'è che poi è caduta, perché i suoi vantaggi erano sicuramente
inferiori agli svantaggi che avrebbe tratto una città come Venezia,
con la sua struttura delicata, con i suoi problemi di equilibrio
ambientale, con i suoi problemi derivati da un flusso turistico già
eccessivo.
Io so che almeno una parte della popolazione dell'Alto Adige ed
in particolare della Val Gardena si è fortemente opposta a che la
stessa Val Gardena diventi sede dei Campionati mondiali di sci del
1995: ci sono state manifestazioni e raccolte di firme, fino a
quando la candidatura è caduta. Non so se è stata ritirata, ma
resta comunque il fatto che nel 1995 i Campionati del mondo non si
faranno in Val Gardena. Leggo testualmente su un giornale dell'Alto
Adige:
"Migliaia e migliaia di firme di gardenesi e di molti
loro ospiti ed amici, in giro per la provincia, intorno a 'SOS
Dolomiten' e le iniziative politiche d'appoggio, fino al Parlamento
Europeo, hanno convinto le autorità sportive e politiche che è
meglio lasciar perdere. Anche se oggi la gente della Sierra Nevada,
in Spagna, che ha poi ottenuto i Campionati del mondo del 1995, può
forse ridere, perché ha vinto, ottenendo che i Campionati del mondo
si disputino lì, ben presto arriverà anche per essa
l’ora del risveglio".
Questo è detto su un giornale dell'Alto Adige, ma è una
valutazione sicuramente presente in una cospicua parte della
popolazione dell'Alto Adige e della Val Gardena. In ogni caso si
potrebbero citare tanti altri esempi.
Ripeto che noi non abbiamo mai detto che le Olimpiadi in Valle
d'Aosta vanno bene o vanno male. Non lo possiamo dire, perché non
abbiamo e non ci è ancora stato fornito alcun elemento che ci
consenta di dire sì o no. Questa candidatura è stata portata avanti
in modo totalmente acritico, privo di analisi e di
programmazione.
Visto che da anni noi abbiamo degli esperti, pagati suon di
miliardi, che lavorano per la Regione alla redazione di un piano
paesaggistico e che hanno fatto degli studi sul nostro territorio,
a me piacerebbe sapere, per esempio, qual è l'opinione di questi
tecnici sulle Olimpiadi in Valle d'Aosta; ma ci sono tante altre
persone che lavorano per l'Amministrazione e che potrebbero
ugualmente darci dei pareri in proposito.
Io credo che il punto di partenza necessario sia un dossier, uno
studio o una relazione in cui si spiega cosa potrebbe significare
un'Olimpiade in Valle d'Aosta e se essa rappresenti un fatto
positivo o negativo. Tutto questo noi non l'abbiamo, però abbiamo
una scelta acritica che viene portata avanti con procedure
d'urgenza e ricorsi all'emergenza. Queste grandi manifestazioni,
come infatti abbiamo visto anche in occasione dei Campionati
mondiali di calcio, procedono all'insegna dell'emergenza. Ecco,
allora, che già all'inizio si porta in Consiglio una risoluzione
d'urgenza all'ultimo momento, si presenta un disegno di legge
d'urgenza e si convocano a tamburo battente le Commissioni per
seguire questa logica e via di questo passo.
Anche nel Comune di Aosta ho visto una grossa contraddizione.
Questa maggioranza, che è nata per ridare centralità al Consiglio e
per valorizzare il ruolo dei Comuni nei confronti della Regione, ha
dei rapporti inaccettabili col Comune di Aosta su questa vicenda:
Aosta è considerata semplicemente come una città che deve essere
usata rispetto all'ipotesi dell'Olimpiade, ma non ha nessuna voce
in capitolo. Si propone addirittura di inserire nel Comitato un
delegato del Sindaco, come se non ci fosse il Consiglio comunale,
quasi che il Consiglio comunale non dovesse essere coinvolto in
nessun dibattito, come se Aosta, città candidata, non dovesse, lei
per prima, indicare i componenti di tale Comitato. La città viene
usata come un paravento ed il suo nome viene messo lì per sostenere
solo formalmente la candidatura. Ci sembra che questo sia
inaccettabile.
Del resto, nel Consiglio comunale di Aosta non
c’è mai stato alcun dibattito sul significato di
questa Olimpiade, anzi, gli è sempre stato soltanto detto: "Voi
provvedete a votare una deliberazione di formale richiesta, poi
facciamo noi". Mi sembra che questo modo di procedere rispetto alla
realtà dei Comuni in genere, ma soprattutto rispetto a quella del
Comune di Aosta, sia assolutamente inaccettabile.
Veniamo ora a questo disegno di legge, che è stato presentato
dalla vecchia Giunta e fatto proprio, senza modificare niente,
dalla nuova Giunta regionale. Esso segue la più classica delle vie,
la procedura d'urgenza, e così le riunioni delle Commissioni si
succedono a tamburo battente, rispettando solo formalmente, ma non
nella sostanza, il nuovo Regolamento.
E' un provvedimento che non ha neanche basi giuridiche valide,
perché propone di dare un finanziamento di 4 miliardi ad un
Comitato per sostenere la candidatura per le Olimpiadi. Questo
Comitato, però, non esiste. Quindi io non riesco a capire come si
faccia a votare un provvedimento che finanzia un Comitato che non è
stato ancora creato e del quale si sta ancora discutendo. Come e da
chi deve essere fatto? Quale sarà la sua composizione? Non sappiamo
chi ci sarà in questo Comitato, né quale sarà la sua credibilità,
né quali saranno le sue regole di funzionamento. Insomma, non
sappiamo nulla. Eppure, a questo Comitato noi affidiamo la gestione
di somme non certo di poco conto: 4 miliardi!
Questo finanziamento non lo diamo a consuntivo o dietro
presentazione di regolari fatture, ma lo diamo al Comitato perché
lo gestisca sulla base di semplici programmi. Ciò mi sembra molto
pericoloso, perché i membri di quel Comitato potranno utilizzare
liberamente e con ampio margine di discrezionalità quei soldi, che,
ripeto, non sono pochi.
Dove sta, allora, la trasparenza ed il controllo sugli atti, la
correttezza, la distinzione tra ruolo politico e ruolo tecnico? Non
vedo tutte queste cose; e poi il Comitato non esiste. Come è già
stato detto dal Consigliere Viérin, abbiamo fatto tre giorni di
riunioni in sede di Commissione, per mettere formalmente a punto
questo Comitato, ma in tre giorni l'Assessore Pascale ed i
rappresentanti del PSI hanno presentato tre proposte diverse.
Con la prima proposta, presentata il 9 settembre, si doveva
costituire un Comitato operativo straordinario, da menzionare
nell'articolo 1 della legge, la cui composizione era la seguente:
un delegato del Presidente della Giunta regionale, con funzione di
legale rappresentante e presidente del Comitato stesso, e due
membri, uno delegato dal Sindaco di Aosta e l'altro dall'Assessore
regionale al turismo, urbanistica e beni culturali. Questa proposta
era sicuramente piena di difetti e quindi inaccettabile, ma
stabiliva perlomeno nella legge la composizione del Comitato: un
presidente, un delegato, un responsabile legale...
Questa proposta è stata ritirata ed il giorno dopo, 10
settembre, ne è stata fatta una seconda, da parte del capo gruppo
del PSI, sulla base della quale il Comitato sarebbe stato
costituito prima della discussione in Consiglio, con un atto
notarile fatto da privati cittadini che sarebbero andati dal
notaio, presso il quale avrebbero costituito l'apposito Comitato,
così la legge sarebbe stata votata sulla base di un Comitato già
costituito, composto da tre Consiglieri regionali e da un
rappresentante designato dal Sindaco di Aosta.
Il giorno successivo c'è stata ancora una proposta diversa:
prima votare la legge e poi risolvere la questione della
costituzione del Comitato.
Ci troviamo, quindi, in una situazione di grossa confusione, ma,
soprattutto, noi andiamo a votare un provvedimento di legge che
finanzia un Comitato che non esiste e di cui non conosciamo le
regole di funzionamento? Da un punto di vista giuridico, questo,
secondo me, è l'aspetto che non sta in piedi, perché si tratta di
una grossa anomalia.
E' plausibile che la Regione dia dei finanziamenti a delle
società, a delle fondazioni o a degli istituti che hanno uno
statuto, delle regole di funzionamento, dei responsabili, un
tesoriere e delle responsabilità previste dalle leggi dello Stato;
ma qui noi non sappiamo sulla base di quali norme e di quali leggi
funzionerà questo Comitato! Chi controllerà, al suo interno,
l'erogazione delle spese? Non riesco proprio a capire come possa
funzionare tutto questo, anzi, mi sembra un modo di operare
assolutamente inaccettabile.
C’è poi un altro punto: perché 4 miliardi? Noi
prevediamo di spendere 4 miliardi, però non sappiamo perché ed in
base a che cosa salta fuori questa cifra.
Si è fatto riferimento ad una precedente legge che ha istituito
il Comitato per le celebrazioni del bicentenario della prima
scalata del Monte Bianco, ma io ricordo che in quella occasione
venne presentato in Commissione un preventivo di spesa, sulla cui
base fu poi accordato il relativo finanziamento, discutibile anche
quello, ma almeno ci era stato fatto vedere un preventivo.
Qui, non sappiamo perché 4 miliardi; ma perché, allora, non 500
milioni o 10 miliardi? Questa cifra è proprio un mistero ed
oltretutto si tratta di una somma da spendere in pochissimi mesi,
perché la decisione sulla designazione o meno della Valle d'Aosta a
sede dei Giochi olimpici del 1998, stando almeno a quel che ho
capito, dovrà essere assunta entro il giugno del 1991, quindi ci
sono pochissimi mesi di tempo per spendere questi 4 miliardi.
A nostro avviso, si tratta di un'operazione profondamente
sbagliata, che ci espone a gravissimi rischi di correttezza e
trasparenza amministrativa, non necessaria neanche per quegli atti
formali che, come ci viene detto, dovrebbero essere assunti entro
settembre od ottobre, perché entro settembre bisognerà fare una
presentazione a Tokyo con delle immagini, dei filmati e delle
rappresentazioni grafiche, mentre entro la fine di ottobre si dovrà
presentare il dossier.
Io ritengo che se si vuole portare a vanti questo progetto,
possano essere oggetto di finanziamento al Comitato solo questi
obiettivi, ma non l'intera operazione. E' chiaro che non si può
dare un finanziamento al Comitato con una semplice deliberazione di
Giunta, ma la Giunta ha le competenze per incaricare un'agenzia di
pubblicità di curare una presenza alla manifestazione di Tokyo o
per incaricare un gruppo di professionisti di redigere un dossier.
Non c'è quindi alcun bisogno di questo disegno di legge, che del
resto prevede tutta una procedura di spesa che va ben al di là
della presentazione di questi due atti entro la fine di
ottobre.
Pertanto, noi non riteniamo corretta la procedura che è stata
seguita finora per la presentazione e la gestione di questa
candidatura. Riteniamo una aberrazione giuridica questo progetto di
legge. Riteniamo molto discutibile che si possa andare a votare
questo disegno di legge in assenza di un Comitato. Riteniamo infine
che, se di Comitato vogliamo parlare e se tale Comitato deve essere
costituito, in esso ci sia una netta prevalenza di tecnici e non di
politici. Ci sembra assurdo, infatti, che si affidi una funzione di
questo genere a dei Consiglieri regionali.
Perché il problema non viene gestito direttamente dall'Assessore
in carica? Non capisco perché, visto che c'è un Assessore al
turismo che lo può fare e che dispone già di una struttura,
costituita dall'Assessorato, debbano essere altri Consiglieri
regionali a gestire questo problema. Se ci deve essere un Comitato
con funzioni operative, deve essere composto in prevalenza da
tecnici che operano nel campo sportivo, economico o pubblicitario.
Mi sembra che, sotto questo aspetto e relativamente alla creazione
di un Comitato più qualificato, la proposta dell'Union Valdôtaine
sia quanto meno più coerente, mentre ritengo inaccettabile quella
presentata, a nome della maggioranza, dall'Assessore Pascale.
In conclusione, il nostro giudizio rimane fortemente negativo
sul disegno di legge e molto critico sulla proposta di Comitato
formulata dalla maggioranza.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Avant tout, je dois rappeler à M. Viérin
que je fais partie de la 4ème Commission et que chaque Conseiller a
le droit quand même de participer à chaque séance des
Commissions.
Condivido l'idea che si sarebbe potuta scegliere un'altra strada
e che sarebbe stato più opportuno avere a disposizione un dossier
per valutare l'opportunità o meno di fare le Olimpiadi. Questa, a
nostro giudizio, sarebbe stata la strada più corretta. Rimane il
fatto, però, che ci troviamo a discutere a luglio, dopo un
cambiamento di maggioranza, e che le condizioni della discussione
sono già state tutte fissate in precedenza.
Già Galileo aveva scoperto che esiste l'inerzia e che i corpi in
movimento, se non sono sottoposti ad altre forze, proseguono il
moto in modo rettilineo ed uniforme. Ho già detto, ma lo ripeto
ancora, che noi ora ci troviamo in una fase di transizione tra un
vecchio ed un nuovo modo di governare. Tutte le leggi che stiamo
discutendo, tutte le deliberazioni che abbiamo assunto ieri, tranne
una o due, sono frutto di lavori organizzati dalla precedente
Giunta.
Io credo che smantellare una macchina amministrativa impostata
sull'urgenza, per trasformarla in una macchina che funzioni in modo
diverso richieda un certo lavoro, perché la macchina amministrativa
regionale, nel corso degli anni, si era attrezzata per funzionare
avendo come regola l'urgenza: gli uffici portavano le cose
all'ultimo momento, la Giunta portava le cose all'ultimo momento...
Questo modo di procedere, secondo me, era finalizzato ad una
concentrazione del potere nelle mani della Giunta e del suo
Presidente, perché il potere è soprattutto conoscenza: quanto meno
il Consiglio conosce, tanto meno ha potere; quanto meno le
Commissioni conoscono, tanto minore è la loro possibilità di
influenza. Non sarà certamente facile cambiare una mentalità che si
è anche diffusa negli uffici e cambiare dei meccanismi che sono
divenuti ormai prassi costante.
Contrariamente a quanto sostengono, o hanno sostenuto nella
precedente riunione, gli amici dell'Union Valdôtaine, io credo che
una innovazione dirompente sia già stata messa in atto da questa
maggioranza ed è la proposta del relatore e la possibilità
d’informazione diretta da parte dei Consiglieri.
Penso che gli Assessori oggi in carica si accorgeranno da
settembre in poi dell'utilità del nuovo meccanismo stabilito con la
proposta del relatore, che può, se la Commissione gli prefigge dei
compiti precisi, modificare le condizioni di conoscenza delle
Commissioni, offrendo quindi alle stesse la possibilità di
intervenire nel procedimento legislativo, mentre il meccanismo
precedente trasferiva, di fatto, all'esecutivo anche il potere
legislativo.
La Giunta ha il potere di proporre le leggi, come ce l'hanno i
Consiglieri, ma di fatto, fino ad oggi, oltre alla possibilità di
proporre, essa aveva anche un effettivo potere decisionale. D'ora
in poi, se le Commissioni ed i Consiglieri sapranno esercitare il
loro ruolo, l'Assessore terminerà la sua funzione quando presenterà
alla Commissione la proposta della Giunta; sarà poi la Commissione
ad avere tutta l'autorità per determinare i tempi, le procedure ed
i contenuti della legge.
Io credo che si tratti di una innovazione molto interessante e
di un meccanismo che, di fatto, ridà potere al Consiglio. Non sarà
facile da gestire e richiederà del tempo, nasceranno delle
contraddizioni e delle discussioni, però mi sembra che sia stata
imboccata la strada giusta.
Siccome le cose non hanno seguito l'iter che noi avremmo
preferito, cioè di avere prima il dossier di fattibilità, credo che
l'urgenza sia motivata soprattutto dal fatto che entro il 15 di
settembre occorre presentare a Tokyo del materiale illustrativo per
sostenere la candidatura ed entro il 31 ottobre un dossier completo
su tutte le possibilità ricettive ed infrastrutturali della nostra
Regione. Questo dossier deve essere predisposto, e pertanto
necessita di finanziamenti: ecco perché oggi occorre consentire
alla Giunta di finanziare queste ricerche.
Noi, per quello che riguarda le Olimpiadi, siamo
dell’opinione che non si tratti solo di una
possibile sventura, ma di un'opportunità, in due tempi, che dovrà
essere colta dalla nostra Regione nel modo migliore e più
favorevole.
Il primo tempo, che io ritengo comunque positivo, è quello
legato all'azione promozionale e pubblicitaria. Il solo fatto di
candidare nelle diverse sedi internazionali la città di Aosta e la
Regione Valle d'Aosta ha un effetto di diffusione della conoscenza
della realtà valdostana che già di per sé è positivo. Credo che in
questa prima fase l'attività promozionale avrà dei costi, che
comunque potranno essere considerati corrispondenti a dei risultati
di ritorno positivi.
Si dice che 4 miliardi sono tanti, ma essi vanno comunque
commisurati ai costi dell'odierna pubblicità nazionale ed
internazionale. Ricordiamoci che abbiamo speso 1,3 miliardi per
propagandare (ed io, in verità, non me ne sono neanche accorto
tanto) il nome della Valle d'Aosta ai Mondiali di calcio, che la
presenza di un piccolo stand alla Biennale di Venezia e tre righe
microscopiche sul catalogo della Biennale ci sono costate 800
milioni, che si spendono 8 o 9 miliardi all'anno in manifestazioni
pubblicitarie demandate sostanzialmente alla Sitav e che soltanto
qualche pagina su "Oasis" ci costa 350 milioni all'anno. Questi
sono oggi i costi della pubblicità e non mi pare che la spesa
ipotizzata, specie se rapportata a queste cifre, possa uscire dal
seminato.
Il secondo tempo, più importante, è quello della verifica, che
avremmo dovuto fare prima, ma ciò non è stato possibile, anche se
non certo per responsabilità di questa maggioranza. La verifica
dovrà essere fatta con molta attenzione e con nuovi strumenti, per
quello che riguarda i costi complessivi della gestione delle
Olimpiadi, le capacità ricettive della struttura turistica
valdostana, le capacità delle infrastrutture sportive, le necessità
di eventuali nuovi impianti e la possibilità di garantire agli
sportivi ed al pubblico sistemi di comunicazione ben attrezzati.
Dopo la conferma della candidatura, tutto questo dovrà essere
sottoposto alle necessarie verifiche, ma nel frattempo, siccome si
parla di Olimpiadi che, ammesso che tutto vada per il meglio,
dovrebbero aver luogo nel 1998 o nel 2002, il Consiglio avrà tutte
le possibilità di votare una legge sull'impatto ambientale, di
portare a conclusione lo studio del piano paesaggistico, di dotarsi
di maggiori strumenti di controllo finanziario rispetto a quelli
che abbiamo oggi.
Le Olimpiadi sono quindi da considerare come una opportunità.
Ovviamente dovranno essere rispettate alcune condizioni e dovranno
essere sottoposti a controllo tutti i problemi ambientali.
Tuttavia, io penso che, mettendosi nell'atteggiamento di governare
i processi e non di osteggiarli a priori, solo perché possono avere
dei riflessi negativi, ci si metta nelle condizioni migliori per
ottenere un buon risultato.
Veniamo ora al Comitato. La discussione sulla sua costituzione è
basata più che altro su motivi di opportunità e su scelte che hanno
carattere discrezionale. Questo Comitato terminerà i suoi lavori
entro il 15 giugno dell'anno prossimo, ma non credo che avrà molta
possibilità di gestire il denaro, che peraltro verrà erogato dalla
Giunta regionale sulla base di programmi e di rendiconti, che, come
è scritto nella legge, dovranno essere presentati alle Commissioni
consiliari competenti. Credo, invece, che il grosso della spesa
verrà utilizzato per liquidare studi di ricerca e di pubblicità,
così come credo che potrà essere compiutamente verificata
l'idoneità della spesa e valutata la qualità dei risultati di tutte
queste iniziative.
Noi riteniamo, quindi, che oggi sia opportuno approvare questa
legge, perché le condizioni di urgenza ogni tanto corrispondono
anche al vero. Pare che nel Consiglio del 12 luglio sia stato
portato un solo provvedimento urgente, mentre di norma, se ben
ricordate, in tutti i Consigli di luglio degli anni passati erano
decine e decine i provvedimenti o disegni di legge che venivano
iscritti d'urgenza all'ordine del giorno. Non ci pare, pertanto,
che si sia abusato con le iscrizioni d'urgenza e, del resto, la
volontà politica della maggioranza vuole limitare l'urgenza ai casi
strettamente necessari.
Il presente provvedimento lascia al Consiglio tutte le
possibilità di scelta, relativamente alle persone da nominare nel
Comitato per i controlli successivi, per cui ci pare che si possa
procedere, avendo fiducia nelle capacità di questa Regione di
governare processi complessi che possono avere effetti negativi, ma
anche effetti positivi per la popolazione e per l'economia
valdostana.
PRESIDENTE:
Ha chiesto la parola il Consigliere Gremmo; ne
ha facoltà.
GREMMO (UAP):
Signor Presidente e signori colleghi, io non
condivido le critiche del Consigliere Riccarand ed il suo
parallelismo tra le vicende dei Mondiali e di Venezia e la nostra
ipotesi di muoverci per assicurare alla città di Aosta il successo
per la candidatura a sede dei Giochi olimpici invernali; sono
scenari completamente diversi e mi sembra sbagliato riproporli solo
perché apparentemente simili, mentre in realtà attengono al
turismo, con problemi sicuramente diversi.
La questione di Venezia è completamente diversa, perché è tipica
di una città che ha subito e sta subendo l'assalto dei famosi
saccopelisti. Lei sa, collega Riccarand, che durante la campagna
elettorale un gruppo di Ethnistes, ma anche il Partito Comunista,
aveva sostenuto l’esigenza di aprire in Valle
d'Aosta qualche ostello della gioventù. Io non ho condiviso quella
opinione, perché sarebbe stata la premessa di quel turismo di
saccopelisti, che Venezia ha rifiutato perché causa solo di danni e
non di vantaggi. Dall'altro lato c'è anche il tentativo di
trasformare Venezia in un polo di attrazione di gente
indiscriminata. Questa è la ragione per la quale il Ministro
repubblicano Visentini, che è di Venezia, ma è anche una persona di
grande buonsenso, ha guidato la campagna contro le idee di De
Michelis. Secondo me, quindi, il discorso di Venezia va tenuto da
una parte.
Il discorso sui Mondiali, invece, mi serve per fare un
ragionamento che va un po' al di là delle considerazioni fatte
questa mattina. A mio parere, i Campionati mondiali sono serviti
solo ed esclusivamente per far passare, attorno ed accanto al gioco
del calcio, il famoso "Decreto sui Mondiali", che ha aiutato alcune
città a realizzare una serie di opere e di infrastrutture che
altrimenti non sarebbero mai state realizzate. Quel decreto
"ad
hoc ",
criticabile fin che si vuole, è servito a questo
scopo.
Il mio ragionamento va appunto in questa direzione, nel senso
che io non credo che a questo punto basti alzare la bandiera
rosso-nera e dire che rivendichiamo comunque la candidatura. Io
credo invece che questo Comitato, se vuole lavorare seriamente, se
vuole cioè porre le basi perché attorno ad una candidatura si
realizzi un qualche cosa di valido e di positivo, dovrebbe porsi
non solo l'obiettivo di accattivarsi le simpatie ed i consensi a
livello internazionale, ma, sfruttando l'idea forte della
candidatura per i Giochi olimpici, dovrebbe aprire un contenzioso
in più col Governo centrale e con Roma, nel senso che dovrebbe
chiedere un provvedimento analogo al decreto adottato per i
Mondiali, che ha permesso a certe città di realizzare tutta una
serie di opere e di infrastrutture molto importanti. A Torino, per
esempio, il progetto del passante ferroviario non sarebbe mai stato
realizzato se non fosse stato inserito in quel contesto più
generale.
Ecco allora che, secondo me, uno dei compiti di questo Comitato
è appunto quello di aprire, contestualmente alla promozione della
candidatura, un ragionamento del genere nei confronti del Governo
centrale. Questo è un discorso che gli autonomisti devono portare
avanti, per fare in modo che, attorno all'idea forte del progetto
che vede Aosta capitale dei Giochi olimpici invernali, lo Stato
realizzi quegli interventi che altrimenti non troverebbero mai
attuazione.
Credo di dire la verità dichiarandomi indignato per quello che
succede in questi giorni a Torino, dove i Ministri dei trasporti di
tutta Europa sono riuniti perché finalmente la Fiat ha deciso di
giocare pesante, giustamente, nel chiedere la realizzazione di una
linea ad alta velocità. Sono indignato perché la Valle d'Aosta, al
di là di un articolo sul giornale, peraltro lodevole, è stata
completamente esclusa dalla possibilità di intervenire in modo
pregnante e centrale rispetto a quel progetto. Noi abbiamo
elaborato a suo tempo il progetto della linea ad alta velocità
Santhià-Aosta-Martigny, che però è stato accantonato senza che noi
avessimo voglia (dico "voglia", perché si tratta di un fatto
politico) di farci sentire e di intervenire.
Allora io dico che occorre fare attenzione affinché questa
nostra candidatura per le Olimpiadi invernali non si trasformi in
un contenzioso con altri, con i giapponesi o con i Comitati
olimpici sparsi per il mondo, ma vada invece nella direzione di
aprire un ragionamento, che, ripeto, potrebbe essere solo
pretestuale rispetto a questa scadenza.
La mia opinione è che, accanto a tutti i ragionamenti che sono
stati fatti da parte di chi sosteneva l'urgenza di muoverci in una
certa direzione, che condivido, sia opportuno avviare,
parallelamente, anche un certo ragionamento col Governo centrale,
per evitare che esso possa scoprire quasi improvvisamente la nuova
situazione. Deve cioè essere ben chiaro in noi (collega Mafrica,
non è solo un problema di impatto ambientale e di rapporto con la
natura) se vogliamo che Aosta si presenti globalmente, secondo la
sua vocazione storica di
"carrefour"
capace di dare risposte
alte alle aspettative dei vari settori, e quindi anche di quelli
agonistici e sportivi, oppure se vogliamo fare quello che possiamo
con le sole nostre forze.
Credo che in merito io avrei un'opinione da esprimere e due
suggerimenti da proporre.
Dico innanzitutto che, secondo me, noi perdiamo il treno
politico, come abbiamo perso il treno ieri alla Conferenza dei
Ministri, se la candidatura Valle d'Aosta rimane semplicemente la
candidatura della Valle d'Aosta. Giustamente qualcuno ricordava che
il Ministro De Michelis, intelligentemente dal suo punto di vista,
sostiene la candidatura di località che vuole privilegiare in un
contesto che concerne tutta l'Alpe Adria.
Collega Faval, apro una parentesi per muoverle una critica di
poco conto. L'Alpe Adria non comprende la Jugoslavia, ma la
Slovenia. Ciò è molto diverso, perché la Slovenia è una nazione
proibita, esattamente come altre nazioni dell'Europa occidentale
che rivendicano la loro identità. Gli Sloveni sono molto attenti
nel precisare che è la Slovenia, e non la Jugoslavia, ad aver
aderito all'Alpe Adria. Tale adesione è stata, tra l'altro, uno dei
primi gesti di grande apertura ed intelligenza che hanno permesso a
questa nazione, per ora inglobata, peraltro male ed a prezzo di
grandi sacrifici, nello stato jugoslavo, di differenziarsi in
qualche modo dal contesto nazionale.
In ogni caso, al di là di questo inciso, il Ministro De Michelis
ha giustamente ed intelligentemente inserito il suo ragionamento in
un discorso comprendente la comunità Alpe Adria, proprio perché si
rendeva conto che una eventuale candidatura limitata ad una sola
regione, peraltro molto più forte della nostra. come potrebbe
essere il caso del Sud-Tirolo, del Trentino, del
Friuli-Venezia-Giulia o del Veneto, sarebbe stata troppo
limitata.
Il primo suggerimento che io mi sentirei di dare è quello di
coinvolgere la COTRAO in un ragionamento che veda Aosta al centro
di una proposta forte. Se ne parla sempre, tutti i momenti
echeggiano queste idee di collaborazione con altre Regioni e
proprio per questo io proporrei che il punto politico forte, da
portare avanti, sia quello di dire che non sono le Olimpiadi
invernali della città di Aosta, ma delle Regioni delle Alpi
occidentali. Questi Giochi, quindi, dovrebbero prefigurarsi come le
Olimpiadi invernali delle Alpi occidentali, all'interno di un
ragionamento che coinvolga Torino, il Piemonte e la Savoia. Senza
nulla togliere alla Valle d'Aosta, località come Sestriere possono
indubbiamente, in raccordo, in subordine o in parallelo, dare più
forza e respiro a questo progetto. Ecco, io insisto e continuerò ad
insistere affinché non si veda solo in termini aostani un progetto
che, secondo me, dovrebbe coinvolgere tutte le Alpi
occidentali.
Il secondo suggerimento personale propone che, parallelamente al
discorso per promuovere legittimamente la candidatura di Aosta a
livello internazionale, parta subito anche un contenzioso col
Governo centrale, per chiedere il suo interesse e la sua
attenzione.
Ecco la ragione per la quale io presento un semplice emendamento
alla proposta dell'Assessore Pascale, col quale io chiederei di
inserire nel Comitato promotore (sono d'accordo
anch’io che non debba diventare un secondo
Parlamento sportivo della Valle, perché gli riuscirebbe difficile
operare) i due Parlamentari valdostani. Nella parte deliberativa
della risoluzione, l'Assessore Pascale diceva:
"a) di dare
mandato ai Consiglieri regionali..., unitamente ad un
rappresentante dell'amministrazione comunale di Aosta, designato
dal Sindaco...".
Io proporrei di aggiungere:
"...i due
Parlamentari Valdostani".
Perché? Perché nella mia ottica di
rafforzamento della candidatura, la presenza dei Parlamentari può
servire a muoverci verso l'apertura di un certo ragionamento o
contenzioso nei confronti del Governo centrale e potrebbe anche
evitare il pericolo, già sottolineato da altri, di avere un
Comitato che poi opererà nei tempi lunghi.
Non so cosa voglia dire:
"...issues et du monde sportif de
haut niveau et des professions libérales".
Io di liberali ne
conoscevo uno in Valle d'Aosta, ma credo che ormai sia in grave
difficoltà. Non so cosa voglia dire
"delle professioni
liberali",
ma so che la presenza dei Parlamentari potrebbe e
dovrebbe aiutarci a svolgere quel ragionamento di cui dicevo col
Governo, che non potrà essere avviato a candidatura ormai
realizzata, ovviamente se sarà realizzata.
La mia opinione, quindi, è molto semplice. Io credo che il
discorso dei Giochi olimpici invernali, che peraltro approvo, non
possa essere circoscritto alla sola città di Aosta, ma, attorno ad
essa, debba avere un raccordo globale, capace di coinvolgere certi
organismi che già esistono, ma che sono sottoutilizzati. Troppe
volte noi parliamo di raccordi con le altre Regioni dell'arco
alpino occidentale, ma poi realizziamo solo quello che ci è
possibile.
Io credo che, proprio grazie a questa dimensione, si potrà
instaurare un certo discorso su quello che dovrebbe essere fatto
dal Governo centrale. Torno a ripetere che i Giochi olimpici
possono offrirci l'occasione pretestuale, anche se ve ne possono
essere moltissime altre. Sta di fatto che è sconcertante leggere e
verificare che alla Conferenza internazionale sui trasporti, fatta
solo perché alcuni imprenditori di un certo peso, come la Fiat,
hanno finalmente un po' di interesse nei confronti di un
determinato progetto, la Valle d'Aosta è stata completamente
tagliata fuori. Ciò è veramente sconcertante e mi sembra che questo
precedente dovrebbe suonare come un campanello d'allarme.
Si dà atto che alle ore 11,10 assume la Presidenza il
Vicepresidente Bich.
PRESIDENTE:
Ha chiesto la parola il Vicepresidente
Stévenin; ne ha facoltà.
STEVENIN (UV):
Je tiens avant tout à féliciter le
Conseiller Mafrica - même si je ne le vois pas dans la salle en ce
moment - pour avoir pris conscience de l'opportunité que cette
candidature peut donner à notre Région.
C'est une opportunité de laquelle on s'est rendu compte en tant
qu'Union Valdôtaine depuis longtemps, et notamment en raison de la
préparation des élections régionales de 1983, cette candidature
faisait partie du programme de l'Union Valdôtaine et également des
indications politiques du programme du Gouvernement régional pour
la législature 1983-88. C'est bien pour cette raison qu'on avait
porté de l'avant l’interpellation dont vous a parlé
M. Viérin, surtout en raison du fait que, malgré les efforts des
syndicats d'initiative et des professionnels du tourisme, notre
Région était trop peu connue en Europe et dans le monde entier.
Il arrivait en effet - et on l'a pu constater souvent - que,
quand on parlait de la Vallée d'Aoste, personne ne savait où elle
était; quand on parfait du Mont-Blanc, il s’agissait
de Chamonix; quand on parfait du Matterhorn ou du Mont-Cervin, il
s'agissait de Zermatt et de la Suisse et rarement on par fait de la
Vallée d'Aoste, sauf pour ce qui était du Parc du Grand-Paradis. En
Allemagne et dans les pays du Nord la Vallée d'Aoste n'était connue
que grâce à ce Parc.
Voilà une des raisons pour laquelle on avait présenté l'idée de
porter de l'avant cette candidature, mais il y en avait également
une autre assez importante: l'exigence de programmer à niveau
régional les infrastructures et les structures sportives. C'est
bien pour cela qu'on avait présenté l'interpellation en 1984 et
l'Assesseur compétent, celui du Tourisme, en répondant aux
questions que j'avais posées à cette date-là, nous avait assurés de
l'intention du Gouvernement de se percher sur ce problème; mais,
malheureusement, rien par la suite n'a été fait jusqu'au moment où
finalement, avec l'élection du nouveau Assesseur du Tourisme, la
présentation de la candidature a repris le chemin nécessaire pour
arriver à une solution.
Or, il est évident que ce qui est importent aujourd'hui - et l'a
dit M. Viérin - c'est de constituer un Comité qui puisse donner
toutes les garanties nécessaires afin qu'un dossier soit soumis à
l'attention du CIO au cours de cette année.
Ce que je voulais ajouter à l'égard de la proposition que le
Conseiller qui m'a précédé vient de faire c’est que,
à mon avis, cette candidature ne doit pas être présentée à
l'intérieur de la COTRAO et cela pour une raison très simple. Les
prochains Jeux olympiques d'hiver se tiendront, d'ici quelques
années, dans une des communautés qui font partie de la COTRAO,
c'est-à-dire Albertville, dans la région de Savoie. Alors vous
pouvez comprendre que se présenter, quelques ans après, comme une
région qui fait partie de la Communauté des Alpes occidentales ce
ne serait pas un atout qui nous permettrait de gagner cette
compétition.
Je crois que la proposition faite par l'Union Valdôtaine,
notamment par le Conseiller Viérin, envisage la création d'un
Comité qui pourra garantir la constitution, la réalisation d'un
dossier concret, qui pourra être soumis à l'attention du CIO.
Merci.
PRESIDENTE:
La procedure prevede che, se nessuno chiede la
parola, replichi il relatore, sempreché intenda farlo, e che quindi
prenda la parola l'Assessore competente.
Ha chiesto la parola il Consigliere Trione; ne ha facoltà.
TRIONE (DC):
Per quanto concerne la relazione, io ho
esposto tutti i dati che ho potuto raccogliere. Credo che in essa
siano contenuti tutti i dati, perlomeno quelli storici, accertabili
dal momento in cui questa proposta è stata avanzata in modo
formale. Mentre ritengo che ora si tratti più di una decisione
politica. Il problema, semmai, si pone nella composizione del
Comitato.
Mi pare, invece, di aver capito che la stragrande maggioranza
del Consiglio sia d'accordo sulla scelta di candidare Aosta a sede
delle Olimpiadi invernali del 1998.
Per quanto mi riguarda, io non ho altro da aggiungere.
Si dà atto che alle ore 11,21 riassume l a Presidenza il
Presidente Dolchi.
PRESIDENTE:
Ha chiesto la parola
l’Assessore al Turismo, Urbanistica e Beni
Culturali, Pascale; ne ha facoltà.
PASCALE (PSI):
Come è già stato detto dal Consigliere
Trione, anche a me sembra che il consenso pressoché generale
rispecchi quello sulla risoluzione del 21 marzo, sottoscritta da 23
Consiglieri regionali.
L'unico dissenso viene dal Consigliere Riccarand. Mi sembra
tuttavia di aver capito che il suo dissenso non è pregiudiziale, ma
è riferito essenzialmente al metodo seguito in questa vicenda. In
parte condivido le critiche del Consigliere Riccarand sul metodo,
nel senso che sarebbe stato opportuno che in tempi precedenti il
Consiglio regionale avesse potuto svolgere un dibattito preventivo
su tutte le possibili forme di impatto dell'Olimpiade in Valle
d'Aosta. Questo dibattito non è stato fatto, ma non credo che di
ciò possa essere incolpata la nuova Giunta, che è in carica da
appena 10 giorni.
Direi invece che in questa fase, come è già stato detto
egregiamente dal Consigliere Mafrica, ci troviamo a gestire
iniziative assunte in precedenza e in alcuni casi, come in questo,
a gestirle in situazione di emergenza.
Non voglio ribadire cose già dette, ma in questa vicenda ci sono
stati dei ritardi, che in parte possono essere giustificati, come
sono stati giustificati dal Consigliere Faval, ma che in parte
discendono da valutazioni politiche che personalmente non avrei
fatto; sono quindi valutazioni politiche diverse.
Per quanto riguarda il Comitato, è ben vero che nella legge c'è
scritto "Comitato costituito", per cui sarebbe stato preferibile
averlo già costituito, ma ciò non è stato possibile per mancanza di
tempo. Noi riteniamo opportuno che il Consiglio dia un mandato
preciso almeno per quel che riguarda i rappresentanti pubblici.
E' vero inoltre che, in un primo momento, io avevo presentato in
Commissione un emendamento che dava questo mandato alla Giunta
regionale, però sulla base di quell’emendamento era
esclusa la minoranza. Poi, proprio per un discorso di centralità
del Consiglio, ho preferito ritirare quell'emendamento e proporre
questa risoluzione, in modo che sia il Consiglio a scegliere i
rappresentanti in seno al Comitato, coinvolgendo anche la
minoranza, sempre per tener fede a quel discorso che abbiamo fatto
al momento dell'insediamento della Giunta.
Non mi pare opportuno costituire il Comitato come propone la
risoluzione dell'Union Valdôtaine, perché la presenza del Sindaco
di Aosta e del Presidente della Giunta è più conveniente
nell'ambito di un Comitato d'onore, che potrebbe seguire questa
fase ancora prettamente operativa. A me pare quindi che la presenza
del Sindaco di Aosta e del Presidente del Governo regionale, o dei
Parlamentari valdostani come proposto dal Consigliere Gremmo, possa
essere accolta in una fase successiva
all’accettazione della candidatura, ma solo
nell'ambito di un Comitato d'onore o di un Comitato promotore, che
dovremo comunque costituire a quel momento.
Accetto, invece, il suggerimento del Consigliere Gremmo di
coinvolgere, al momento opportuno, lo Stato italiano, ma questo
sempre in una fase successiva, perché è chiaro che, se la
candidatura sarà accettata, noi dovremo far fronte a spese non
certo indifferenti. A quel punto, però, il discorso riguarderebbe
tutto il nostro Paese.
Per queste ragioni propongo al Consiglio di votare la
risoluzione così come è stata presentata dal sottoscritto a nome
della Giunta regionale e della maggioranza...
(...Interruzione...)
... Ho già detto che non lo ritengo opportuno, almeno in questa
fase.
PRESIDENTE:
Ha chiesto la parola il Consigliere Milanesio;
ne ha facoltà.
MILANESIO (PSI):
Per evitare discussioni che potrebbero
dilungarsi malamente, io proporrei, se possibile, di sospendere
brevemente i lavori per consentire all'Assessore competente e ai
Capigruppo di trovare una formulazione che raggiunga un'intesa
generale o, quantomeno, più ampia.
PRESIDENTE:
E' stata proposta una breve sospensione dei
lavori, per consentire ai Capigruppo di riunirsi con
l’Assessore Pascale.
La Presidenza è d'accordo, ma vi prega solamente di fare la
riunione nella saletta rotonda, attigua a questa sala, perché
nell'altra è in corso una conferenza stampa per la mostra "Radio e
montagna", che vi invito ad andare a vedere domani mattina alle ore
10, al momento dell'inaugurazione.
La seduta è sospesa.
Si dà atto che i lavori del Consiglio sono sospesi dalle ore
11,26 alle ore 12,04.
PRESIDENTE:
Abbiate un attimo di pazienza, colleghi
Consiglieri: poiché è stato trovato l'accordo su un testo che ora
viene battuto a macchina, i lavori riprenderanno non appena sarà
pronto.
PRESIDENTE:
Colleghi Consiglieri, possiamo riprendere i
lavori.
Se siete d’accordo, visto che ci sono solo due
copie, ma non ancora le fotocopie, potremmo cominciare a leggere il
testo concordato nella riunione dei Capigruppo, in modo che poi si
possa procedere alla sua votazione palese ed alla successiva
votazione segreta dei rappresentanti che costituiscono il
Comitato.
Ha chiesto la parola l'Assessore al Turismo, Urbanistica e Beni
Culturali, Pascale; ne ha facoltà.
PASCALE (PSI):
La risoluzione concordata dai Capigruppo è
la seguente:
"RESOLUTION
LE CONSEIL REGIONAL
- vu sa propre résolution du 21 mars 1990, portent approbation
de la candidature de la Ville d'Aoste à
l’organisation des Jeux olympiques de 1998;
- estimant indispensable et urgent de procéder à la constitution
du comité promoteur de la candidature susdite, en définissant sa
composition;
DELIBERE
a) d'approuver la constitution, par acte public, du dit comité,
ainsi formé:
- 3 Conseiller régionaux, dont un nommé par la minorité du
Conseil;
- 1 représentant de l'Administration Municipale d'Aoste;
b) de donner pouvoir au comité susdit de procéder à la
nomination, le cas échéant, des comités ultérieurs (exécutif,
d'honneur, consultatif), garantissant la présence d'autres
personnalités des milieux politiques, culturels, sportifs,
économiques et professionnels ainsi que la participation de la
communauté valdôtaine (collectivités locales et associations
diverges):
c) de charger le comité promoteur de communiquer aux commissions
compétentes du Conseil la composition de chaque comité ainsi que de
transmettre, tous les six mois, au Gouvernement valdôtain et aux
commissions compétentes du Conseil un rapport sur leur activité,
les résultats obtenus et les dépenses y afférentes;
d) de nommer les membres désignés par le Conseil par votation
secrète, chaque conseiller ayant droit à une seule voix".
Pour la majorité nous proposons les Conseillers Milanesio et
Trione.
PRESIDENT:
Alors la discussion est ou verte sur ce
document.
Il y a quelqu’un qui demande la parole? La parole
au Conseiller Andrione; il en a la faculté.
ANDRIONE (UV):
Nous voterons pour les considérants
jusqu’à "délibère"; nous nous abstiendrons sur le
point "a)" ; nous voterons pour les points "b)" et "c)" et nous
proposons M. Faval comme membre désigné par le Conseil.
PRESIDENTE:
Ha chiesto la parola il Presidente della
Giunta. Bondaz; ne ha facoltà.
BONDAZ (DC):
Credo che con questo atto il Consiglio
regionale della Valle d'Aosta segni l'avvio, in modo effettivo ed
efficiente, alle varie difficoltà cui andremo incontro per
sostenere la candidatura della città di Aosta per l'organizzazione
delle Olimpiadi invernali del 1998.
Al di là di tutte le polemiche o delle prese di posizione che ci
sono state in questo Consiglio durante la discussione, credo che
ciò che conti veramente per la Valle d'Aosta sia il risultato
finale, cioè l'accordo che, a grandi linee ed a grande maggioranza,
è stato raggiunto per la stesura di questo documento, che, come
dicevo poc'anzi, darà inizio effettivo alla candidatura di Aosta
per l'organizzazione dei Giochi olimpici.
Ci auguriamo di vivo cuore che questo Comitato abbia la
possibilità di agire e di operare con efficacia e con estrema
urgenza, visti i tempi molto ristretti entro i quali dovrà essere
presentato il dossier relativo alla candidatura della città di
Aosta.
Il Governo regionale è evidentemente in primo piano in questa
operazione e darà tutto il suo appoggio al Comitato, in modo che le
risoluzioni finali siano pronte per la fine del mese di
ottobre.
PRESIDENTE:
Ha chiesto la parola per dichiarazione di voto
il Consigliere Riccarand; ne ha facoltà.
RICCARAND (VA):
Il Gruppo Verde Alternativo vota contro
questa risoluzione, ribadendo la sua critica al modo in cui è stata
gestita finora questa ipotesi di candidatura.
Il giudizio è negativo anche sul modo in cui si propone di
comporre il Comitato promotore.
PRESIDENTE:
Poiché i Capigruppo hanno convenuto di
sottoporre al Consiglio la proposta di risoluzione concordata,
della quale ha già dato lettura l'Assessore Pascale, ritengo che
siano da considerare ritirati:
- la risoluzione proposta dal Gruppo dell'Union Valdôtaine,
della quale ha già dato lettura il Consigliere Stévenin;
- la risoluzione della Giunta, già letta dallo stesso Assessore
Pascale,
- e l'emendamento, presentato dal Consigliere Gremmo, al punto
a) della parte deliberativa della risoluzione della Giunta, del
quale do comunque lettura.
EMENDAMENTO
Punto a) della Risoluzione aggiungere: "i due Parlamentari
Valdostani".
PRESIDENTE:
Ora, poiché il Consigliere Andrione ha chiesto
la votazione separata della proposta di risoluzione concordata dai
Capigruppo, do lettura delle premesse di detta risoluzione, da "Le
Conseil régional" a "délibère".
"RESOLUTION
LE CONSEIL REGIONAL
- vu sa propre résolution du 21 mars 1990, portent approbation
de la candidature de la Ville d'Aoste à l'organisation des Jeux
olympiques de 1998;
- estimant indispensable et urgent de procéder à la constitution
du comité promoteur de la candidature susdite, en définissant sa
composition;
DELIBERE".
PRESIDENTE:
Se nessuno chiede la parola, pongo in
votazione le premesse testé letta.
ESITO DELLA VOTAZIONE
Presenti: 32
Votanti: 32
Favorevoli: 31
Contrari: 1
Il Consiglio approva
PRESIDENTE:
Do lettura del punto a) della proposta di
risoluzione concordata dai Capigruppo.
"a) d'approuver la constitution, par acte public, du dit
comité, ainsi formé:
- 3 Conseiller régionaux, dont un nommé par la minorité du
Conseil;
- 1 représentant de l’Administration Municipale
d'Aoste"
PRESIDENTE:
Se nessuno chiede la parola, pongo in
votazione il punto a) testé letto.
ESITO DELLA VOTAZIONE
Presenti: 32
Votanti: 20
Favorevoli: 19
Contrari: 1
Astenuti: 12 (Agnesod, Andrione, Faval, Louvin, Maquignaz,
Marcoz, Mostacchi, Perrin, Stévenin, Vallet, Viérin e Voyat)
Il Consiglio approva
PRESIDENTE:
Do lettura del punto b) della risoluzione
concordata.
"b) de donner pouvoir au comité susdit de procéder à la
nomination, le cas échéant, des comités ultérieurs (exécutif,
d'honneur, consultatifs), garantissant la présence d'autres
personnalités des milieux politiques, culturels, sportifs,
économiques et professionnels ainsi que la participation de la
communauté valdôtaine (collectivités locales et associations
diverses);".
PRESIDENTE:
Se nessuno chiede la parola, pongo in
votazione il punto b) testé letto.
ESITO DELLA VOTAZIONE
Presenti: 33
Votanti: 33
Favorevoli: 32
Contrari: 1
Il Consiglio approva
PRESIDENTE:
Do lettura del punto c) della proposta di
risoluzione concordata dai Capigruppo.
"c) de charger le comité promoteur de communiquer aux
commissions compétentes du Conseil la composition de chaque comité
ainsi que de transmettre, tous les six mois, au Gouvernement
valdôtain et aux commissions compétentes du Conseil un rapport sur
leur activité, les résultats obtenus et les dépenses y
afférentes;".
PRESIDENTE:
Se nessuno chiede la parola, pongo in
votazione il punto c) testé letto.
ESITO DELLA VOTAZIONE
Presenti: 33
Votanti: 33
Favorevoli: 32
Contrari: 1
Il Consiglio approva
PRESIDENTE:
Do lettura del punto d) della proposta di
risoluzione concordata dai Capigruppo.
"d) de nommer les membres désignés par le Conseil par
votation secrète, chaque conseiller ayant droit à une seule
voix".
PRESIDENTE:
Se nessuno chiede la parola, pongo in
votazione il punto d) testé letto.
ESITO DELLA VOTAZIONE
Presenti: 33
Votanti: 33
Favorevoli: 32
Contrari: 1
Il Consiglio approva
PRESIDENTE:
Colleghi Consiglieri, passiamo ora alla
designazione per votazione segreta, come previsto dalla
risoluzione, dei membri del Comitato promotore della candidatura di
Aosta per l'organizzazione dei Giochi olimpici del 1998. Essendo
tale votazione limitata ad un solo voto per ogni Consigliere e
dovendo essere eletti tre Consiglieri, non esiste ovviamente la
necessità di raggiungere una maggioranza; pertanto, saranno
designati i tre Consiglieri che avranno raggiunto il maggior numero
di voti.
I Consiglieri sono d'accordo che si voti al posto? Bene.
Ha chiesto la parola il Consigliere Milanesio; ne ha
facoltà.
MILANESIO (PSI):
Poiché sono stato in dicato quale
possibile componente di questo Comitato, annuncio che non
parteciperò alla votazione.
PRESIDENTE:
Ha chiesto la parola il Consigliere Trione; ne
ha facoltà.
TRIONE (DC):
Anch'io annuncio che non parteciperò alla
votazione, perché sono stato indicato quale possibile componente
del Comitato.
PRESIDENTE:
Anche il Consigliere Faval? D'accordo.
Allora, ai Consiglieri Milanesio, Faval e Trione non viene
consegnata la scheda, che invece viene consegnata a tutti gli altri
per il voto al posto.
Se nessuno chiede la parola, pongo in votazione, per schede
segrete, la designazione dei tre componenti del Comitato per la
promozione della candidatura di Aosta quale sede dei Giochi
olimpici invernali del 1998.
VOTAZIONE A SCRUTINIO SEGRETO
ESITO DELLA VOTAZIONE
Presenti: 30
Votanti: 30
Schede bianche: 1
Hanno riportato voti:
Faval: 12
Milanesio: 9
Trione: 8
In base all'esito della votazione, dichiaro che risultano
designati quali componenti del costituendo Comitato promotore della
candidatura della città di Aosta per
l’organizzazione dei Giochi olimpici invernali del
1998 i Consiglieri regionali Faval Renato, Milanesio Bruno e Trione
Silvio.
PRESIDENTE:
Passiamo ora all’esame
dell'articolato del disegno di legge n. 202, di cui è stato
relatore il Consigliere Trione.
Do lettura del testo dell'articolo 1 già comprensivo
dell’emendamento proposto dalla 4a Commissione
consiliare.
Articolo 1
1. Al fine di conseguire un più efficace e completo utilizzo
delle potenzialità promozionali e pubblicitarie connesse alla
candidature della Città di Aosta per l'organizzazione dei Giochi
olimpici invernali 1998, la Regione Valle d'Aosta è autorizzata a
intervenire finanziariamente mediante l'erogazione di contributi a
favore del Comitato costituito per il sostegno della candidatura
stessa.
2. I contributi sono approvati con delibera della Giunta
regionale, previo esame dei programmi all'uopo redatti dal Comitato
di cui al primo comma e possono essere concessi anche ratealmente,
in relazione alle esigenze organizzative del Comitato.
3. Il Comitato dovrà semestralmente presentare alla Giunta
regionale e alla Commissione consiliare competente un rendiconto
delle spese sostenute nonché una relazione illustrante le attività
svolte e i risultati conseguiti.
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Do lettura dell'articolo 2.
Articolo 2
1. L'onere derivante dall'applicazione della presente legge,
previsto in complessivi 4.000 milioni, di cui lire 2.000 milioni
nel 1990 e lire 2.000 milioni nel 1991, graverà sul cap. 47550, di
nuova istituzione, del bilancio preventivo della Regione per
l’esercizio 1990 e sul corrispondente capitolo dei
futuri bilanci.
2. Alla copertura dell'onere di cui al primo comma si
provvede:
a) per l'anno 1990 mediante l'iscrizione di maggiori entrate
previste sul capitolo 300 del bilancio di previsione per il
corrente esercizio derivanti dalle tasse di concessione della Casa
da Gioco di Saint-Vincent;
b) per l'anno 1991 mediante utilizzo per lire 2.000 milioni
delle risorse disponibili iscritte al programma 3.2 "altri oneri
non ripartibili" del bilancio pluriennale 1990/1992.
PRESIDENTE:
Se nessuno chiede la paro la, pongo in
votazione l'articolo 2 testé letto.
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Do lettura dell'articolo 3.
Articolo 3
1. Al bilancio di previsione della Regione per
l’esercizio 1990 sono apportate le seguenti
variazioni:
PARTE ENTRATA
IN AUMENTO
Cap. 300 "Tassa di concessione della Casa da Gioco di
Saint-Vincent"
Lire 2.000.000.000
PARTE SPESA
IN AUMENTO
Cap. 47550 (di nuova istituzione) Programma regionale
2.2.4.10
Codificazione: 2. 1. 1. 6.2.2.08.09.02 "Contributi al Comitato
per il sostegno della candidatura per l'organizzazione dei Giochi
olimpici invernali 1998"
L.R. , n.
Lire 2.000.000.000
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Do lettura dell'articolo 4.
Articolo 4
1. La presente legge è dichiarata urgente, ai sensi del terzo
comma dell'articolo 31 dello Statuto speciale, ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
E' fatto obbligo a chiunque spetti di osservarla e farla
osservare come legge della Regione Valle d'Aosta.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 29
Votanti: 29
Favorevoli: 28
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK