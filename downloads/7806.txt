Consiglio Regionale della Valle d'Aosta - Oggetto del Consiglio n. 2206 del 24 settembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2206 del 24 settembre 1986 - Resoconto
OGGETTO N. 2206/VIII - CONTRIBUTI REGIONALI PER LA
COSTRUZIONE DI TETTI IN LOSE. (Interpellanza).
PRESIDENTE
: Do lettura dell'interpellanza presentata dal
Consigliere Aloisi:
INTERPELLANZA
ATTESO CHE sono in atto provvedimenti regionali volti ad erogare
contribuzioni per la messa in opera di tetti in lose;
VISTO CHE in molti casi, e segnatamente in quelli in
sostituzione di tetti preesistenti, da parte dei Comuni, con
prescrizioni molto severe, vien fatto obbligo al cittadino di
attuare i rifacimenti esclusivamente con lo stesso tipo di
materiale in lose;
CONSIDERATO CHE l'importo del contributo regionale per la posa
delle lose appare irrisorio rispetto ai costi effettivi dei
rifacimenti che debbono oggettivamente commisurarsi anche per la
travatura e per le opere accessorie con il peso massiccio delle
lose prescritte;
il sottoscritto Consigliere regionale del M. S. I.-D.
N.
INTERPELLA
l'Assessore regionale al Turismo, Urbanistica e Beni Culturali
per sapere quali sono gli intendimenti della Giunta regionale in
ordine alla rivalutazione del contributo di cui trattasi, laddove
la messa in opera delle lose è vincolante ed obbligatoria per
l'autorizzazione al rifacimento dei tetti nel territorio della
Valle d'Aosta.
PRESIDENTE
: Ha chiesto di illustrare l'interpellanza il
Consigliere Aloisi, ne ha facoltà.
ALOISI - (M.S.I.):
Conosciamo tutti che vi sono delle
previdenze regionali volte ad erogare dei contributi a coloro che
costruiscono o mettono in opera dei tetti in lose.
Questa interpellanza si rivolge quasi esclusivamente a quei casi
in cui questa messa in opera delle lose è vincolante e obbligatoria
per ottenere l'autorizzazione al rifacimento del tetto.
Vorrei fare un esempio concreto per dimostrare l'irrisorio
contributo che viene dato dall'Amministrazione regionale in questi
casi specifici, dove si è costretti al rifacimento del tetto.
Per il rifacimento di un tetto di circa 100 mq. comprensivo di
canali di scolo e posa in opera delle lose, su una spesa
complessiva del tetto che si aggira intorno ai 26 milioni, di cui i
2/3, cioè almeno 18 milioni sono dovuti al costo e alla posa delle
lose, il contributo regionale è intorno alle 400 mila lire. Una
cifra che ritengo molto modesta e sotto certi aspetti
irrisoria.
Teniamo presente che il costo delle lose si aggira intorno alle
£ 15.000 al ql., mentre il contributo regionale, se non erro,
dovrebbe essere intorno alle £ 4.000 al mq..
Questa interpellanza è soltanto per far presente all'Assessore
competente se ritiene necessario rivedere un po' questi
finanziamenti, specialmente nei confronti di quei proprietari che,
per ottenere l'autorizzazione al rifacimento, sono costretti a
rifare il tetto. Volevo sapere se le cose stanno in questo modo e
se da parte della Giunta c'è la volontà a modificare in senso
migliorativo questa legge.
Si dà atto che dalle ore 11,36 assume la Presidenza il Vice
Presidente Franco De Grandis.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY - (D.C.):
Rispetto all'attuale legislazione, il
contributo regionale per manti in lose è di 4-6.000 lire a seconda
della destinazione del fabbricato. Inoltre c'è anche un parametro
per il trasporto, quindi a seconda della distanza rispetto alla
cava.
Da parecchi mesi la Giunta regionale aveva predisposto un
disegno di legge che è stato già vagliato attentamente presso gli
uffici tecnici, perchè è una legge che sembra facile, invece ha
determinate complicazioni. Il disegno di legge è già stato
approvato dalla Giunta regionale e dovrebbe già essere presso la
Presidenza del Consiglio. Non sto qui ad illustrare ai colleghi di
Consiglio la filosofia di questo disegno di legge, ma al più presto
entro una settimana, penso che i competenti Presidenti delle
Commissioni riuniranno le Commissioni per la discussione della
legge.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI - (M.S.I.):
Prendo atto della volontà della Giunta
di portare in esame questo disegno di legge, quindi mi ritengo
soddisfatto delle risposte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK