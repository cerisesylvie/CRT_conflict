Consiglio Regionale della Valle d'Aosta - Oggetto del Consiglio n. 100 del 14 febbraio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 100 del 14 febbraio 1983 - Resoconto
OGGETTO N. 100/VII - PROPOSTA DI REVISIONE DEI CRITERI DI
RIPARTIZIONE DEGLI IN TROITI DERIVANTI DALL'ESERCIZIO DEI GIO CHI
AMERICANI PRESSO LA CASA DA GIOCO DI SAINT-VINCENT. APPROVAZIONE DI
MOZIONE.
PRESIDENTE:
Da lettura della mozione presentata dai
Consiglieri Fosson, Lani vi, Martin e Maquignaz:
MOZIONE
In data 20.6.1981, con provvedimento n. 341, il Consiglio
regionale concedeva autorizzazione all'esercizio dei giochi
americani presso la Casa da gioco di Saint-Vincent, affidandone la
gestione alla società SAISET S.p.A. in base alla convenzione
stipulata in data 23.5.1981 tra la società SITAV e la precitata
SAISET, con lo scopo di incrementare, introducendo nuovi giochi,
l'attività presso la Casa da gioco di Saint-Vincent.
Il punto 8 della convenzione prevede tra l'altro che "la
SAISET dovrà versare ogni 10 giorni all'Ufficio amministrazione
SITAV gli introiti realizza ti dai giochi di cui al punto A) art.
2, trattenendo a corrispettivo del servi zio reso la percentuale
del 38%.
Tali introiti, depurati dalla predetta percentuale, verranno
dalla SITAV versati all'Amministrazione regionale giusta i criteri
di cui all'art. 4 del contratto Regione-Sitav del 16.2.1976, n.
5099 di Rep. l'Amministrazione regionale si riserva il diritto,
trascorso il primo anno solare intero di esercizio, di rivedere,
entro il semestre successivo tali criteri di riparto in relazione
all'andamento degli introiti con seguiti dai giochi americani in sè
e con riferimento a quelli dei giochi tradizionali".
Siccome è trascorso più di un anno dall'entrata in funzione
dei giochi americani e l'andamento degli introiti conseguiti è
superiore alle più ottimistiche previsioni, è necessario che la
Regione, secondo quanto previsto dal precitato punto 8 della
convenzione, proceda ad una revisione dei criteri di riparto degli
introiti al fine di con sentire un più cospicuo afflusso di risorse
finanziarie nelle casse regionali.
Tali maggiori risorse conseguenti alla revisione dei criteri di
riparto potrebbero essere destinate al Comune di Saint-Vincent e
alla Comunità Montana del Marmore, quale contributo per la ricerca
di positive soluzioni ai numero si e gravi problemi che
attanagliano le comunità locali.
Non va sottaciuto il fatto che la Comunità Montana del Marmore è
investita da una profonda crisi soprattutto per quanto concerne il
mantenimento della forza lavoro operante nel comprensorio. 500
posti di lavoro sono infatti in pericolo a seguito della ormai
evidente volontà della Montefibre di procedere alla chiusura dello
stabilimento di Châtillon. A fronte di una siffatta crisi è dovere
della Regione ricercare possibili attività sostitutive in grado di
riassorbire i posti di lavoro persi. Per realizzare tali interventi
a sostegno dei livelli occupazionali in una zona che non può
concedersi il lusso di perdere 500 posti di lavoro, occorrono da
parte della Regione cospicui sforzi finanziari.
Ecco dunque la necessità che la Regione si assicuri maggiori
disponibilità finanziarie. In questa ottica si inserisce la
proposta di revisione, in senso più favorevole alla Regione, dei
criteri di riparto degli introiti derivanti dall'esercizio dei
giochi amenicani.
Con nuove e più cospicue risorse finanziarie la Regione potrebbe
anche farsi carico di altri importanti iniziative quali ad esempio
l'acquisizione di aree per l'edilizia economica e popolare, senza
dover ricorrere alla procedura dell'esproprio che, visti gli ultimi
casi, penalizza i contadini valdostani, e promuove interventi di
recupero dei vecchi centri abitati.
Tutto ciò premesso
IL CONSIGLIO REGIONALE
DELLA VALLE D'AOSTA
DELIBERA
di impegnare la Giunta regionale a voler presentare al Consiglio
regionale entro il termine ultimo di 30 giorni, una proposta di
revisione, in senso più favorevole alla Regione, dei criteri di
ripartizione degli introiti derivanti dall'esercizio dei giochi
americani, avendo come punto di riferimento i criteri di
ripartizione degli introiti fra Regione e SITAV, previsti dal Con
tratto Regione-SITAV 16.2.1978, n. 5099 di Rep.
PRESIDENTE:
Illustra la mozione il Consigliere Fosson, ne
ha facoltà.
FOSSON (D.C.):
Mi pare che di Casinò e di case da Gioco
in questo Consiglio si sia discusso già a lungo in altre sedute,
oltre che in quella odierna in riunione segreta. Vi sono diversi
modi di affrontare il problema "Casa da Gioco" a partire da quello
coerente, rigido e radicale del Consigliere Riccarand che aveva
presentato in quest'aula una mozione tesa in pratica alla chiusura
in prospettiva del Casinò, mozione che poteva avere certe sue
motivazioni per il fatto che il gioco d'azzardo in sè è un elemento
di corruzione, che dunque va eliminato. C'è poi un'altra posizione
più mediata, che è quella di chi sostiene giustamente che il Casinò
è un male necessario, che va ridotto in un alveo preciso, va
controllato ed impedito a chi lo gestisce di prevaricare sull'ente
pubblico, sia esso locale che regionale. Ricordo l'amico Pollicini
quando dall'opposizione tuonava perchè il Casinò era una Mecca che
assorbiva investimenti finalizzati ed al di fuori di questa c'è la
casba. Ragionamento giusto anche questo. Direi però, nel presentare
questa mozione insieme ai Consiglieri Maquignaz, Martin e Lanivi.,
che qui si tralascia tutto quanto dicevo prima, si prescinde da
considerazioni troppo generali, fermandosi solo alla considerazione
che il gioco d'azzardo è in questa Regione un'attività tollerata e
come tale va mantenuta dall'Ente pubblico, circoscrivendone i
cospicui interessi per impedire che diventino prevalenti rispetto
all'interesse generale. In questo senso diciamo che l'Ente pubblico
deve esercitare un severo controllo sull'attività di gioco. Vorrei
ricordare al proposito, e meriterà forse ritornarci ed approfondire
il problema con cognizione di causa, le legislazioni di alcuni
paesi stranieri che controllano tassando le vincite e le mance. E'
un tema questo già sollevato a suo tempo dai comunisti. L'Ente
pubblico deve esercitare sull'attività del gioco un controllo
severo e continuo e deve ricavare nel caso specifico della Regione
Valle d'Aosta il massimo utile per la Comunità. Ritengo, e lascio
poi al Consigliere Maquignaz il compito di illustrare gli aspetti
tecnici della mozione, che lo spirito con cui abbiamo presentato la
mozione sia proprio quello, in quanto Consiglieri della Regione
Valle d'Aosta tenuti a portare avanti quello che è l'interesse di
tutta la Comunità regionale di ricavare, compatibilmente è ovvio,
con le esigenze minime vitali della società che gestisce la Casa da
Gioco, il massimo interesse per l'ente pubblico e per tutta la
Comunità.
PRESIDENTE:
Ha chiesto di parlare il Consigliere
Maquignaz, ne ha facoltà.
MAQUIGNAZ (D.P.):
Condivido quanto ha appena detto il
Consigliere Fosson, credo però che alcune cose oggi vadano
ricordate e ribadite, per giustificare la nostra richiesta di
revisione della convenzione fra la Regione, la SITAV e la SAISET,
società che gestisce i giochi americani per conto della SITAV.
Innanzitutto occorre ricordare che, in base al 2° comma
dell'art. 8 della convenzione, la Regione può rivedere il criterio
di riparto degli introiti entro il semestre successivo al primo
anno solare intero di esercizio. Quindi è estremamente importante
che la Regione, se intende rivedere la convenzione, lo faccia entro
la fine di giugno 1983, altrimenti non sarà più possibile
modificare la convenzione, che rimarrà vali da fino al 1991.
Venendo poi ai motivi per i quali avevamo richiesto la revisione
della convenzione, la ragione fondamentale è che la Regione
percepisce dalla SAISET, come tutti sanno, il 43% ca. degli
introiti, mentre invece dalla SITAV percepisce dal 70 al 78% degli
introiti, a seconda sempre dell'entità globale de gli introiti.
Personalmente sono convinto che la SITAV avrebbe potuto gestire in
prima persona i giochi americani senza per questo chiedere la
modifica dei precedenti criteri di riparto. Infatti la SITAV in tal
caso sarebbe stata largamente compensata dall'andamento del volume
degli introiti che i giochi americani avrebbero portato, con
conseguenti benefici non solo per la SITAV, ma anche per la
Regione. Mi sembra altresì evidente che, se si affronta il problema
da questa angolatura, tutta la questione delle mance e del
personale assume una scarsa rilevanza e non giustifica a
sufficienza la presenza della SAISET e tanto meno il criterio di
riparto fra Regione, SITAV e SAISET.
Altre perplessità derivano dal fatto che la SAISET potrebbe
avere interesse, al fine di aumentare i propri introiti, a
dirottare la clientela dalla SITAV alla SAISET, per esempio dallo
chemin de fer al punto-banco. La Regione, invece, la SITAV e,
diciamolo pure, anche i croupiers, hanno l'interesse opposto, che è
quello di mantenere la clientela alla SITAV.
A questo punto occorre chiedersi, per capire a favore di chi
gioca questo conflitto di interessi, fino a che punto le persone
che gestiscono la SITAV e la SAISET rappresentano interessi
contrapposti. Da quanto si è potuto capi re, sembra che la mente
delle due società sia la stessa persona.
Se questa ipotesi risponde a verità, gli incassi del punto-banco
sono desti nati ad aumentare, mentre quelli dello chemin de fer
sono destinati a diminuire. Non solo, ma tutta la politica dei
giochi verrà impostata per valorizzare i giochi americani,
soprattutto da parte della società che gestisce i giochi americani,
cioè la SAISET, che eventualmente un domani potrà gestire anche
altri giochi, ad esempio quelli tradizionali.
A questo punto vorrei dire, per riallacciarmi a quanto detto dal
Presidente della Giunta stamani, che chi odia la SAISET non è
perché vuol fare il gioco di un certo gruppo di croupiers: il
motivo di fondo è che con la convenzione stipulata con la SAISET la
Regione perde un sacco di soldi.
Per giustificare la richiesta di modifica alla convenzione,
credo sia a questo punto molto importante fare un'analisi del conto
profitti e perdite della SAISET e per fare questo farò riferimento
ai dati illustrati dal Presidente della Giunta contenuti in una
lettera di chiarimenti inviata al Presidente del Consiglio datata
18.7.1981, che è stata poi inviata dal Presidente del Consiglio
alla Commissione di Coordinamento che chiedeva dei chiarimenti.
La società SAISET nel 1982 ha introitato circa 8 miliardi di
lire, è ragionevole prevedere che per il 1983 la SAI SET potrà
introitare 10 miliardi, cioè il 20% in più. Se chiediamo la
revisione della convenzione, bisogna che dimostriamo che questo
tipo di convenzione non va bene e continuo quindi nell'analisi dei
costi dopodichè procederò all'analisi delle entrate e sarà
possibile vedere qual è l'utile di questa società. Nel 1983 abbiamo
alla SAISET 70 dipendenti, il cui costo abbiamo quantificato in un
miliardo cinquecento milioni circa. Le spese di amministrazione
legali 100 milioni, la pubblicità 100 milioni, le spese generali,
bancarie, quote di ammortamento 300 milioni circa ed altri costi,
che forse non sono stati considerati, circa 200 milioni. Abbiamo
quindi un costo totale di 2,2 miliardi.
Facciamo adesso brevemente un'analisi delle entrate. Sulla cifra
prevista dei dieci miliardi, sappiamo che alla SAISET per gestire i
giochi americani spetta il 38%, che corrisponde a 3,8 miliardi. A
questa cifra poi occorre aggiungere gli introiti dei giochi
previsti al punto b) dell'art. 2 della convenzione, cioè i famosi
giochi di cui parlavamo stamane, tra cui il punto-banco. Non avendo
a disposizione alcun dato sugli introiti complessivi del
punto-banco è praticamente impossibile stabilire l'introito
effettivo derivante da questo gioco. E' vero che il Presidente
della Giunta nella risposta all'interpellanza di stamani ha fatto
riferimento ad un incasso giornaliero non inferiore, se ho ben
capito, a 4 milioni al giorno. Comunque non voglio neanche far
riferimento alla lettera anonima, perchè non faccio caso ai 50
milioni citati, però penso di dover azzardare una previsione di
entrata se vogliamo fare un conto di profitti e perdite, ed ho
indicato in 5 milioni l'introito giornaliero, solo per avere
un'idea di massima. Per concludere quindi l'analisi delle entrate,
possiamo affermare che la previsione di entrata per la società
SAISET per il 1983 sarà la seguente: 3,8 miliardi, il 38% su 10
miliardi, ed un miliardo e mezzo circa per l'introito dovuto al
punto-banco. Quindi possiamo prevedere un incasso globale lordo da
parte della società che gestisce i giochi americani, di 5,3
miliardi. Se facciamo la differenza fra i costi ed i ricavi abbiamo
5,3 miliardi meno 2,2 miliardi, ed arriviamo ad un utile o
perlomeno ad una cifra che può essere a disposizione della SAISET
di 3 miliardi e 100 milioni. Questo è uno dei motivi di fondo per
cui riteniamo che la convenzione debba essere modificata.
Mi rendo conto che si tratta di conti approssimativi, però
ricordo a questo Consiglio che possiamo chiedere la revisione solo
entro la fine di giugno 1983; se non la facciamo adesso non potremo
più farla fino al 1991. Occorre infine ricordare i giochi previsti
al punto b) dell'art. 2 della convenzione: per questi giochi come
tutti sanno forse la Commissione di Coordina mento nel vistare la
delibera aveva richiesto l'adozione di un atto integrativo per la
determinazione degli importi forfettari da versare all'ufficio
amministrazione della SITAV. Questo atto integrativo non è stato
ancora fatto, c'è solo una presa d'atto della Giunta in base alla
quale la Giunta autorizza l'inserimento del punto-banco dietro
corrispettivo di 1 milione per giornata di apertura. Questo è un
altro punto che secondo noi va rivisto cioè è veramente importante
trovare un criterio per forfettizzare la quota che spetta alla
Regione sul punto-banco. Per questi motivi chiediamo che la
convenzione debba essere rivista entro il giugno 1983.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE (U.V.):
Prima che altri intervengano, una
parentesi. Il Presidente della Repubblica ha inviato alla
Presidenza della Giunta il seguente telegramma:
"Con costernazione appreso notizia tragica sciagura di
Champoluc. La prego, Signor Presidente, di rendersi interprete
presso i familiari delle vittime della mia commossa partecipazione
al loro dolore e di far giungere ai feriti i più fervidi auguri di
una pronta guarigione".
Per quanto riguarda la mozione in discussione, così com'è
formulata non può essere considerata tale; ai tempi dell'impero
germanico si sarebbe chiamata "diktat" perchè dice: "entro 30
giorni una proposta di revisione in senso più favorevole" dando
anche il criterio nel senso più favorevole, eliminando la
differenza praticamente fra la presenza dei giochi francesi delle
mance e la non presenza delle mance ufficiali - non quelle che
vengono date comunque - nei giochi americani.
Per cui, così com'è formulata non è accettabile. Non solo per i
motivi, che poi ripeterò, perchè siamo in seduta pubblica, che ho
già spiegato questa mattina, ma perchè nessuno può trattare con un
mandato di questo genere, perchè in tal caso bisogna chiamare le
persone in questione e dire: "Ho ricevuto mandato di dire questo".
Il che poi in pratica si traduce nel desiderio di quel famoso
gruppo di cui si parlava stamane, di cui parlerò di nuovo dopo, di
boicottare i giochi americani a favore delle tradizionali posizioni
di privilegio che essi detengono.
Il Consigliere Maquignaz ha insistito molto sul fatto del
semestre: posso garantire che la Presidenza della Giunta si è
preoccupata di far deliberare dal Consiglio di Amministrazione la
delibera che visto il periodo di scio pero e di collocazione aliena
della sede del Casinò presso l'Hôtel Billia ecc..., l'unica
possibilità per contegiare effettivamente l'incidenza dei giochi
americani può partire dal 4 agosto e non prima. Di conseguenza, la
revisione deve essere ammissibile o fino all'1.1.1984 e fino al
30.6.1984. Le relative delibere dei rispettivi Consigli di
Amministrazione saranno distribuite ai Consiglieri.
Venendo al dunque, la mia proposta sarebbe quella di fornire
entro 30 giorni alla I Commissione Consiliare Permanente ed a tutti
i Consiglieri che vogliono partecipare, tutti i dati in possesso
della Giunta regionale affinché, d'intesa con la Giunta, detta
Commissione elabori una proposta che tenga evidentemente conto
anche delle esigenze minime vitali della società di gestione.
Perchè, se è vero che la SITAV ha lo stesso Amministratore
delegato, non azionista, della SAISET, è vero anche che da un lato,
il contratto, facendone sovente menzione, anche se in maniera
implicita, tiene conto delle mance, mentre dall'altro le esclude e,
di conseguenza, stabilisce delle proporzioni di riparto
differenti.
Queste proporzioni di riparto possono essere cambiate, ma non
possono nel senso auspicato qui, e cioè che i due contratti sono
uguali come se i giochi dovessero essere gli stessi; possono essere
mutate le percentuali sulla base dei dati reali e concreti ottenuti
attraverso un'esperienza che si sta svolgendo.
La Regione, pur con le perplessità che sono state manifestate in
Consiglio, ha voluto innovare ed introdurre dei giochi nuovi
nell'assoluta convinzione che il fatto di adagiarsi sul successo
ininterrotto per tanti anni dei giochi di tipo tradizionale
francese potesse essere in definitiva un arresto o perlomeno un
plafonnement definitivo del Casinò di Saint-Vincent e che
occorresse assolutamente un rilancio con dei giochi nuovi, anche
perchè si volevano spezzare - l'ho detto allora, lo ripeto adesso -
piccolo monopoli, oligopoli, formatisi all'interno, sia per quanto
riguarda l'azionariato che è molto anziano e che non avrebbe avuto
nessuna voglia di spendere, sia per quanto riguarda i dipendenti
che, distinti tra chemin de fer, trente et quarante, roulette,
hanno anche loro le proprie posizioni ed evidentemente possono non
gradire il fatto che si possa procedere a dei cambiamenti. Se il
Consiglio regionale vuole arrivare a questi cambiamenti, deve
tenere conto anche di questa situazione e deve sentire l'una e
l'altra parte. Sarà opportuno che la I Commissione, come ha già
fatto in altri momenti, senta gli Amministratori delle società in
questione, abbia i dati di questa società dalla Giunta come pure da
altre fonti. Questo non perchè si voglia difendere un profitto che
sia superiore a quello che è normale per questo tipo di attività,
ma per il fatto che la Regione è convinta che solo con il giusto
profitto per i concessionari il Casinò rende alla Regione il
massimo possibile; se qualcuno ha dei dubbi, non ha che da
studiarsi la storia dei Casinò di Sanremo e del Lido di Venezia.
Quindi la Regione non intende premiare qualsiasi formazione
all'interno del Casinò, sia essa di Amministratori, concessionari,
o dipendenti dello stesso, che sia in contrasto con gli obiettivi
fondamentali che, anche secondo noi, so no quelli di cui ha parlato
il Consigliere Mafrica stamani, e cioè fino a che esiste, il Casinò
deve essere retto in una certa maniera, deve rendere il massimo
possibile alla Regione, rispetto alle leggi esistenti, e che tutto
avvenga nella maggiore chiarezza e nella più grande conoscenza dei
fenomeni da parte di tutti gli interessati.
Se i Consiglieri proponenti accettano la formulazione di
"impegnare la Giunta regionale a voler presentare al Consiglio
regionale entro il termine ultimo di 30 giorni (questo termine può
anche essere ridotto a 20 giorni) tutti i dati necessari
all'elaborazione di una proposta di revisione" che in primis la I
Commissione porterà avanti, noi la accettiamo. Così com'è formulata
personalmente non posso accettarla, perchè vuol dire chiamare
qualcuno per dirgli "Lei farà d'ora in poi così" e se la
controparte non accetta, vuol dire che dopodomani i giochi
americani chiuderanno, eventualità questa che non è nelle
intenzioni di questa Giunta.
PRESIDENTE:
Ha chiesto di parlare il Consigliere
Carlassarre, ne ha facoltà.
CARLASSARRE (Dem.Prol.-Nuova Sin.):
Finalmente si
ridibatte di Casinò. Un'impressione: qui si è parlato di una sorta
di gruppo di potere che avrebbe interesse a fare la guerra ai
giochi americani, e non vorrei che la difesa dei giochi
tradizionali francesi fosse portata da un altro gruppo di potere
ben preciso con dei difensori molto altolocati. Questo perchè mi
pare che da parte del Presidente della Giunta ci sia una difesa
abbastanza acritica delle cose così come stanno e si cerchi di far
slittare nel tempo una serie di revisioni, di modifiche della
Convenzione fatta con la SAISET, arrivando a dire che i conti in
ultima analisi li possiamo fare solo dal 4 agosto in poi, tenuto
conto del fatto che il nuovo Casinò è entrato in funzione in quella
data, si arriva a far deliberare dalle due società un accordo che
consenta alla Regione di poter intervenire oltre i sei mesi. Vorrei
un attimo riflettere sulle cifre fornite dal Consigliere Maquignaz,
che mi sembrano tendenti al ribasso, che tengono in conto massimo
del fatto che il Casinò non ha funzionato appieno nei sei mesi o
sette che hanno preceduto il 4.8.1982, e vorrei leggere delle cifre
mese per mese. Iniziando dal mese di gennaio, la resa dei giochi
americani è stata di 473 milioni 600 mila, a febbraio di 355
milioni, a marzo di 468 milioni, ad aprile di 399 milioni, a maggio
di 445 milioni, a giugno di 373 milioni, a luglio di 509 milioni,
ad agosto di 1 miliardo e 8 milioni. Dopo il raddoppio a partire
dal mese di agosto, abbiamo avuto a settembre 956 milioni, ad
ottobre 1 miliardo, a novembre 977 milioni, a dicembre 1 miliardo
161 milioni. Possiamo quindi affermare, e la matematica non mi
smentisce, che a partire dall'apertura del nuovo Casinò le cifre
sono più che raddoppiate rispetto ai mesi precedenti, per cui la
cifra di otto miliardi che deriva dalla somma delle cifre che vi ho
esposto adesso, è una cifra che tiene conto di queste grosse
differenze, per cui l'aumento prevedibile fatto dal Consigliere
Maquignaz del 14% in modo da arrivare a dieci miliardi, è una cifra
al ribasso in quanto non tiene conto che gli otto miliardi sono
derivati da quei 6-7 mesi che hanno dato una resa del 50% rispetto
alla resa data da quando è stato aperto il nuovo Casinò.
Ritengo che si possa molto rapidamente giungere ad una modifica
di questa convenzione, che si possa avere un incontro con i
dirigenti della SAISET, per sapere quelli che sono i loro costi
effettivi, per poter fare una valutazione; ritengo che sia invece
pretestuoso il fatto di far slittare di mesi la modifica a questa
convenzione, in quanto le cifre che ho letto sono cifre ufficiali
che possono essere in qualsiasi momento fornite a tutti i
Consiglieri, per cui non c'è bisogno di questa lunghissima pausa
per arrivare al 4 agosto.
Vorrei anche far riflettere sul fatto che se si vuole arrivare
al 4 agosto possiamo già con assoluta certezza, sempre perchè la
matematica ce lo dimostra, fare dei conti ad un livello molto più
elevato rispetto a quello fornito dal Consigliere Maquignaz. Vorrei
ricordare ancora che nel giro di affari il Consigliere Maquignaz
non ha tenuto conto del fatto che in tutto questo marchingegno c'è
una cifra che viene introitata dalla SITAV, che non è stata
conteggiata, e che corrisponde al 22% del rimanente 62%.
Vorrei ancora riprendere l'argomento mance, perchè il Presidente
continua a ripetere che la percentuale che la Regione può spuntare
sui giochi francesi è possibile proprio perchè non si va a
quantificare l'aspetto mance. Questo mi fa ripetere che, in ultima
analisi, facciamo una convenzione per quanto riguarda i giochi
francesi con delle cifre molto approssimative perchè non viene
quantificata quella che presumibilmente è una cifra che si aggira
sul 40% dell'introito netto del Casinò, che rappresenta la
percentuale che mediamente tutti i Casinò europei hanno come mance
rispetto a quello che è la resa che deriva dai giochi francesi.
PRESIDENTE:
Ha chiesto di parlare il Consigliere Bordon,
ne ha facoltà.
BORDON (D.C.):
Vorrei innanzitutto dire che sono
profondamente soddisfatto che questa Giunta, organo esecutivo del
Consiglio, si accorda che il Consiglio può anche porre dei diktat,
perchè molte volte il Consiglio qui è stato un po' maltrattato. La
Giunta è l'organo esecutivo del Consiglio che è l'organo
deliberante, quindi è giusto che segua i desideri del
Consiglio.
Detto questo, vorrei fare alcune considerazioni, perchè era
anche mio desiderio firmare questa mozione, perchè mi sembrava che
tutte le richieste in esse espresse erano giuste. Mi sia consentito
un piccolo inciso: stamani sono stato, insieme ad altri
Consiglieri, non dico criticato, ma ripreso perchè non c'eravamo
battuti per rendere pubblica la seduta che i compagni comunisti
avevano richiesto segreta. Il Presidente del Consiglio aveva
illustrato molto bene stamani il caso in cui, esprimendosi giudizi
su persone si rendeva indispensabile la seduta segreta; nella
discussione di stamani non è proprio emersa nessuna critica verso i
control lori del Casinò di Saint-Vincent, quindi poteva benissimo
svolgersi in seduta pubblica. Questo però non è un rimprovero: i
proponenti dell'interpellanza hanno ritenuto necessaria la seduta
segreta, però sia ben chiaro che non sono emerse responsabilità di
persone in modo così specifico da dover fare una seduta
segreta.
Mi sembra che in questo Consiglio si stia facendo un discorso
che è molto più ampio di quello che penso tutti noi vogliamo,
probabilmente a causa del lungo periodo di critica cui siamo
sottoposti, però vorrei anche dire, per chi come me da alcuni anni
segue i problemi della SITAV, che non riuscirete mai a non avere
queste critiche. Adesso ci troviamo di fronte a due gruppi; uno che
sostiene la SAISET, l'altro i giochi francesi. Questo dualismo, che
secondo alcuni esiste all'interno del Casinò), non lo posso neanche
concepire, perchè sarebbe veramente assurdo, in questo caso sarebbe
veramente necessaria una Commissione di controllo per svolgere una
qualche ispezione, perché nel futuro l'esistenza di questo dualismo
interno non farebbe certo l'interesse della Regione. Ma, ripeto,
non mi sembra che questo dualismo esista. Sono discussioni che
purtroppo emergono, perchè quando è nata l'idea di questi nuovi
giochi americani, lo ha precisato bene prima il Presidente si
voleva vivificare un po' l'ambiente dei giochi di Saint-Vincent,
che andava avanti forse in modo un po' monotono, con il rischio di
raggiungere un certo plafond e di rimanere lì stabili. Quindi,
anche chi, come il sottoscritto, aveva delle perplessità sul fatto
che questi giochi americani potessero far diminuire gli introiti
dei giochi francesi, alla prova dei fatti è stato smentito. Quindi
questa strana crisi che potrebbe permettere anche delle discussioni
in altri settori, non si registra nel settore dei giochi, il che
dimostra che non c'è stato dualismo. Gli introiti sono aumentati,
il che testimonia la bontà della gestione della SITAV e della
SAISET; questa mozione ha preso perciò un indirizzo che non era
nelle intenzioni nè mie nè di quelle di altri Consiglieri.
Abbiamo sentito delle cifre che non voglio ripetere, le hanno
illustrate bene i Consiglieri Maquignaz e Carlassarre ed il
Presidente della Giunta. La conclusione è che prevedevamo un certo
introito da questi giochi; trattandosi di una novità, si è ritenuto
di stabilire una certa percentuale di inizio. Oggi come oggi invece
questi giochi vanno meglio del previsto e si chiede, nel limite del
giusto, di rivedere la quota, tanto più che, se è vero il discorso
fatto dal Consigliere Maquignaz, se noi non interveniamo entro la
fine di giugno, si va avanti con questa parametrazione ancora per
diversi anni. Sarebbe il colmo allora se noi qui dentro non
portassimo avanti un discorso di revisione perchè andremmo contro
gli interessi della Regione, e nessuno qui dentro vuole questo.
Ecco quindi che si tratta adesso di operare una mediazione, perchè
affrontiamo il problema di petto, non si risolverà mai. Chiediamo
innanzitutto al nostro organo esecutivo, che è quello che deve
avere l'iniziativa, tenuto conto dell'impostazione attuale che
entro un certo lasso di tempo sia rivisto questo contratto. Per me
il nocciolo della questione è questo: e sarebbe ridicolo - lo ha
detto il Presidente - che l'organo esecutivo dicesse: "No, per noi
va bene così". Il Presidente ha parlato di 20 o 30 giorni, io
pregherei la Giunta, se i proponenti sono d'accordo, di studiare la
proposta nuova perchè ho paura che passino dieci-quindici giorni
per avere i dati. Come dicevo prima al Presidente, prima che questi
dati arrivino alla Commissione Affari generali, composta da persone
di valore, e che la stessa li discuta passerà parecchio tempo,
vogliamo vedere se è possibile che la Giunta ci proponga qualcosa
entro il 14 marzo, data del futuro Consiglio. Ne discuteremo allora
in Consiglio, se avremo ancora qualcosa da rinviare, avremo ancora
alcuni giorni davanti. Però io chiedo che sia la Giunta a prendere
l'iniziativa avendo in mano tutti gli elementi per valutare meglio
di noi, perchè quando arriveremo in Commissione Affari Generali
ricominciamo a discutere; mi sembra che dovremmo essere tutti
d'accordo su questo fatto.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Visto che alcuni Consiglieri hanno
citato la seduta di questa mattina ricordo che noi abbiamo
insistito sul mantenimento della richiesta di seduta segreta perchè
ci sembra va inopportuno avere una seduta pubblica per verificare
fatti che era necessario verificare ma che erano stati portati alla
ribalta da una lettera anonima a cui bisognava far riferimento, che
conteneva elementi di contorno che non era opportuno venissero
discussi in una seduta pubblica. Credo che si debba riconoscere che
la seduta di stamani ha permesso di verificare, rispetto ai due
punti che noi ponevamo, le modalità del controllo dei biglietti
cambiati ai tavoli da gioco ed il meccanismo di introiti del
punto-banco - almeno due cose: per il cambio dei biglietti, è
risultato che non ci sono elementi fondati che facciano presumere
irregolarità in questo campo; per quanto riguarda invece il
punto-banco, è emersa "la opportunità di procedere ad un
approfondimento per verificare se gli interessi regionali erano
tutelati dal punto di vista delle percentuali relative alla materia
che stiamo discutendo adesso. Quindi confermo quello che ha detto
prima il Consigliere Bordon: non erano imputati i controllori
regionali, si trattava di verificare dei meccanismi.
Credo si possa far riferimento a quanto detto dai Consiglieri
Maquignaz e Carlassarre: aggregando i dati degli introiti SAISET,
si vede che nei mesi fino ad agosto gli introiti SAISET era no
stati di tre miliardi e 25 milioni, negli altri cinque mesi erano
stati di 5 miliardi e 106 milioni, per un totale di 8 miliardi e
131 milioni. La media dei primi sette mesi è di 432 milioni, quella
degli altri cinque è di 1 miliardo e 21 milioni. Quindi il rapporto
non è di due, ma superiore esattamente 2,36. L'ipotesi che
nell'anno prossimo ci sia questo miliardo circa, per dodici mesi,
incrementato del 13%, porta ad una cifra di 14 miliardi e non di
dieci come invece aveva calcolato il Consigliere Maquignaz.
A noi invece sembra che su dieci miliardi l'elemento da tener
presente sia quello che la SITAV introita 1 miliardo e 400 milioni
per un'operazione che non mi sembra abbia dei costi equivalenti. In
pratica la SITAV subappalta ed introita 1 miliardo e 400 mi lioni
ogni 10 miliardi solo per il fatto di essere la prima
concessionaria che concede a una seconda concessionaria, di cui
l'Amministratore delegato - ci dice il Presidente della Giunta -è
lo stesso.
Secondo noi è opportuno che questa situazione venga chiarita;
chiediamo che sia mantenuto un margine per recuperare alla Regione
una parte di introiti, che può essere raggiunto come chiede la
mozione, oppure può essere studiato qualche altro sistema. E' vero
che in qualunque momento il Consiglio regionale può decidere di
procedere ad una revisione, anche se i sei mesi sono scaduti.
Abbiamo già rivisto la convenzione fatta con la SITAV nel 1977,
però i tempi più opportuni sono i sei mesi previsti dalla
convenzione con la SAI SET ed, in questo senso, siamo d'accordo che
occorre tener conto del fatto delle mance, rispetto alla posizione
più volte espressa dal Presidente della Giunta, siamo d'accordo sul
fatto che chi gestisce abbia diritto al suo profitto, ma riteniamo
che questo profitto debba essere limpido e trasparente, se non sono
sufficienti le percentuali previste nella convenzione, bisogna
avere una parte di mance che non viene messa nel conto. E' secondo
noi più opportuno eventualmente aumentare la percentuale: però
eliminando quella parte che non è messa in conto e cioè le mance,
che si presta a tutta una serie di fatti non del tutto chiari.
Quindi pensiamo che questo discorso debba essere ripreso, ci
sembra che la mozione abbia posto un problema reale, siamo
favorevoli ad indagini e ad un riesame della questione.
PRESIDENTE:
Ha chiesto di parlare il Vice-Presidente
Faval, ne ha facoltà.
FAVAL (U.V.):
Per quanto riguarda il Casinò di
Saint-Vincent, credo che ciascuno di noi, pur tenendo conto di
quelli che sono gli interessi fondamentali della Regione, cioè
quello di ricavare il massimo possibile da quel tipo di attività,
debba porsi in una posizione diversa da quella che ci si pone
rispetto ad attività economiche diciamo così normali. Infatti, nei
confronti di questa attività economica molto particolare, non
possiamo fare gli stessi ragionamenti di dare ed avere, di costi e
ricavi che possiamo e dobbiamo invece fare nei confronti di
attività economiche che possiamo definire di tipo norma le. D'altra
parte, all'interno del di scorso Casinò, dobbiamo anche notare come
in Italia questo abbia un aspetto del tutto particolare rispetto ad
altri paesi anche confinanti. Sappiamo che in Francia i Casinò si
trovano praticamente in quasi tutte le città e non sono strutturati
come il Casinò di Saint-Vincent che, per quanto riguarda l'Italia,
lo sappiamo tutti, è il Casinò che ha maggior volume d'affari
rispetto anche a Sanremo e Campione; l'atteggiamento di molti nei
confronti del Casinò è il risultato di un'ipocrisia, di quel falso
moralismo di cui si fa portatore il paese Italia, dove da una parte
certe cose non si fanno perchè moralmente inaccettabili, dall'altra
invece si consente che si verifichino o addirittura si gestiscono
in proprio, come ad esempio il gioco del lotto, il totocalcio, le
lotterie nazionali di capodanno, cosa sono se non un gioco
d'azzardo, gestito direttamente dallo Stato. Solo che poi si vuole
disconoscere in modo ipocrita l'esistenza di un'immensa ed
impensabile disponibilità del genere umano al gioco. In Inghilterra
si scommette sui cani, se nascono con le orecchie dritte o basse. E
gli inglesi, il Consigliere Mafrica lo sa bene, sono tra l'altro i
fondatori di quella corrente filosofica che è il pragmatismo.
Essendo pragmatici prendono come buono ciò che normalmente si
verifica all'interno della Comunità. L'Italia è un paese invece
piuttosto bizantino quando non è ipocrita, e certe cose non le
accetta, per cui i Casinò in Italia sono tutelati in un certo
modo.
Per quanto riguarda il Casinò di Saint-Vincent, se teniamo conto
delle premesse che ho fatto all'inizio, non possiamo dimenticare
che, da quando esiste, non ha mai dato alcun fastidio; non abbiamo
avuto mai grossi problemi se non il polverone che, in varie
occasioni, settori politici di vario tipo hanno cercato di
sollevare attorno alla capacità di questa struttura di condizionare
le scelte politiche. Se invece ci guardiamo intorno, vediamo tutti
cosa è successo al Casinò di Sanremo o a Venezia; sono arrivati in
ritardo, e dopo aver commesso gravissimi errori dal punto di vista
economico, a fare le scelte che noi abbiamo fatto nel 1946. Di
queste cose penso non si possa non tenere conto, e ciò significa
che il da re ed avere tra Regione ed Ilssa. Viola può essere un
discorso; il dare ed avere tra Regione-Casinò un altro. Dobbiamo
metterci in una posizione diversa e valutare questa diversità.
Se teniamo conto di ciò che il Consiglio regionale ha votato in
quel contratto che è stato poi siglato da chi di dovere - e cioè
che il Consiglio regionale si riserva di modificare il contratto -
e del fatto che rispetto ai giochi francesi in quelli americani non
si ha l'esperienza ultratrentennale e quindi bisogna fare
determinati assestamenti, ci sono compensazioni che devono essere
valutate per quanto riguarda la validità delle scelte. Un minimo di
tempo per valutare queste cose dobbiamo pur darlo. E' fondata
l'osservazione fatta dal Presidente della Giunta che i giochi
americani hanno cominciato a funzionare in un certo modo a partire
dal 4 agosto. Mi pare che la proposta del Presidente sia quella più
valida perchè viene dal buon senso, nel dire che tutti assieme
vogliamo perseguire un certo obiettivo che è quello che è stato
illustrato stamani dal Consigliere Mafrica: ottenere il massimo di
vantaggio per l'Amministrazione regionale.
La proposta avanzata dal Consigliere Bordon, di richiedere un
ulteriore sforzo alla Giunta affinché porti in Consiglio, oltre ai
dati ed alle informazioni richieste, una bozza di proposta sulla
quale poter lavorare, è un'ulteriore concretizzazione delle
richieste emerse nella mozione. Questo significa accelerare i
tempi, per arrivare, nel caso lo si ritenga opportuno, ad una
revisione del contratto nei termini che si riterrà più opportuni da
parte del Consiglio regionale.
PRESIDENTE
: Ha chiesto di parlare il Consigliere Fosson,
ne ha facoltà.
FOSSON (D.C.):
A me pare che si siano dette molte cose,
soprattutto il Vice-Presidente Faval ha parlato di pragmatismo e di
altre cose interessanti, ha detto che il Casinò di Saint-Vincent
non ha mai dato nessun pensiero, anche se è vero che hanno mandato
qualcuno sul banco degli imputati per fondi neri. Ma lasciamo
perdere, ce ne sarebbe per tutti, il discorso diventerebbe troppo
lungo. Siamo d'accordo con il Presidente quando dice: "nessun
oligopolio, massimo profitto per la Regione". Diciamo nessun
oligopolio di nessun tipo, cristallizzato, precostituito o da
costituirsi, e mi pare che su questo possa essere d'accordo anche
il Presidente della Giunta, come tutti gli altri. La proposta del
Consigliere Bordon è esattamente in linea con l'idea che, in quanto
presentatori della mozione noi abbiamo espresso nel deliberare.
Pertanto votiamo a favore della mozione così com'è scritta nel suo
deliberato, perchè mi pare che questo sia il senso della mozione
così come è stata presentata, recepita e spiegata dal Consigliere
Bordon e dal Vice-Presidente Faval.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE (U.V.):
Se l'italiano ha un senso, la mozione
nell'ultima frase dice un'altra cosa perchè, avendo come punto di
riferimento i criteri riguardo alla ripartizione degli introiti,
ripeto che non può essere votata in nessun modo. Da questa
discussione in Consiglio è emerso come sottinteso che è convinzione
diffusa che sia possibile ritoccare e rivedere la convenzione della
SAISET in senso più favorevole alla Regione. La Giunta non ha
niente in contrario, oltre a fornire i dati, a predisporre anche
una proposta, con l'avvertimento che la proposta della Giunta deve
essere appunto considerata come tale. Immaginiamo che la Giunta
dica di ritoccare di tre punti o cinque, ecc... dato che la
questione deve comunque venire in Consiglio, il fatto di
interessarvi la Commissione voleva solo dire che certe discussioni,
certi calcoli, dovrebbero essere contestati agli interessati della
Commissione, che potrà anche richiedere l'elenco degli addetti a
quei giochi, e cose del genere. Allora facendo un piccolo
sillogismo: premessa maggiore - la convenzione con la SAISET deve
essere riveduta in senso più favorevole alla Regione; premessa
minore - che continuo a sostenere, questo tipo di proposta deve
essere fatta sulla base dei dati. La proposta che la Giunta farà,
sarà quel la di correggere la convenzione SAISET, però per adesso
mantiene quella, poi la Commissione potrà fare i vari emendamenti,
per cui se il Consigliere Fosson mi dà il testo definitivo della
mozione corretta, sono disposto a dichiarare che votiamo a
favore.
PRESIDENTE:
Ha chiesto di parlare il Consigliere Tamone,
ne ha facoltà.
TAMONE (U.V.):
Sono sempre più stupito di questo
Consiglio, non parlo quasi mai perchè mi conviene star zitto.
Questo è un Consiglio di frustrati, perchè tutti si lamentano che i
Consiglieri non hanno potere, non possono decidere perchè c'è un
solo gruppo di persone che decide; oggi quello che potrebbe essere
il simbolo di questo sistema di potere propone ad un gruppo di
Consiglieri di elaborare una proposta nell'interesse della Regione,
ma questi si rifiutano di accettarla. Bisogna che ci mettiamo
d'accordo: facendo anch'io parte di quel gruppo rivendico, quella
possibilità, quindi chiedo che la I Commissione abbia tutti i dati
e possa elaborare una proposta da sottoporre alla Giunta per vedere
come si può migliorare la proposta di convenzione della SAISET.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE (U.V.):
La Giunta regionale fa una proposta,
quella proposta permette alla Commissione di partire. E con questo
penso di aver tagliato certe polemiche che sarebbero perfettamente
inutili perchè se la Commissione lavora sia sulla base dei dati,
sia continuando a chiedere dei dati all'Amministrazione regionale
che segue il tutto con attenzione, e ci saranno altre proposte,
bisognerà continuamente avere delle iniziative in materia tenendoci
in stretto contatto. Se l'interesse comune è quello di fare
l'interesse della Regione, sono sicuro che si troverà una soluzione
che vada bene per tutti, anche se poi si possono avere delle
opinioni differenti in materia di Casinò.
PRESIDENTE:
Ha chiesto di parlare il Consigliere
Maquignaz, ne ha facoltà.
MAQUIGNAZ (D.P.):
Non per complicare le cose ma per
semplificarle. Credo che la prima parte del deliberato possa andare
bene, nel senso che c'è questo impegno generico della Giunta per
rivedere la convenzione. Sappiamo poi che questa proposta di
revisione deve passare nelle Commissioni consiliari competenti per
materia, possiamo togliere l'ultima parte di deliberato dopo
"giochi americani". Dopodichè la proposta verrà discussa nella
Commissione ed è anche bene che sia la Giunta ad iniziare il
discorso perchè tutta la trattativa fatta per i giochi americani è
stata fatta dalla Giunta, quindi non so se le Commissioni in questo
momento hanno tutti gli elementi per poter procedere alla
revisione. Quindi lasciamo così la mozione.
PRESIDENTE:
Metto in approvazione la mozione nel testo
riletto dal Consigliere Maquignaz per quanto riguarda il
dispositivo:
IL CONSIGLIO REGIONALE
DELIBERA
di impegnare la Giunta regionale a voler presentare al
Consiglio regionale, entro il termine ultimo di 30 giorni, una
proposta di revisione, in senso più favorevole alla Regione, dei
criteri di ripartizione degli introiti derivanti dall'esercizio dei
giochi americani.
ESITO DELLA VOTAZIONE
Presenti 30
Votanti 29
Astenuti 1 (Tamone)
Favorevoli 29
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK