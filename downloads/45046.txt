Consiglio Regionale della Valle d'Aosta - Oggetto del Consiglio n. 1867 del 6 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1867 del 6 ottobre 2022 - Resoconto
OGGETTO N. 1867/XVI - Interrogazione: "Tempistica di
presentazione al Consiglio regionale del Piano della povertà della
Valle d'Aosta".
Bertin (Presidente) -
Punto n. 22. Risponde l'assessore
Barmasse.
Barmasse (UV) -
L'interrogazione dei Consiglieri è
puntuale: quando sarà presentato in Commissione e successivamente
in Consiglio regionale il Piano della povertà della Valle d'Aosta.
Con provvedimento dirigenziale n. 5105 del 6 settembre 2022, è
stato affidato l'incarico di consulenza per la redazione del Piano
regionale delle misure per il contrasto alla povertà e, a seguito
dell'autorizzazione pervenuta dall'Università del Piemonte
orientale, trattandosi di docente universitario in carica presso la
medesima università, è in corso di sottoscrizione il relativo
contratto di incarico.
Il lavoro di analisi del processo d'impoverimento in atto sul
territorio regionale e la successiva redazione del piano regionale,
si svolgeranno per un periodo stimato di circa cinque mesi e si
concluderanno dunque indicativamente nel mese di marzo 2023.
Successivamente, il documento verrà presentato in Commissione e
al Consiglio regionale. Il percorso di approvazione, come indicato
dal Piano nazionale per le misure e gli interventi a contrasto
della povertà 2021-2023, prevede, inoltre, la concertazione con gli
enti locali e con i soggetti del terzo settore, che verranno
coinvolti nell'ambito dei tavoli del Piano di zona regionale.
Presidente -
Per la replica si è prenotato il consigliere
Baccega, ne ha facoltà.
Baccega (FI) -
Grazie Assessore. È vero, l'affidamento
dell'incarico al professor Carbone, per quest'attività di supporto
all'analisi tecnico-scientifica per analizzare il processo di
impoverimento, è legato al provvedimento dirigenziale n. 5105. Il
contratto, come lei ha detto, prevede la consegna dell'elaborato,
secondo quanto indicato appunto dal provvedimento dirigenziale, con
una tempistica di cinque mesi, però dice anche salvo eventuali
proroghe. La redazione dell'oggetto dell'incarico prevede la
redazione di
report
, la ricerca, analisi e sistemazione dei
dati raccolti, la redazione della bozza del piano, compito
abbastanza impegnativo. Credo che, sulla base di quello che sta
succedendo sul territorio nazionale e quello della nostra regione,
siamo abbastanza in ritardo. Prima del mese di marzo non vedremo
questo piano approdare in Commissione e la fase di concertazione
con gli enti per cui è prevista questa fase sarà piuttosto
articolata, perché sono coinvolti tutti i Comuni e sono coinvolte
le associazioni del terzo settore.
Quello che dico è che le famiglie da molti mesi, alcune da anni,
sono costrette a rivolgersi alle strutture di volontariato, proprio
quelle del terzo settore, come la San Vincenzo de' Paoli, la
Caritas, la Caritas parrocchiale e la Caritas diocesana, il Banco
alimentare, che vede un incremento di richieste di
approvvigionamenti alimentari del 25 percento in questa fase, il
gruppo di volontariato sociale delle parrocchie. Intanto, bisogna
fortemente ringraziare queste associazioni che in questo momento
stanno dando una risposta importante perché, ahimè, capiterà che
nei prossimi mesi alcune famiglie dovranno capire se scaldarsi o se
mangiare. Quella che noi chiamavamo fino a qualche mese fa,
semestre fa, la fascia grigia, ovvero quella che si barcamenava più
o meno, sta sempre di più spostandosi nella fascia delle persone e
delle famiglie che sono più in difficoltà.
Io credo che, l'ho già detto nel Consiglio scorso, dobbiamo
pensare a una seria rimodulazione del tessuto sociale dopo questa
pandemia, ma anche dopo gli effetti di una guerra che non è finita,
come non è finita la pandemia perché sta tornando. Quindi, credo
che ci sia bisogno di una gestione delle politiche sociali più
incisiva e attenta, con una struttura, lo dico non a lei Assessore
ma a tutta la Giunta, che va sicuramente rafforzata. Ci torneremo
su quest'aspetto, lo dico perché conosco bene quella struttura che
già era in sofferenza due anni fa, sofferenza di personale; ora la
situazione si è sicuramente e fortemente aggravata sulla base degli
adempimenti che spettano alla struttura dei servizi sociali
dell'Assessorato. L'invito sarà quello di agire tempestivamente, e
magari sollecitare affinché questo Piano della povertà possa
arrivare prima dei cinque mesi indicati.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK