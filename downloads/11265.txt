Consiglio Regionale della Valle d'Aosta - Oggetto del Consiglio n. 2318 del 27 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2318 del 27 giugno 1991 - Resoconto
OGGETTO N. 2318/IX Concessione di un contributo alla Société
de la Flore Valdôtaine per la gestione del giardino alpino
Chanousia per l'anno 1991 - Approvazione ed impegno di
spesa.
Errore. L'origine riferimento non è stata trovata.
Presidente
Do lettura della deliberazione iscritta al
punto 57 dell'ordine del giorno.
Deliberazione Il Consiglio regionale
delibera
1°) di approvare la concessione di un contributo di lire
20.000.000= (ventimilioni) a favore della "Société de la Flore
Valdôtaine" di Aosta, con quietanza del Presidente Efisio Noussan,
quale concorso da parte dell'Amministrazione regionale, nelle spese
di gestione per l'anno 1991 del giardino alpino Chanousia;
2°) di impegnare, a tale titolo, la spesa di lire 20.000.000=
(ventimilioni) con imputazione al Capitolo 39580 "Contributi per la
gestione dei giardini alpini" del bilancio di previsione della
Regione per l'anno 1991, che presenta la necessaria
disponibilità;
3°) di disporre che alla liquidazione della spesa si provvederà
ai sensi dell'articolo 58 della legge regionale 27 dicembre 1989,
n. 90, su presentazione di idonea documentazione vistata dal
dirigente competente;
4°) di richiedere alla fine della stagione un dettagliato
rendiconto alla "Société de la Flore Valdôtaine", delle spese
effettivamente sostenute e dei pagamenti effettuati per la gestione
del giardino.
Presidente
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC)
Si tratta di un contributo annuale,
diventato ormai di "routine", al giardino alpino "Chanousia".
L'anno scorso sono stati erogati venti milioni e quest'anno è stato
proposto lo stesso importo.
Presidente
Ha chiesto la parola il Consigliere Perrin;
ne ha facoltà.
Perrin (UV)
Merci monsieur le Président de m'avoir
donné une parole non demandée. J'en profite, alors. J'approuve
cette contribution de vingt millions qui est une contribution
habituelle. Je pense que les autres contributions pour le jardin du
Pavillon, à Courmayeur, et pour celui de Paradisia, à Cogne,
viendront aussi.
Je voudrais demander si, à côté de ces vingt millions, il y a
toujours l'aide habituelle du corps forestier et des ouvriers
forestiers pour les petits travaux d'aménagement du jardin que l'on
faisait chaque année.
Presidente
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC) Sì, confermo che al contributo di venti milioni è
da aggiungere l'assistenza di alcuni operai della Forestale che,
come in passato, vanno ad eseguire dei lavori nel giardino
Chanousia.
Presidente
Se nessuno chiede la parola, pongo in
votazione la deliberazione in oggetto.
Esito della votazione:
Presenti, votanti e favorevoli: 32
Il Consiglio approva all'unanimità
Presidente
Colleghi Consiglieri, mi permetto di
fare una proposta per sfoltire l'ordine del giorno.
Poiché, oltre agli argomenti che abbiamo rinviato per l'assenza
del Presidente della Giunta e che riprenderemo poi, ci sono altri
argomenti che, non essendo disegni o proposte di leggi, comportano
meno discussioni, io mi permetterei di chiedere al Consiglio di
dare la precedenza a questi provvedimenti, lasciando che i pezzi
forti siano rinviati oppure che ne sia esaminato uno o due.
Per fare un esempio, proporrei di passare all'esame dei punti 63
e 64, che concernono la concessione di due finanziamenti, poi al
pun-to 68 che concerne un finanziamento al Centro Educazione... e
così via, in modo che, nel caso si dovessero rinviare parecchi
argo-menti, perlomeno togliamo dall'ordine del giorno questi
argomenti che costituirebbero una ripetizione inutile, tenuto conto
che...
Se facciamo il 58 ed il 59 ci areniamo subito e non finiamo
più... Oggetto n. 58.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK