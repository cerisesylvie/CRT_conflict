Consiglio Regionale della Valle d'Aosta - Oggetto del Consiglio n. 2271 del 5 aprile 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DIFENSORE CIVICO
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2271 del 5 aprile 2023 - Resoconto
OGGETTO N. 2271/XVI - Interpellanza: "Interventi per ovviare
alla preponderanza di contenziosi stragiudiziali riferibili
all'ARER nell'ambito dell'attività svolta dal Difensore civico
della Regione".
Marguerettaz (Presidente) -
Punto n. 46 all'ordine del
giorno. Per l'illustrazione, la parola al vicepresidente
Sammaritani.
Sammaritani (LEGA VDA) -
Parliamo appunto, come ha
anticipato già l'assessore Marzi, di ARER e di ARER con riferimento
all'attività di monitoraggio, di contabilizzazione fatta dal
Difensore civico, il quale, nella sua relazione pubblicata a
gennaio dell'anno scorso del 2022, quindi riferita all'attività
svolta nell'anno 2021 naturalmente, perché questa è una sorta di
bilancio, riferisce appunto quanto è accaduto a proposito delle
questioni stragiudiziali dal Difensore civico stesso trattate.
Questa relazione ci dice che i casi trattati dal Difensore civico
in materia di enti, istituti, aziende, consorzi dipendenti dalla
Regione e concessionari di pubblici servizi sono stati nell'anno di
riferimento 2021 un totale di 58. Su questo totale di 58 ben 41,
quindi circa il 70 percento, sono relativi a questioni coinvolgenti
l'ARER (Azienda Regionale di Edilizia Residenziale).
Nella categoria di enti e soggetti che riguardano questa
statistica, questo campo specifico della statistica, oltre ad ARER
ci sono tutti gli ordini professionali, il Comitato di gestione
venatoria, la
Chambre valdôtaine
, la Casa di riposo G.B.
Festaz, il GAL (il Gruppo Azione Locale Valle d'Aosta) e molti
altri, quindi in sostanza un gruppo di soggetti e di enti
abbastanza nutrito, anche se probabilmente non ci possiamo
nascondere che ARER sarà quello sicuramente che fra tutti questi
esercita un'attività più corposa e più numerosa in quanto anche ha
rapporti con l'esterno su questo, non c'è dubbio, però riteniamo
che ci sia un'evidente preponderanza dei casi riferibili ad ARER e
quindi una significativa sproporzione tra questi ultimi e i casi
riconducibili ad altri soggetti della medesima categoria.
Per questo motivo interpelliamo il Governo regionale per sapere
se il Governo tenga conto delle statistiche fornite annualmente dal
Difensore civico e in caso affermativo quali azioni siano
conseguenze di tali esami, in secondo luogo se il Governo della
Regione abbia intenzione di intervenire e con quali strumenti per
ovviare alla segnalata preponderanza di contenziosi stragiudiziali
riferibili all'ARER.
Presidente -
Per la risposta, la parola all'assessore
Marzi.
Marzi (SA) -
Abbiamo attivato il tavolo di lavoro con gli
Enti locali nel lavoro di revisione della legge regionale 3/2013
sulle politiche abitative e abbiamo convocato il primo incontro per
il prossimo 13 di aprile. In tale sede saranno sicuramente prese in
considerazione le eventuali segnalazioni che il Difensore civico
porrà all'attenzione di ARER.
Con deliberazione 1586/2022 tra gli indirizzi assegnati dalla
Regione ad ARER per il 2023 vi è il supporto tecnico alle
competenti strutture regionali per la redazione della proposta di
revisione dell'impianto della legge regionale 3/2013. Il Difensore
civico, per quanto riguarda le funzioni istituzionali dell'ARER,
provvede a intrattenere rapporti direttamente con la stessa -
vedasi, tra l'altro, l'iniziativa 45 che abbiamo appena
rappresentato - e l'Azienda ci ha comunicato in tal senso di non
aver ricevuto dal Difensore civico alcuna segnalazione di disporre
diversamente rispetto a quanto ARER stessa operi riguardo
all'attuazione della vigente normativa, con particolare riferimento
alla legge regionale del 2013 e ai regolamenti a essa collegati,
naturalmente stiamo parlando della 3.
Rispetto a quanto evidenziato nella sua iniziativa, non emerge
ad oggi alcun rilievo riferito all'operato di ARER da parte del
Difensore civico. In ogni caso anche questo tema è oggetto di
confronto con l'agenzia. Dalla presa visione della relazione
annuale del Difensore civico si evince il numero di casi, come da
lei richiamato, seguiti che attengono ad ARER, pur non essendo
possibile entrarne nel merito, in quanto l'Amministrazione
regionale non è messa al corrente dei dettagli delle singole
questioni trattate. Non può in ogni caso ritenersi anomalo che tra
i casi trattati dal Difensore civico, ahimè, in materia di enti,
istituzioni, aziende, consorzi, dipendenti della Regione e
concessionari di pubblici servizi molti di questi attengano a
questioni relativamente ad ARER perché la tipologia d'utenza
caratterizzata da assegnatari di alloggi ERP, per definizione
economicamente e socialmente fragile, e il tema sempre più
emergente dell'emergenza abitativa assorbono situazioni che vedono
contestati azioni e atteggiamenti che sono o potrebbero essere
causa di perdita dell'alloggio assegnato. Com'è comprensibile, si
tratta di persone che spesso, non avendo altre possibilità di
assicurarsi supporto, decidono naturalmente e per fortuna di
rivolgersi al Difensore civico, come, tra l'altro, la sensibilità
della sua iniziativa richiama.
Presidente -
Per la replica, la parola al vicepresidente
Sammaritani.
Sammaritani (LEGA VDA) -
Grazie Assessore per la
risposta. Devo dire che non è soddisfacente per certi versi perché
quest'interpellanza, in realtà, ha una duplice funzione se vogliamo
ben vedere: da un lato, lo strumento del Difensore civico, che è
uno strumento e come tale, come tutti gli strumenti, si può usare
bene, usare male o non usare per niente, quindi l'interpellanza
vuole anche sottolineare questo, cioè abbiamo questa questione di
tipo più generale, uno strumento che è il Difensore civico che
svolge funzione di mediazione quasi, di mettersi a fare un po' da
interfaccia fra la Pubblica Amministrazione e il cittadino,
l'utente, qualche volta... come vedremo poi in un'altra iniziativa
in preparazione, è proprio fra la Pubblica Amministrazione e gli
stessi suoi componenti, nel senso dipendenti, eccetera, ma ne
parleremo poi in modo più dettagliato spero a breve, anche visti i
numeri delle iniziative, non sarà così presto.
Questo quindi è uno strumento importante perché il Difensore
civico è anche un indicatore, cioè se il Difensore civico ha tante
segnalazioni, ha tanti contenziosi stragiudiziali, perché
ricordiamolo, non è il Difensore civico un avvocato, non è colui
che fa una causa contro la Pubblica Amministrazione, è qualcuno che
cerca di mediare fra i due soggetti: cittadino e Pubblica
Amministrazione in generale. Questo strumento è importante ed è
importante nel momento in cui si va a guardare la relazione, si
vanno a guardare i bilanci, si vanno a guardare le casistiche,
perché altrimenti la Pubblica Amministrazione non ha questo
riscontro se non va a verificare cosa è successo, quanti sono i
casi, sia numericamente che qualitativamente, le materie trattate.
Questo è un modo importante per poter far sì che il Difensore
civico diventi non solo strumento di mediazione, ma anche strumento
di miglioramento dell'attività amministrativa e questo è l'aspetto
Difensore civico, che, in realtà, poi attiene più a un discorso di
amministrazione più in generale.
Il caso particolare è il caso invece dell'ARER perché se fra
questi enti... è vero tutto quello che anche lei ha accennato e che
io stesso ho ammesso, cioè è vero che ARER avrà sicuramente dei
contenziosi numerosi, o quanto meno dei possibili contenziosi
numerosi, anche perché spesso le categorie di utenti con cui ha a
che fare sono categorie deboli, questo è indubbio, però la
statistica e i numeri dovrebbero fare un po' preoccupare, perché -
e torno a dire: senza voler scatenare una curiosità assoluta alla
Lucarelli sulle prossime iniziative - nel momento in cui ci sono
dei numeri alti di contenziosi sempre con lo stesso soggetto,
probabilmente qualche cosa che non funziona c'è.
Se certe tipologie di questioni vengono ripetute spesso, vengono
proposte spesso al Difensore civico, quello è un segnale di
criticità, che è esattamente la stessa cosa che accade nel
contenzioso giudiziale. Fai una statistica e se vedi che le
separazioni e i divorzi in Valle d'Aosta sono molto più elevati
numericamente rispetto alla media nazionale, c'è un problema di
quel tipo, e tante altre cose, questo è solo un esempio.
L'importante è che la Pubblica Amministrazione e che il Governo
in primis
della Regione faccia caso, vada a guardarsi queste
relazioni, che sono delle relazioni che, capisco, a volte sono
anche un po' noiosette, solo questa è già di oltre 200 pagine,
quindi può diventare anche un po' ostico andare lì a fare le pulci
o controllare cosa è successo e cosa ci sta riferendo il nostro
Difensore civico, ma è una figura molto importante ed è importante
quindi che questi segnali vengano colti. Secondo noi, questo
segnale che proviene da ARER è un indicatore di una probabile
inefficienza amministrativa nel gestire i rapporti con i propri
utenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK