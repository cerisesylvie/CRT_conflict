Consiglio Regionale della Valle d'Aosta - Oggetto del Consiglio n. 3922 del 18 settembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3922 del 18 settembre 2024 - Resoconto
OGGETTO N. 3922/XVI - Interrogazione: "Informazioni circa
l'attuale campagna di prevenzione Sars Cov-2 e l'adozione di
provvedimenti per il contrasto di altre epidemie".
Bertin (Presidente) -
Punto n. 24. Risponde l'assessore
Marzi.
Marzi (SA) -
Rispetto ai primi due quesiti, siamo a
conoscenza del documento AIFA 94558 del luglio 2024 in risposta
alla citata associazione che riporta quanto detto nelle premesse di
quest'interrogazione. Sul tema si ricordano però le numerose e
articolate sentenze in merito alla legittimità costituzionale
dell'obbligo vaccinale su cui si è definitivamente espressa la
Consulta con la sentenza 14 dell'anno scorso. Gli operatori
sanitari addetti alle vaccinazioni sono a conoscenza delle
caratteristiche epidemiologiche della malattia, le cui continue
mutazioni influiscono sull'efficacia del vaccino; tuttavia gli
stessi sono consapevoli del contributo fornito dallo strumento
vaccinale nel limitare le forme gravi di malattia, ciò è comunicato
ai cittadini che decidono di aderire alla campagna vaccinale anti
Covid.
Venendo alla domanda n. 3, in merito all'epidemia Mpox, che
attualmente sta interessando alcuni Paesi africani ma di cui al
momento non risultano casi in Italia, nella nostra Regione è attivo
il sistema di sorveglianza per la segnalazione tempestiva di
eventuali nuovi casi di malattia tramite l'apposita piattaforma
nazionale "Premal".
Contro tale malattia è disponibile un vaccino di cui l'Azienda
USL si è rifornita con un numero di dosi adeguato alla richiesta
attuale e a quella che è possibile prevedere.
Per quanto invece riguarda il virus H1N1, cioè della peste
suina, informiamo che i vaccini antinfluenzali, che saranno resi
disponibili in Italia dal prossimo autunno, saranno efficaci per
prevenire anche lo sviluppo di tale malattia.
Informiamo inoltre che le attività del piano strategico
operativo nazionale di preparazione e risposta a una pandemia
influenzale, cioè il PanFlu 2021-2023, e del piano strategico
operativo regionale di preparazione e risposta a una pandemia
influenzale 2021-2023 sono state prorogate sul 2024 in attesa del
nuovo piano pandemico nazionale che è in fase di redazione.
I piani regionali approvati definiscono una
governance
regionale in caso di pandemia influenzale, gli aspetti operativi
regionali e una serie di attività da attuarsi nella fase
inter-pandemica di sorveglianza sanitaria poste in capo all'Azienda
USL.
Presidente -
La parola al consigliere Lucianaz per la
replica.
Lucianaz (RV) -
Assessore, sicuramente lei avuto la
capacità di galleggiare su quest'argomento, che invece è qualcosa
di enormemente pesante, è un argomento sul quale, purtroppo, si è
divisa la società civile dalle società scientifica, il mondo
dell'informazione e non è sufficiente il fatto che lei me la
sbrighi in questo modo.
Ripeto per chi forse non ha ben chiara la situazione che il 19
luglio l'Agenzia italiana del farmaco, in risposta a
un'associazione che ha chiesto lumi circa l'indicazione terapeutica
dei vaccini Covid-19, ha risposto letteralmente: "Al riguardo si
rappresenta che, allo stato attuale, nessun vaccino Covid-19
approvato presenta l'indicazione 'Prevenzione della trasmissione
dell'infezione dell'agente Sars-Cov-2. L'indicazione terapeutica è
sui rispettivi bugiardini". Cosa significa questo? Significa che
tutti i vaccini Covid, che per tre anni a partire dal dicembre 2020
e ancora oggi vengono proposti, propinati alla popolazione non
avevano alcun effetto di prevenire l'infezione. Questo l'ha detto
l'EMA nel mese di ottobre dell'anno scorso, l'EMA - per chi non lo
sapesse - è l'European Medicines Agency, cioè l'Ente di regolazione
dei farmaci dell'Unione europea, l'AIFA è l'Istituto italiano, che
ha dovuto, dopo tre anni di silenzio vergognoso, ammettere che
tutti questi vaccini utilizzati non avevano la funzione di
prevenire l'infezione.
Il problema non è che uno si voglia vaccinare o meno, è libero
di vaccinarsi anche per drizzare le gambe se vuole, ognuno faccia
quello che vuole della sua vita, il problema è che sono stati
obbligati a sottoporsi a vaccinazione - va bene gratuita - tutte le
professioni sanitarie, gli operatori di interesse sanitario, delle
strutture sanitarie, socio-sanitarie, farmacie, parafarmacie già a
partire dall'inizio del periodo delle vaccinazioni. Questo obbligo
è stato voluto, è stato applicato dall'Ordine dei medici, che
vergognosamente ingiungeva ai sanitari di immunizzarsi, di farsi
iniettare questi vaccini incapaci di immunizzare ed era scritto sul
bugiardino, c'era già scritto questo sulla scheda tecnica del
prodotto, già quando è stato somministrato. Qui abbiamo dei medici
che o non leggono le schede tecniche o comunque hanno svolto questa
funzione ben coscienti di cosa stavano iniettando nel sangue dei
cittadini.
Alcune cifre rapidamente: lo spreco è stato di 234 milioni di
dosi di vaccini, sugli iniziali 381 milioni ordinati da Bruxelles,
costo di 4,4 miliardi di euro, quelli sono andati scaduti, non
utilizzati e non aggiornati... e ne sono stati previsti altri 36
milioni, al costo di 30 milioni di euro, che saranno buttati.
L'Italia è riuscita a cancellare ordini per 24 milioni, però con un
indennizzo di 10 euro per ogni dose, ma nei magazzini giacevano
ancora 21 milioni di dosi nel 2023, di cui 16 da buttare perché non
aggiornati. È stato uno spreco colossale, è stato un
business
vergognoso, la categoria dei medici ha delle grandi
responsabilità. Mi farebbe piacere che l'Ordine dei medici e i
sindacati delle dirigenze del sanitario chiedessero scusa - si è
sempre in tempo per chiedere scusa - a tutte quante quelle persone
che hanno dovuto abbandonare il lavoro, a quelli che senza
green
pass
hanno chiuso le loro attività, a quanti sono stati vessati
e sbugiardati da un sistema di informazione vergognoso. L'ho fatto
presente anche al presidente Mattarella. Chiedo che chiedano scusa,
se sono capaci, se sono uomini.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK