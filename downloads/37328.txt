Consiglio Regionale della Valle d'Aosta - Oggetto del Consiglio n. 1129 del 8 aprile 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1129 del 8 aprile 2015 - Resoconto
OGGETTO N. 1129/XIV - Interrogazione: "Organizzazione dei
tornei di Poker presso la Casa da gioco di Saint-Vincent".
Presidente -
Per la risposta, ha chiesto la parola
l'Assessore Perron, ne ha facoltà.
Perron (UV)
- Grazie Signor Presidente.
Collega, mi consenta una premessa di carattere generale. La
nuova
Poker room
è stata realizzata in sostituzione
dell'area deputata in precedenza ad ospitare i tornei di
Poker
, che era una sala non perfettamente idonea per
accessibilità, per limitatezza di servizi disponibili, per
dimensione in occasione di grandi eventi. Non corrisponde al vero
quindi che sia stato sottratto spazio agli altri giochi, la cui
offerta, a seguito dei lavori di ristrutturazione, è stata meglio
organizzata al primo piano del Casinò, con lo scopo anche di
razionalizzare servizi e costi. Con riferimento quindi alle società
esterne incaricate per lo svolgimento dell'attività legata al gioco
del
Poker
, la Gi Group si occupa dal 2009 di
somministrazione di personale interinale; la IPT Service - e non la
Pagano Events - fornisce consulenza nell'organizzazione di tornei
di
Poker
ed è autorizzata in via esclusiva in Italia e per i
soli eventi
live
ad utilizzare il marchio
PokerStars
.
I costi: i costi totali per l'organizzazione dei tornei di
Poker
, oltre che per la gestione del gioco in modalità
cash
, preventivati all'interno del budget 2014, che è
autorizzato dalla Direzione giochi e
marketing
, sono stati
complessivamente pari a 1.250.000 euro.
Sul punto 2: gli introiti, beh, lei conosce certamente che
l'organizzazione di tornei di
Poker
non garantisce al Casinò
una grande marginalità diretta, rappresenta però un servizio
importante dedicato alla clientela, che poi assicura ritorni,
veicola giocatori, che altrimenti non frequenterebbero le
strutture, i quali partecipano ad altri giochi e usufruiscono della
ristorazione e delle strutture alberghiere. Gli introiti lordi
conseguenti, con riferimento ai soli tornei di
Poker
e alla
modalità
cash
sono stati pari a 1.009.500. Nel 2014 le
ricadute sulla parte alberghiera sono stimate in 125 mila euro. Le
presenze prodotte dai tornei sono 24.065, si stima - ed è una stima
prudenziale molto bassa - che abbiano prodotto circa 50 euro di
denaro rischiato a presenza, il che genera grossomodo - sono conti
che arrotondo - 1.200.000 euro di entrate. I ritorni complessivi
quindi portano quest'attività sicuramente in marginalità positiva
stimabile in 200 mila euro.
Volevo solo farle notare, ma lei lo sa, che, rispetto a giochi
ormai in marginalità negativa - penso alla
Roulette
americana
o al
Trente et Quarante
-, il
Poker
,
oltre ovviamente ad una visibilità, garantisce un turnover
importante di clientela e garantisce un saldo positivo. Alcuni
giochi oggi si trovano in marginalità negativa a causa anche del
costo del personale, mentre l'utilizzo di personale in
somministrazione riduce di molto i costi per l'organizzazione di
questi tornei e garantisce anche una grande flessibilità. Per darle
un dato, collega, il costo orario onnicomprensivo di un cosiddetto
"
Poker boy"
è pari a circa 22 euro, mentre quello di un
addetto al reparto
Trente et Quarante
e
Poker
è più
del doppio, cioè costa 47 euro, quindi è evidente che, se si
dovessero usare i parametri del reparto in oggetto, la marginalità
sarebbe ovviamente negativa.
Sul punto 3, grazie ad una continua attività di relazione, al
fine di migliorare l'andamento, è stata consolidata e ampliata la
partnership
con
PokerStars
, in ottica 2015 e 2016,
con il preciso intento di sviluppare ulteriormente questa specifica
attività, ma non solo. Questa
partnership
prevede la
pianificazione di attività di comunicazione e di
marketing
comune, sfruttando al massimo, per quel che si può, il valore
aggiunto che
PokerStars
assicura al progetto di
collaborazione ufficiale, che è stato presentato in occasione della
tappa europea di un prestigioso torneo internazionale di
Poker
. Solo per citarle, nel corso di quest'anno, saranno
organizzati dodici grandi tornei rispetto ai cinque tornei che si
sono organizzati l'anno scorso, vale a dire uno al mese, cercando
quindi di migliorare il rapporto costi/benefici, e quindi questa
specifica attività con l'intento di aprirsi - perché no? - anche al
mercato internazionale.
Sul punto 4 io non voglio essere troppo tecnico, lei citava il
punto 4 del disciplinare, lei conosce bene che questa previsione
impone che la società che gestisce la Casa da gioco abbia la piena
responsabilità delle attività di gioco sotto il profilo della
direzione e del controllo delle attività stesse, quindi può
avvalersi della collaborazione di terzi per attività non di gioco,
quali, ad esempio, le attività promozionali e le attività di
marketing
e di gestione della clientela. Lo svolgimento
dell'attività di gioco con il ricorso esclusivo a risorse e a
strumenti propri non sembra di per sé un obbligo, faccio un
esempio: l'impiego di risorse materiali -  tipo i tavoli e le
carte - provenienti da terzi non inficia certamente la pienezza
della direzione e del controllo dell'attività di gioco. Ci si può
chiedere in qualche modo se i lavoratori in somministrazione
possono essere considerati risorse umane proprie, se intendo bene
laddove lei voleva una risposta, benché essi non siano
effettivamente dei lavoratori assunti a pieno titolo. La risposta,
che è una risposta affermativa per certi aspetti, discende
direttamente dal decreto legislativo 276, articolo 20, comma 2, che
prevede che per tutta la durata della somministrazione i lavoratori
svolgono la propria attività nell'interesse, nonché sotto la
direzione e il controllo degli utilizzatori. Questi lavoratori
pertanto si inseriscono di fatto nell'organizzazione del lavoro
dell'utilizzatore e anche per questo, ai sensi dell'articolo 23 del
decreto - poi le darò gli estremi precisi -, hanno diritto ad un
trattamento economico e normativo complessivamente non inferiore a
quello dei dipendenti di pari livello dell'utilizzatore, a parità,
ovviamente, di mansioni. Questa interpretazione - tralascio un po',
poi semmai entrerò nel dettaglio dando dei documenti - è stata
peraltro data dalla stessa Regione quando con il regolamento delle
assunzioni del personale del 1999 ha fatto rientrare tra i
contratti di lavoro cosiddetti "flessibili", accanto ai contratti a
termine, agli
stage
, ai contratti di apprendistato, ai
contratti di formazione lavoro, i contratti di somministrazione.
Grazie.
Si dà atto che dalle ore 9,48 assume la presidenza il
Vicepresidente Follien.
Follien (Presidente)
- Per la replica, la parola al
Consigliere Ferrero.
Ferrero (M5S)
- Anche in quest'occasione io noto che non
c'è nessuna volontà di togliere quella specie di cortina fumogena
che è stata messa sopra il Casinò. Ai colleghi prima è stato
parlato di sistemi
software
, di valore di puntata media, di
resa teorica. Adesso qui si parla di circa 1.200.000 euro di
introiti che sarebbero arrivati, ma sono stimati...però quello che
rimane poi sulla carta sono 1.250.000 euro che sono stati spesi, e
non sono neanche rientrati in termini di incassi. Anche
quest'operazione poi quindi è un'operazione sostanzialmente che va
in perdita, cioè qui non riusciamo a trovare...allora, alla
Roulette
si perde, alle
slot machine
si
perde...perdiamo noi, non è che perdono i giocatori!
Qui la Casa da gioco...dobbiamo andare a cercare questa specie
di "circa 1.200.000"...chi ce lo dice: "circa 1 milione e 200
mila"? Voi cioè ci state rispondendo come se questo fosse il
Festival della magia
, state facendo apparire e sparire le
cose da una parte e dall'altra, però la questione è molto semplice:
non c'è un'attività, un'iniziativa che sia in attivo, dappertutto
si va a spendere di più di quello che effettivamente poi si
incassa. Allora, abbiate pazienza, ma c'è una Direzione giochi? C'è
un Amministratore delegato? Avete una marea di dirigenti, una marea
di primi livelli, è tutta gente che sfiora i 100 mila euro o li
supera all'anno - non ancora al mese, ma forse con le prossime
promozioni arriveremo anche a quello -, allora a questo punto ci si
chiede: ma che razza di gestione è questa? È la gestione creativa
di una Casa da gioco? Io sinceramente rimango allibito, di fatto
qui ci guadagnano solo le società che vengono poi prese
dall'esterno per organizzare le iniziative, perché, oltre ad aver
avuto un diminuzione della clientela, una diminuzione delle ore di
impiego del personale, che cosa si fa? Il personale interno magari
sta lì a girarsi i pollici...e c'è gente che vuole anche lavorare
all'interno del Casinò, eh, sfatiamo questo mito, non è che sono
tutti dei
"fagnàn"
(traduzione letterale dal patois:
"scansafatiche"), ci sarà il
"fagnàn"
come c'è dappertutto,
per carità, ci sarà il super raccomandato, quello che sarebbe da
prendere a calci nel sedere e buttar fuori, sicuramente, ma c'è
anche quello che vorrebbe lavorare, ma non può lavorare, e allora
noi dobbiamo andare dalla Pagano a prendere questo, dalla Gi Group,
da tutte queste società, ma perché quando abbiamo i nostri lì a far
niente? Perché quando rischiamo di demansionare e di far perdere
anche quella che è la voglia di lavorare, la motivazione nei
lavoratori...ma che modo di gestire il personale è questo? Ma
chiedetelo ai vostri dirigenti. Chiedetelo al Signor Buat, che si
tiene la gente a fare nulla e si prende la gente da fuori...per
fare che cosa? Iniziative che alla fine sono in passivo e poi ci
meravigliamo se la Casa da gioco continua ad accumulare dei debiti,
comunque ci sarà modo successivamente, attraverso altri due
interventi, di approfondire alcune questioni. In quel momento
emergerà veramente qual è il disegno che questa maggioranza
regionale ha sulla Casa da gioco e ci sarà, da un lato, da
sbellicarsi dalle risate e, dall'altro, da mettersi le mani nei
capelli!
Président
- Point 10 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK