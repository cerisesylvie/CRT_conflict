Consiglio Regionale della Valle d'Aosta - Oggetto del Consiglio n. 589 del 10 giugno 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 589 del 10 giugno 2009 - Resoconto
OGGETTO N. 589/XIII - Interpellanza: "Erogazione dell'assegno
integrativo regionale mensile reversibile agli ex combattenti ed
assimilati".
Interpellanza
Viste le L.R. n. 17 del 2002 e n. 15 del 2003 che dispongono
e disciplinano l'erogazione di un assegno integrativo regionale
mensile reversibile agli ex combattenti ed assimilati;
Considerato che per ragioni fisiologiche il numero dei
beneficiari del suddetto assegno sono in progressiva
diminuzione;
Constatato da informazioni assunte che l'erogazione
dell'assegno di reversibilità ai superstiti richiede dei tempi
eccessivamente lunghi;
Ritenendo si possa notevolmente ridurre l'attuale
tempistica;
i sottoscritti Consiglieri regionali
Interpellano
l'Assessore competente per conoscere gli orientamenti della
Giunta regionale in merito:
1) l'iniziale e l'attuale numero dei beneficiari diretti e
superstiti dell'assegno in oggetto;
2) qual'è il tempo mediamente impiegato per definire la
pratica di reversibilità;
3) qual'è la somma stanziata per l'anno 2009 per finanziare
le leggi di riferimento;
4) se ritiene opportuno o meno rivedere l'entità
dell'assegno.
F.to: Giuseppe Cerise - Louvin
Presidente
- La parola al Consigliere Giuseppe
Cerise.
Cerise G. (VdAV-R)
- Merci, M. le Président.
Noi, con questa interpellanza, volevamo sostanzialmente
conoscere alcuni dati e capire quali sono gli orientamenti per il
futuro da parte della Giunta riguardo a quell'assegno integrativo
regionale mensile reversibile agli ex combattenti e agli
assimilati. Stiamo parlando di un assegno di una entità piuttosto
modesta, mi pare che sia di 30 e qualche euro quello ai diretti
beneficiari, e 20 e qualcosa quello di reversibilità ai superstiti.
Stiamo anche parlando di un numero di beneficiari che mi pare sia
abbastanza contenuto, anche in forza di quella che è la legge della
natura che progressivamente va ad affievolire il numero di questi
beneficiari.
Abbiamo poi anche da informazioni assunte - non vogliamo farci
qua portatori di doglianza, assolutamente - ma abbiamo recepito da
qualche informazione che ci sono dei ritardi piuttosto forti per
quanto riguarda il discorso della reversibilità. Pare... adesso non
so se questo corrisponde a verità, ma ci sembrerebbe piuttosto
semplice questo problema, in quanto non mi pare che ci siano degli
accertamenti particolari da fare, sarebbe sufficiente un
certificato di morte e la situazione di famiglia al momento della
morte del beneficiario diretto, per poi passare alla
reversibilità... dunque dovrebbe essere...
Volevamo capire e anche vedere per il futuro cosa si pensa di
fare, se c'è la volontà di rivedere dal punto di vista dell'entità
questo assegno di reversibilità, perché, dicevo, numeri piuttosto
contenuti, cifre piuttosto contenute, ma c'è comunque una struttura
regionale che è impegnata nella gestione di queste provvidenze, e
se non ci sono anche delle soluzioni alternative. Mi pare ad
esempio che la Provincia di Bolzano e la Provincia di Trento
abbiano optato inizialmente per un assegno annuale anziché mensile,
per poi trasformare questo in un'unica soluzione basata un po' sui
criteri che si adottano per quanto riguarda il discorso dei
vitalizi, quando vengono liquidati in somma capitale. Non so quali
sono gli orientamenti della Giunta; se rimanesse di fatto questa
stessa procedura, riterremmo che si possa, visto - ribadisco - il
numero esiguo di beneficiari, rivalutare questo assegno e anche
nella tempistica, per quanto riguarda la pratica della
reversibilità, essere un po' più celeri. Grazie.
Presidente
- La parola all'Assessore alla sanità, salute
e politiche sociali, Albert Lanièce.
Lanièce A.
- Grazie, Presidente. Per quanto riguarda
l'interpellanza, ho fornito questa tabella perché mi sembrava
opportuno mettervi a disposizione i dati. Dunque a decorrere
dall'entrata in vigore della legge regionale 7 agosto 2002 n. 17,
"Integrazione regionale al trattamento pensionistico degli ex
combattenti" e successive modifiche, i beneficiari della legge
diretti sono quelli indicati nella tabella: passiamo dal 2002,
1.613 beneficiari diretti, 1.078 con reversibilità, quindi
beneficiari totali 2.691; poi, per un evidente fatto naturale, gli
ex combattenti nel 2009, solo 917 beneficiari diretti,
reversibilità 1.136 e beneficiari totali 2.053. Si deve dire che
per quanto riguarda l'anno 2009 è ancora parziale, perché
chiaramente risultano ancora 25 nuove domande per le quali è in
corso l'istruttoria.
Per quanto riguarda la seconda domanda, l'assegno integrativo
regionale è concesso su domanda degli interessati con deliberazione
della Giunta, come previsto dall'articolo 2 della legge regionale
n. 17/2002; nel corso di un anno solare si predispongono
generalmente due deliberazioni, si riunisce la commissione per
valutare tutti gli aspetti amministrativi burocratici, quindi per
determinare deliberazione, ammissione, reiezione delle nuove
domande di reversibilità e non, presentate nel corso del semestre
precedente. Qui, chiaramente, sono compresi anche i nuovi reduci
delle varie campagne militari che vengono fatte adesso, umanitarie
più che altro, tipo Kosovo, Libano, Arganistan, eccetera. Vanno da
20 a 40 domande circa a seduta della commissione. L'importo
stanziato, impegnato per l'anno 2009 per l'erogazione dell'assegno
è di circa 870mila euro. L'importo dell'integrazione regionale,
come previsto dall'articolo 1 della legge regionale n. 17/2002, è
determinato annualmente, ai sensi della legge 15 aprile 1985 n.
140, con apposito decreto del Ministro dell'economia e delle
finanze ed ammonta per il 2009 a 39.044 euro mensili per 12
mensilità per i titolari di pensione diretta. Per i titolari di
reversibilità l'importo è previsto al 60 percento per il coniuge
superstite, quindi 23,66 euro mensili, e pari al 70 percento per il
figlio superstite, quindi pari a 27,61 euro mensili.
Per quanto riguarda l'articolo 1 della legge regionale n.
17/2002, questo stabilisce che l'importo all'integrazione regionale
sia in misura pari alla maggiorazione del trattamento pensionistico
degli ex combattenti; in sostanza, in Valle gli ex combattenti
prendono il doppio, perché hanno la maggiorazione dell'INPS e in
più la nostra integrazione regionale che è pari alla maggiorazione
dell'INPS, quindi in realtà si tratta di 80 euro e non 39, pertanto
quasi 80 euro. La maggiorazione quindi è soggetta alla disciplina
della perequazione automatica delle pensioni, pertanto viene
aggiornata annualmente sulla base delle variazioni percentuali
degli indici dei prezzi al consumo per le famiglie, gli operai e
gli impiegati con apposito decreto del Ministro dell'economia e
delle finanze. Adesso terremo in considerazione se bisognerà
ritoccare un po' questi parametri, ma - come ribadito prima - i
nostri ex combattenti prendono un'integrazione che è esattamente
uguale all'integrazione dell'INPS, quindi il doppio rispetto a
quello che è previsto dalla legge nazionale. La tempistica è legata
al fatto che ci sono due commissioni all'anno, si può provare a
stimolare ulteriormente gli uffici, questo avviene un po' per tutte
le pratiche. Diciamo che si tratta, per quanto riguarda le
invalidità civili, di un settore dove gli impiegati sono sempre più
impegnati per tutta una serie di domande che arrivano.
Presidente
- La parola al Consigliere Giuseppe
Cerise.
Cerise G. (VdAV-R)
- Ringrazio l'Assessore per aver
fornito anche la tabella dei dati richiesti; come si presumeva c'è
un netto ridimensionamento dei beneficiari nel senso che sono quasi
dimezzati dal 2002 ad oggi. Prendiamo atto di questa volontà di
vedere, ma io mi fermerei sul fatto della reversibilità che mi pare
un fatto quasi automatico, perché quando c'è lo stato di famiglia,
prodotto lo stato di famiglia al momento della morte e il
certificato di morte, non so cosa la commissione possa dire
qualcosa in più rispetto a questo dato inconfutabile. Abbiamo
lasciato qualche suggestione sulla quale poi eventualmente...
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK