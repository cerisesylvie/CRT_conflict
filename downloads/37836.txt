Consiglio Regionale della Valle d'Aosta - Oggetto del Consiglio n. 1498 del 20 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Servizio di emergenza sanitaria (118)
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Protezione civile
Vigili del fuoco - Difesa antincendi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1498 del 20 ottobre 2015 - Resoconto
OGGETTO N. 1498/XIV - Interrogazione: "Presentazione da parte
della Guardia di Finanza di un documento per la gestione
dell'attività di soccorso d'intesa con il Corpo regionale dei
Vigili del fuoco".
Président
- La parole au Président de la Région.
Rollandin (UV) -
Grazie Presidente.
Per quanto riguarda la prima domanda, il Comando del Corpo
valdostano dei Vigili del fuoco è stato interessato all'inizio
dell'estate nella valutazione di una bozza di protocollo d'intesa
con il soccorso alpino della Guardia di Finanza.
"
Quali sono le proposte contenute...
": l'articolo 2 del
protocollo d'intesa, che sicuramente lei conosce, dice infatti che
per raggiungere gli obiettivi indicati dall'articolo 1 del
protocollo "
ovvero il miglioramento della conoscenza reciproca,
la sinergia e la collaborazione in attività di ricerca e soccorso
di persone in difficoltà in ambiente impervio, i due soggetti
-
cito testualmente, credo che ce l'abbia sotto gli occhi -
si
impegnano periodicamente a realizzare sessioni addestrative,
-
quindi questo è l'oggetto -
teoriche e pratiche, in tutti gli
scenari presenti sul territorio e a sviluppare ogni utile forma di
sinergie tra le rispettive strutture, ivi compresa la
formazione
"; questo è quanto, quindi nell'ambito puramente di
quello che è un percorso di formazione e di addestramento.
"
Se corrisponde al vero che dal coinvolgimento del personale
della Guardia di Finanza potrebbe derivare un risparmio di denaro e
un miglioramento dell'efficienza...
": ora, a questa domanda
(come lei si sarà già dato), la risposta è negativa, in quanto non
è che ci sia un risparmio, a meno che lei dica "risparmiamo mentre
facciamo la formazione insieme", e su questo allora condivido, su
questo c'è sicuramente una capacità e una possibilità di fare
sistema. Non c'è invece un risparmio sul soccorso, che è
indipendente, ognuno fa la sua parte, nel senso che dalla bozza di
protocollo d'intesa in questione - come abbiamo detto - non si può
desumere un risparmio di spesa per la Regione trattandosi di
addestramento comune e di sviluppi di sinergia, attività che
peraltro sono regolarmente realizzate anche in assenza di uno
specifico protocollo (cioè già si facevano e il protocollo in
qualche modo migliora la capacità di raccordarsi). I rappresentanti
dei Vigili del fuoco hanno per esempio partecipato ad un'attività
addestrativa del Soccorso alpino della Guardia di Finanza che si è
svolta dal 12 al 16 ottobre scorso, quindi nell'ottica che credo
lei volesse ricordare.
Vale anche la pena di ricordare che in Valle d'Aosta l'attore
principale nella ricerca e soccorso di persone in zone impervie è
il Soccorso alpino valdostano, così come nel resto d'Italia è
l'omologo Corpo nazionale del Soccorso alpino e speleologico. La
bozza di protocollo d'intesa in argomento sicuramente va nella
direzione giusta, tutto quello che è collaborazione per noi è un
punto importante, dunque apprezziamo questo, e deve essere affinata
proprio per massimizzare i possibili effetti positivi che credo
anche lei si augurasse, non in termini di costi, quanto soprattutto
di efficienza, e ciò può sicuramente avvenire solo attraverso il
coinvolgimento del Soccorso alpino valdostano e della Protezione
civile che, insieme ai Vigili del fuoco, costituiscono il sistema
regionale di protezione civile. Ecco, in questo senso, credo sia
quindi corretto dare una valutazione positiva di questa iniziativa.
Grazie.
Si dà atto che dalle ore 11,18 assume la presidenza il
Vicepresidente Follien.
Follien (Presidente) -
Per la replica, la parola al
Consigliere Ferrero.
Ferrero (M5S)
- Grazie Presidente.
Sicuramente non è solo una logica di costi, una logica di
risparmi che mi ha spinto a fare questa interrogazione, ma è anche
una logica di dire "aumentiamo l'efficienza" giustamente come ha
detto il Presidente della Regione, efficienza che, per quanto
riguarda gli ultimi interventi fatti negli ultimi mesi dal Soccorso
alpino, è un'efficienza che lascia molto a desiderare, molto a
desiderare...perché se pensiamo al caso della persona che era stata
poi ritrovata addirittura dal parente francese che è dovuto munirsi
di una guida per ritrovare la salma del parente scomparso, ma
pensiamo agli interventi che sono stati fatti con l'elicottero? A
quell'intervento a Saint-Nicolas, quando c'era una persona che
minacciava di suicidarsi e...che cosa si fa? Gli si manda su
l'elicottero, un elicottero che gira intorno ad una persona che è
già in precarie situazioni psicologiche e...tu gli mandi
l'elicottero? Ma non siamo mica a Hollywood o cose strane del
genere! Ma vogliamo ricordare anche la persona che è stata
intrappolata a Challand-Saint-Anselme nel torrente? Vogliamo
ricordare...poi ci torneremo, perché io vi vorrò esporre in maniera
particolareggiata che cosa è successo...che hanno tenuto a bagno
per due ore circa - adesso il tempo esatto ve lo dirò prossimamente
- una persona nel torrente per non allertare subito i Vigili del
fuoco ma sono andati i signori del Soccorso alpino? Va bene...ma
scusate, il Soccorso alpino ha una unità fluviale? Questo mi
chiedo! Sono stati chiamati successivamente con ritardo i Vigili
del fuoco, è stata chiamata successivamente con ritardo l'Unità dei
Vigili del fuoco fluviale, quella piemontese, ma si è perso un
sacco di tempo e in questo lasso di tempo la persona è andata in
ipotermia e ci poteva lasciare le penne! E questi erano lì a
trafficare con l'elicottero perché l'elicottero va sempre bene,
l'unica cosa è che quando c'è da fare un soccorso, anche se uno si
lussa una spalla o si graffia il ginocchio, ti parte l'elicottero!
Eh, ma l'elicottero, Signori...è vero che noi abbiamo un appalto, e
tra l'altro sono oltre 10 milioni di euro sul triennio...ma
attenzione, noi, poi, per ogni intervento paghiamo anche qualcosa!
Ma siamo proprio certi che tutte le volte che qualcuno si gratta il
ginocchio noi dobbiamo mandare l'elicottero? Perché poi lo paghiamo
noi l'elicottero! È vero che sull'elicottero...e qui io non voglio
fare di tutta un'erba un fascio...ma attenzione, sull'elicottero
poi alle volte non ci va solo una guida alpina, ma due, che dopo
quattro ore ci costano quasi 500 euro al giorno! E allora io non
vorrei che la gente avesse poi la percezione che qualcuno va a
farsi i voli in elicottero, perché questi voli alla fine ci
costano, tra carburante, servizio e Soccorso alpino valdostano,
altre centinaia di migliaia di euro!
Adesso è stata riorganizzata la Protezione civile. È possibile
fare un discorso...poi magari faremo una mozione o
qualcos'altro...ma è possibile fare un discorso anche qui di
economia delle spese? È possibile non spettacolarizzare gli
interventi? Perché ormai adesso qui è tutto un partire di
elicotteri, fanno vedere questi superuomini che si calano col
verricello, ma poi costano queste cose, eh! Alla fine che cosa ne
abbiamo? E vogliamo parlare anche degli interventi inutili?
Vogliamo parlare della responsabilità magari di chi fa partire
l'elicottero per una lussazione di una spalla o qualcos'altro, per
una persona che può tranquillamente essere recuperata con
un'autoambulanza? Perché se non vogliamo affrontare questo problema
allora lasciamo perdere tutto, però poi si parla che mancano i
soldi da una parte, mancano i soldi dall'altra parte...non diciamo
che queste sono spese incomprimibili, che non si possono ridurre,
perché non sarebbe vero, questo non è vero, le spese si posso
ridurre! E allora, dato che c'è una Unità della Guardia di Finanza,
ci sono diverse persone che sono abilitate all'utilizzo del
verricello, vogliamo inizialmente...adesso che c'è il nuovo
Direttore della Protezione civile faccio un appello al nuovo
Direttore, Dirigente, Coordinatore della Protezione civile: si
vuole incontrare magari con gli specialisti della Guardia di
Finanza e magari vediamo di riuscire ad economizzare le spese e ad
ottimizzare anche il sevizio? Questo è un punto interrogativo, ci
ritornerò poi con una mozione o una risoluzione. Grazie.
Presidente -
Punto 15 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK