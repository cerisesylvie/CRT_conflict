Consiglio Regionale della Valle d'Aosta - Oggetto del Consiglio n. 1853 del 5 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1853 del 5 ottobre 2022 - Resoconto
OGGETTO N. 1853/XVI - Interrogazione a risposta immediata:
"Notizie relative alla posizione ufficiale della maggioranza
regionale sulla proposta di candidatura di Aosta come capitale
della cultura 2025".
Bertin (Presidente) -
Passiamo ora al punto n. 10.01
dell'ordine del giorno. Per l'illustrazione del
question
time
, la parola alla consigliera Erika Guichardaz.
Guichardaz E. (PCP) -
Torniamo a parlare di Aosta,
capitale della cultura, questa volta a seguito delle notizie
apparse sulla stampa e di cui abbiamo avuto conferma nel Consiglio
comunale di Aosta, ossia che la Giunta regionale ha appoggiato la
proposta di candidatura di Aosta capitale a differenza della
Presidenza del Consiglio. Non abbiamo ritrovato atti rispetto a
questo appoggio formale, quindi chiediamo al Presidente di avere
notizia di quale atto ha formalizzato il sostegno per Aosta
capitale della cultura e qual è la posizione della maggioranza
vista questa diversità di voto fra gli organismi.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
Rispondo io per competenza.
Rispetto alla candidatura di Aosta come capitale della cultura, ci
siamo già confrontati, come accennava lei, a seguito di una sua
interpellanza, sono a conoscenza anche delle polemiche che sono
scaturite rispetto alla posizione assunta dalla Presidenza del
Consiglio regionale, ma non è argomento di quest'interrogazione.
Voglio invece sottolineare il nostro interesse già più volte
ribadito rispetto a quest'importante impegno e percorso intrapreso
dall'Amministrazione comunale. Abbiamo deciso di sostenere la
candidatura - e parlo anche a nome del Presidente con il quale
abbiamo condiviso gli intenti - con l'impegno fattivo, in
particolare, dell'Assessorato che rappresento. È stata individuata
una figura di riferimento, la dottoressa Maria Cristina Ronc, che
già durante l'estate ha collaborato alla stesura del
dossier
di candidatura fornendo contenuti e suggerimenti inediti e
importanti. Non solo, abbiamo già messo a bilancio, assestamento e
previsione, importanti investimenti sul patrimonio culturale sia
per quanto attiene agli interventi di manutenzione ordinaria e
straordinaria sui beni, sia nella riqualificazione, quindi lavori e
servizi, di intere aree archeologiche, quindi progetto "Aosta Est",
l'insula degli edifici degli spettacoli, dei siti musealizzati del
museo archeologico, il tutto anche in vista della data del 2025.
Oltre ad aver formalizzato una lettera di intenti che abbiamo
trasmesso al Comune, che è questa, abbiamo agito con i fatti e
continueremo a farlo in quanto crediamo fortemente in questa
candidatura.
Attendiamo ovviamente l'esito della candidatura e credo che se
Aosta vincerà - e noi pensiamo che abbia tutte le potenzialità per
vincere - non potrà, a nostro parere, che rendersi necessaria una
legge "Aosta capitale della cultura 2025", adesso il titolo l'ho
buttato lì, quindi non escludo in ogni caso però che anche il
Duemilacinquantesimo anno della fondazione di Augusta Praetoria
possa essere però un'occasione per celebrare la città di Aosta,
quindi per rafforzare gli investimenti materiali e immateriali a
prescindere dall'esito della candidatura. A breve sapremo e avremo
comunque il dato e l'informazione e a quel punto si capirà se il
percorso sarà quello di "Aosta città della cultura 2025" o
dall'altra parte una celebrazione che credo sia opportuna e sia
un'opportunità unica anche per la città di Aosta e la Regione per
il Duemilacinquantesimo della sua fondazione.
Presidente -
La parola al consigliere Manfrin per mozione
d'ordine.
Manfrin (LEGA VDA) -
Solo per chiedere, a fronte della
risposta dell'Assessore, una breve sospensione e una riunione dei
Capigruppo per proporre una discussione politica sul tema.
La seduta è sospesa dalle ore 17:35 alle ore 18:19.
Bertin (Presidente) -
Riprendiamo da dove eravamo
rimasti, pertanto c'è la replica della consigliera Erika
Guichardaz.
Guichardaz E. (PCP) -
Solo per ringraziare l'Assessore
della risposta, quindi apprendiamo con favore di questa lettera
d'intenti e dell'impegno fattivo dell'Assessorato rispetto al
dossier
di "Aosta capitale della cultura" e addirittura
l'intenzione di mettere ulteriormente anche delle risorse e di
pensare a una legge in questo senso, che potrà sicuramente aiutare
anche nella seconda fase la candidatura. Non si capisce quindi
proprio perché l'Ufficio di Presidenza abbia preso una strada
diversa, abbiamo chiesto e fatto accesso agli atti, a meno che non
sia secretata anche per noi Consiglieri, capiremo quali sono le
vere motivazioni che stanno dietro questa decisione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK