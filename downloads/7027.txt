Consiglio Regionale della Valle d'Aosta - Oggetto del Consiglio n. 1530 del 2 ottobre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1530 del 2 ottobre 1985 - Resoconto
OGGETTO N. 1530/VIII - ESIGENZA DI UN ESAME APPROFONDITO
DELLE ESPERIENZE DELLA FINAOSTA S.p.A. (Interpellanza).
PRESIDENTE
: Do lettura dell'interpellanza presentata dai
Consiglieri Mafrica e Millet:
INTERPELLANZA
E' ormai scaduto il mandato triennale del Consiglio di
Amministrazione della FINAOSTA, eletto nell'estate del 1982 ed è
quindi opportuno provvedere ad una conferma o ad un rinnovamento di
tale organo.
Sono d'altronde, a giudizio del gruppo comunista, necessari
un esame approfondito dell'esperienza finanziaria regionale e
modifiche rilevanti al suo funzionamento.
Ciò premesso i sottoscritti Consiglieri regionali
INTERPELLANO
la Giunta regionale per conoscere i suoi intendimenti
rispetto alle modalità con cui affrontare l'esame dell'attività
della FINAOSTA e le conseguenti decisioni da prendere.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Nel giugno del 1982 questo Consiglio ha
discusso ampiamente sul problema della finanziaria regionale.
Ricordo che il nostro gruppo aveva sottolineato con forza il
pericolo che la finanziaria regionale avesse più caratteristiche di
finanziaria di salvataggio rispetto alla necessaria funzione di
struttura per la promozione dello sviluppo. Sono trascorsi tre anni
ed è scaduto il Consiglio di amministrazione che era stato eletto
ed è quindi necessario rinnovare questo organismo, riflettendo
opportunamente sulla funzione che la FINAOSTA ha avuto rispetto ai
problemi economici della Regione.
Alcuni dati, cortesemente forniti dall'Assessore alle Finanze,
confermano la nostra sensazione di fondo: la FINAOSTA non ha svolto
il ruolo necessario e ha avuto più che altro la funzione di una più
agile cassa regionale per mettere in movimento investimenti e
finanziamenti decisi dalla Giunta regionale e non dalla FINAOSTA.
Dai dati forniti risulta che, fine al 30 giugno, di quest'anno la
finanziaria regionale ha investito 81 miliardi, dei quali soltanto
il 12,4% è stato utilizzato in gestione ordinaria, cioè su scelte
autonome della FINAOSTA, mentre il 53,4% è stato speso in gestione
speciale su indicazione della Giunta regionale e del Consiglio,
quindi con una scelta che non considera aspetti puramente
economici, ma soprattutto aspetti occupazionali.
Noi crediamo perciò che sia necessario un esame approfondito del
modo di operare della FINAOSTA e delle scelte finora fatte, che
possa portare anche ad alcune modifiche della legge istitutiva,
così come è ribadito anche nel protocollo di intesa tra la Giunta
regionale e i sindacati. Noi pensiamo quindi che debba essere fatto
un esame a livello di Commissione che dovrà poi essere portato in
Consiglio perchè si possano apportare le necessarie correzioni, per
eleggere un nuovo Consiglio di amministrazione che goda della più
completa fiducia e per utilizzare meglio uno strumento che, se
rimane agli attuali livelli, non è pari alle aspettative. Chiediamo
quindi all'Assessore alle Finanze e alla Giunta quali sono le
intenzioni dell'esecutivo regionale per il destino della
FINAOSTA.
PRESIDENTE
: Ha chiesto la parola l'Assessore alle Finanze
Martin; ne ha facoltà.
MARTIN (A.D.P.):
I dati che ho fornito al Consigliere
Mafrica in effetti metto no in risalto la preponderanza di
interventi in gestione speciale rispetto a quelli in gestione
ordinaria. Su un capitale sociale di 20 miliardi, quale quello
della gestione ordinaria della FINAOSTA, gli interventi attuati
sino ad oggi ammontano a 16 miliardi circa. Non dobbiamo però
confondere la cosiddetta gestione industriale della Regione con le
altre competenze della finanziaria: fondi di rotazione per
l'artigianato, il commercio, attività alberghiere o interventi per
il recupero di centri storici.
E' comunque indubbio che la gestione speciale ha avuto
un'attività molto più intensa che non quella ordinaria. Ciò
comprensibile specie per quanto riguarda le nuove industrie che si
sono installate in Valle d'Aosta in questi ultimi anni, in quanto
la differenza finora praticata dalla FINAOSTA sui tassi faceva sì
che gli interventi per le industrie venissero attuati in gestione
speciale per poter essere concorrenziali con le altre Regioni. Non
dimentichiamo che quasi tutte le regioni italiane cercano di
attirare nuove attività industriali.
E' intenzione della Giunta di proporre al Consiglio di
amministrazione della finanziaria regionale l'unificazione dei
tassi per la gestione ordinaria e la gestione speciale, perchè
crediamo che la differenza oggi non abbia più senso. Riteniamo
invece che le due gestioni debbano essere separate per quanto
riguarda la decisione politica, ossia la gestione speciale di
competenza della Giunta regionale e la gestione ordinaria di
competenza del Consiglio di amministrazione della FINAOSTA. In
occasione dell'assemblea per l'approvazione del bilancio che si
terrà a fine mese verrà lanciata questa proposta e i due tassi
verranno unificati, portando così ad un potenziamento dell'attività
della gestione ordinaria.
Sulla questione della finanziaria come strumento di salvataggio,
come ha affermato il Consigliere Mafrica, non sono del tutto
d'accordo, pur riconoscendo comunque che alcuni aspetti dovranno
essere rivisti, nel senso che la finanziaria stessa dovrebbe
portare molte più proposte all'attenzione del Governo regionale.
Non dimentichiamo però che in questi ultimi tempi molte aziende
hanno sostituito altre aziende che non hanno avuto molta fortuna e
hanno dovuto chiudere i battenti, e che l'intervento della
finanziaria ha permesso di ampliare la loro, attività. Sono
interventi costosi che hanno reso meno pesante la situazione
occupazionale in Valle d'Aosta.
Tutto sommato si può quindi concordare su una revisione di
alcuni meccanismi della finanziaria, senza dimenticare però che è
stato uno strumento abbastanza utile anche per i salvataggi di
alcune aziende. Non dimentichiamo che attualmente il salvataggio di
un'azienda equivale ad un nuovo investimento e che se non ci fosse
stato l'intervento della finanziaria molte aziende avrebbero dovuto
chiudere i battenti, mettendo sulla piazza molti altri
disoccupati.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Il n'y a pas grand chose à ajouter à ce
qu'a déjà dit l'Assesseur Martin, sinon qu'il faut souligner encore
une fois un aspect qui, je crois, est le plus important,
c'est-à-dire que, si on souhaite justement qu'il y ait une
autonomie au point de vue de la gestion de la FINAOSTA, d'un autre
côté il faut se rappeler que c'est quand même un instrument
régional. Si on perd ce rapport et la possibilité de voir
coordonnées la politique de la FINAOSTA avec l'orientation
politique que le Conseil régional et la Junte régionale donnent au
programme, alors on a perdu de vue ce qui est le but de la
FINAOSTA.
La FINAOSTA doit gérer, et il a raison qui dit qu'elle ne doit
pas uniquement sauver les différentes entreprises, mais qu'elle
doit aussi faire en sorte que certaines entreprises puissent avoir
des financements à des taux plus bas que les investissements prévus
par différentes banques. Mais, jusqu'à présent, l'Assesseur l'a
déjà souligné, la difficulté de prévoir la gestion ordinaire est
due uniquement au fait qu'il y a des taux d'intérêt différents.
Donc, le point est de prévoir ce qu'on a dit il y a quelques
minutes, c'est-à-dire que la possibilité de prévoir une
intervention au niveau de l'emploi soit géré par les compétences
administratives de la FINAOSTA, mais avec une orientation politique
donnée par l'Administration régionale; autrement on n'a plus la
possibilité de voir comment prévoir l'augmentation des emplois en
Vallée d'Aoste. En ayant des expertises de plus en plus sérieuses,
on pourra évaluer, dès le début, la validité de certaines
entreprises qui viennent en Vallée d'Aoste; il sera, alors, plus
facile de suivre la capacité de gestion de ces entreprises et donc
on n'aura plus certaines surprises que, malheureusement, on a eu
dans ces dernières années.
Voilà donc ce que l'on souhaite, du point de vue administratif,
des rapports avec la FINAOSTA, qu'il y ait un raccort le plus
étroit possible afin d'avoir toujours les données suffisantes pour
coordonner l'activité régionale.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Quando si parla di gestione ordinaria,
come dice la parola stessa, si pensa che la gestione autonoma abbia
un ruolo importante nell'attività della FINAOSTA. Concordiamo sul
fatto che debba esserci un collegamento tra l'indirizzo politico
dell'esecutivo del Consiglio regionale e le iniziative prese dalla
FINAOSTA, ma occorre che, a livello di analisi economica e di
capacità propositiva, la FINAOSTA faccia notevoli passi in avanti
per ciò che riguarda la gestione ordinaria. E' vero che i tassi più
favorevoli in gestione speciale possono avere influito sulla
scelta, però riteniamo che siano complessivamente poche le
iniziative valide prese autonomamente, arche solo a livello di
proposta, da parte della FINAOSTA.
L'Assessore Martin dice che sono stati utilizzati 16 miliardi
sui 20 disponibili per la gestione ordinaria: bisogna però
osservare che di questi 16 miliardi, 6 miliardi sono stati
deliberati negli ultimi due mesi, ma non sono ancora stati erogati.
Sembra quasi che il Consiglio di amministrazione della FINAOSTA,
all'avvicinarsi della scadenza, si dia più da fare, quasi come gli
studenti all'avvicinarsi degli esami. Da tre anni a questa parte
sono stati erogati da parte della FINAOSTA 10 miliardi in gestione
ordinaria, 44 miliardi in gestione speciale, 11 miliardi con la
legge dei fondi di rotazione e 17 miliardi con la legge per i fondi
di rotazione per l'artigianato, il commercio e la cooperazione.
Noi crediamo che sia necessario un esame dell'attività non
soltanto sulle grandi cifre, ma anche dal punto di vista analitico
e chiediamo all'Assessore se ci potrà fornire i dati analitici
delle diverse gestioni per verificare fino in fondo quali
correzioni vanno apportate sia rispetto alla nomina del Consiglio
di amministrazione, sia rispetto alle innovazioni da apportare alla
legge istitutiva. Crediamo che si possa fare molto di più, perchè
la FINAOSTA è uno strumento valido che ha però bisogno di essere
rivitalizzato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK