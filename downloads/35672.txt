Consiglio Regionale della Valle d'Aosta - Oggetto del Consiglio n. 139 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 139 del 25 settembre 2013 - Resoconto
OGGETTO N. 139/XIV - Interpellanza: "Presentazione di un
piano di stabilizzazione dei lavoratori precari
dell'Amministrazione regionale, dell'USL e delle società
partecipate".
Président -
Pour l'illustration, la parole au collègue
Donzel.
Donzel (PD-SIN.VDA)
- Grazie Presidente.
Prima di introdurre direttamente l'argomento, vorrei citare
alcune cifre che sono particolarmente preoccupanti: nel 2013 la
disoccupazione in Valle d'Aosta è salita sopra il 9%, due punti
percentuali peggio dell'anno passato e considerate le misure che
abbiamo messo in campo, soldi che erano investiti nelle politiche
del lavoro...oltre a ciò, anche i dati dell'occupazione assoluta ci
lasciano molto preoccupati, perché è calata anche in termini
assoluti l'occupazione e parliamo di migliaia di posti in meno nel
settore dipendente, ma altre migliaia di posti anche difficilmente
calcolabili li abbiamo persi nelle attività artigiane private,
nelle aziende che chiudono. Molti dati sono difficili da reperire,
perché è una situazione anche di abbandono di ricerca del lavoro,
di persone che sono sfiduciate, che non è facile neanche catalogare
all'interno di questi dati.
Parallelamente, se andiamo a vedere il settore dell'occupazione,
quello che prima era un interessante processo di avvicinamento al
mondo del lavoro: i contratti di collaborazione, i contratti a
tempo determinato, specie poi se erano contratti a tempo
determinato nell'Amministrazione regionale, nell'USL...erano...come
dire? il sogno di tutti i giovani, il primo passo per arrivare poi
al tanto agognato posto fisso. Lì si può calcolare che tra tutte le
partecipate pubbliche, USL, Regione, quant'altro, ci sia una
galassia di oltre 2.000 persone, non considerando appunto che c'è
stata poi quella tragedia dei cantieri forestali. In queste
condizioni, più che le parole di un Consigliere regionale, valgono
le parole che mi arrivano da alcune persone che vivono direttamente
questa condizione. Probabilmente sono costretto a modificare
qualche parola, perché altrimenti qui, se vengono identificati come
quelli che parlano con l'opposizione, un lavoro in Valle d'Aosta
non lo trovano mai più. No, tanto per parlarci chiaro in che
condizioni dobbiamo anche lavorare, con riunioni segrete con i
lavoratori, perché non si sa mai che, se uno viene individuato, non
lavorerà mai più. Mi sembra - l'ho già detto in altri momenti - di
vivere una situazione assurda, da ex Paesi dell'est, un regime di
dittatura, che non posso fare un incontro pubblico, perché dicono:
"quello poi è Donzel, Consigliere che va a dire in Regione che non
si fanno bene le cose", no? Allora incontri segreti, lettere
anonime, ma le lettere non sono anonime, sono firmate, le rendo
anonime io.
"Sono un dipendente a tempo determinato di una
società partecipata pubblica, da una settimana circa a me e ad
altri due colleghi ci è stato comunicato che il nostro contratto di
lavoro non verrà prorogato e al 31/10/2013 resteremo a casa. Il
nostro contratto di lavoro era a tempo determinato e quindi a
scadenza. Tutto regolare, apparentemente, ma io lavoro dal 2006 per
le società regionali. Ora, la graduatoria del concorso è anche
scaduta, mi trovo a 56 anni, con moglie e figlio a carico, a
dovermi cercare un lavoro che non c'è. Non aggiungo altro, ma spero
che in Consiglio si parli anche di noi"
. Un altro scrive:
"attualmente continuano ad assumere i precari dalle vecchie
graduatorie, così i giovani, ormai diventati vecchi, sono esclusi,
perché nelle vecchie graduatorie vale il punteggio per
anzianità
-
è anche un mondo terrificante di regole, in
cui queste persone sono buttate lì
...
-
così i giovani
stanno a casa e lavorano sempre gli stessi, e magari qualcuno ha
già una pensione di 700 euro circa...che ha superato i 65 anni.
Comunque lasciamo perdere, c'è da domandarsi se e quando verranno
chiamate le persone precarie dalle nuove graduatorie
-
graduatorie vecchie, graduatorie nuove o semi nuove -,
cerca di
portare, come hai sempre fatto, la situazione dei precari in
Consiglio
.
La crisi è sempre più dura, le persone non
possono aspettare che i colleghi vadano in pensione o aspettare la
fine dei lavori del castello di Aymavilles, di Quart, Arnad, l'area
megalitica, Pondel
- dove sono stati promessi dappertutto
posti, vedremo dal bilancio regionale se questi posti poi si
potranno fare -
e soprattutto aspettare le prossime elezioni,
dove magari verrà promesso un nuovo concorso ed assumere in maniera
becera...non c'è più tempo, perché i concorsi fatti nel 2013
scadono già nel 2016
- questo giovane è almeno fiducioso che il
Governo arrivi al 2018 e quindi dice a questo Governo: "vogliamo
fare qualcosa?" -
in questa situazione esiste un piano di
stabilizzazione del personale? C'è un'idea? Una qualche
strategia?"
. Relativa anche all'USL, dove, insomma, abbiamo
ballato dalle 300 alle 500 unità di personale precario, e anche per
le società partecipate. C'è la necessità di rafforzare i meccanismi
di selezione meritocratica attraverso graduatorie che siano
pubbliche, trasparenti, perché è intollerabile - beh, adesso i
giovani che sono venuti a fare la passerella in Consiglio sono già
andati via, erano già stanchi... - che i giovani debbano accedere
ad altre procedure per trovare lavoro, a sezioni dei partiti di
Governo e non alla volontà di studiare di più, di impegnarsi di
più, di lavorare di più per avere un posto di lavoro. Non deve
essere la tessera di partito l'elemento che ti permette di trovare
un lavoro, deve essere la tua buona volontà, il fatto che sei più
bravo di altri, che ti impegni di più, quindi ecco il senso di
graduatorie pubbliche e trasparenti anche nelle società
partecipate.
Un aspetto poi non indifferente all'interno di questo mondo di
persone deboli, precarie, che lavorano pochi mesi all'anno:
contrastare l'erosione economica e normativa dei contratti delle
fasce più deboli, io lo dico perché è in atto, giustamente, un
ripensamento anche sul fronte dei contratti. Non dobbiamo essere
irresponsabili, dobbiamo dire alla gente che non è più possibile
immaginare aumenti contrattuali, però non è possibile che si
colpiscano i più deboli, lo ribadisco per l'ultima volta, per
l'ennesima volta: il contratto delle società che si occupano dei
lavoratori stagionali delle funivie ha colpito i più deboli. Io non
ho capito cosa rimettono i dirigenti, cosa avranno in meno i
dirigenti, ho capito che un precario per sei anni, uno stagionale
per sei anni non avrà il terzo elemento della retribuzione e farà
lo stesso lavoro degli altri senza essere pagato come loro. Questo
non è più accettabile, non si può colpire il più debole, si deve
iniziare a fare un ragionamento di contenimento della spesa che
veda in primo piano la rinuncia di quelli che hanno un maggiore
emolumento. Allora il segnale che avevamo dato era chiaro, si
cominciava dall'Amministratore delegato del Casinò, che lasciava lì
i suoi 72 mila euro, perché non è una questione tecnico-giuridica,
è una questione politica, ha una nomina fiduciaria, allora se
questa persona non intende rispettare la sfiducia che ha ricevuto
dalla maggioranza del Consiglio, se ne va...se ne va a casa, va a
lavorare da un'altra parte, in un altro Casinò, in Russia, in Cina,
dove lo strapagano, ma non sta qua, in questa condizione dove la
gente non riesce ad arrivare alla fine del mese! Lui punta i piedi
e dice: "voglio il rispetto del contratto", anch'io volevo il
rispetto del contratto per gli stagionali forestali e lì l'avete
cambiato, lì li avete bastonati e quest'anno cominceranno, alcuni
di loro, un iter terrificante di sei anni di lavoro per avere
diritto alla retribuzione che hanno gli altri...una cosa
vergognosa!
Président
- Pour la réponse, la parole au Président
Rollandin.
Rollandin (UV)
- Grazie. Sicuramente in questo periodo è
molto facile fare del sensazionalismo sui lavoratori, che la
situazione sia difficile non solo lo sanno, ma lo provano tutti,
che si insista su alcune situazioni io lo capisco, però non si può
nemmeno esagerare a raccontare solo alcuni aspetti. Sicuramente
sono situazioni delicate che conosciamo tutti, però questo non
significa poter dire di tutto e di più su quello che succede.
Invece, regolarmente, per quanto riguarda le assunzioni nella
pubblica amministrazione, come negli altri settori, come questa
mattina sulle assunzioni del personale nella pubblica
amministrazione, tutto diventa un passaggio legato a chi sa quali
pasticci. Non si possono fare queste affermazioni, che sono state
fatte in quest'aula con leggerezza e credo offendendo anche
persone, che invece hanno con dignità assunto una certa posizione e
che non meritano di essere maltrattate o diffamate in quest'aula.
Credo che un po' di rispetto ci voglia per tutti, questo è un
assurdo, io credo che si possa fare della polemica, ma non a
discapito di quella che è la dignità di chi lavora nella pubblica
amministrazione, come nelle partecipate. Io capisco che ci sia
tutta la giusta tensione nel momento in cui si parla di lavoratori,
però dobbiamo anche renderci conto, quando parliamo dei precari,
che cosa sta succedendo. Nel sistema lavoro la pubblica
amministrazione è ferma da anni, non solo non assume più, ma non
può nemmeno prevedere per il futuro, perché ogni anno viene
prorogato quello che è il blocco delle assunzioni, allora questo
credo che la dica lunga su che cosa sta succedendo.
È vero, vari settori sono in crisi, non essendoci lavoro
soprattutto nell'edilizia, non c'è stato durante quest'anno in
particolare uno sviluppo come si poteva immaginare, perché tutti
hanno frenato. Cosa è successo? Che dai settori che prevedono
progettazione ai settori operativi, agli artigiani, tutti, hanno
ridotto l'organico e questo ha portato ad una massa critica di
persone che sono in cerca di lavoro, che obiettivamente sono in
grande difficoltà. Venendo al discorso del precariato, quindi io
credo che, al di là delle grandi affermazioni di quello che è il
dibattito che avviene a livello nazionale, è di oggi l'affermazione
del Sottosegretario D'Alia:
"per i precari, pubblica
amministrazione nessuna stabilizzazione"
, - queste sono
affermazioni fatte oggi da chi è al Governo nazionale - ci sia da
tener conto, rispetto alle domande che sono presentate, che nella
pubblica amministrazione il contratto a tempo indeterminato è la
regola, per la pubblica amministrazione. Laddove è possibile, si
hanno sempre contratti a tempo indeterminato e che si possono
utilizzare i contratti a tempo determinato e le altre forme
flessibili di lavoro per rispondere, è chiaro - lo dice la legge 22
-, ad esigenze di carattere esclusivamente temporaneo ed
eccezionale. In proposito l'Amministrazione regionale in questi
ultimi anni non ha assunto a tempo determinato su posti vacanti e
quindi non vi è un precariato così come identificato dalle norme in
tema di stabilizzazione, da ultimo l'articolo 4, comma 6, del
decreto-legge 101/2013, l'Amministrazione regionale ha in effetti
sempre assunto per sostituzione di personale temporaneamente
assente, o su progetto per esigenze di carattere eccezionale e
temporaneo, come ricordavo prima, nel pieno rispetto della
normativa regionale. In ogni caso, con l'attuale articolo 14 bis,
recentemente introdotto nella legge regionale 22/2010, si è cercato
di valorizzare il periodo di impiego a tempo determinato mediante
eventuale riserva di posti nell'ambito dei nuovi bandi di concorso,
cosa che adesso, tra l'altro, viene messa in discussione anche nel
sistema che stanno predisponendo a livello nazionale.
Per quanto riguarda l'USL, come noto, l'azienda ha attuato nel
triennio 2008-2010 un piano di stabilizzazione di personale
amministrativo e sanitario in attuazione del protocollo d'intesa
sottoscritto con le amministrazioni sindacali, con le
organizzazioni sindacali, di quanto previsto dalla legge regionale
n. 9 del 2008 in assestamento. Inoltre, il 26 gennaio 2012 è stato
siglato un nuovo protocollo d'intesa dall'azienda, dall'Assessorato
regionale e dalle organizzazioni sindacali del comparto sanità per
la definizione della programmazione del fabbisogno del personale
nel triennio 2012-2014, finalizzato proprio alla ridefinizione e
alla riduzione del fenomeno del precariato. In applicazione di
questo protocollo, recepito dalla Giunta regionale con delibera 365
del febbraio 2012, è stato predisposto per l'anno 2013 un piano di
assunzioni, parlo dell'USL, che mira alla stabilizzazione del
personale precario operante presso le strutture aziendali, 47 posti
di infermiere per cui il concorso è già stato espletato; 21 posti
di OS per cui il concorso è già stato espletato; 2 posti di
operatore tecnico sanitario. Infine, l'Amministrazione regionale e
l'USL non possono procedere ad assunzioni se non su graduatoria di
merito derivante da prove selettive.
Per quanto riguarda invece le società partecipate, la situazione
è alquanto diversa: da un lato, le politiche assunzionali dipendono
dagli equilibri di bilancio delle diverse società, ma, dall'altro
lato, anche alle società partecipate la normativa ha posto limiti e
vincoli come nella pubblica amministrazione. Ricordo a proposito
che il decreto 95 del 2012, cosiddetto
spending review
convertito con la legge 135, contiene alcune disposizioni in
materia di personale che si applicano alle società controllate
dalla pubblica amministrazione che abbiano conseguito nel 2011 un
fatturato di prestazione di servizi a favore della pubblica
amministrazione superiore al 90% dell'intero fatturato, in
particolare il decreto-legge del 1995 ha previsto che a queste
società si applicano disposizioni limitative delle assunzioni
previste per le amministrazioni controllate e che possono avvalersi
di personale a tempo determinato, ovvero con contratti di
collaborazione coordinata, nel limite del 50% della spesa sostenuta
nel 2009. Anche le società controllate dalla pubblica
amministrazione pertanto non possono comunque procedere liberamente
alla stabilizzazione del personale, ammesso che ne abbiano le
esigenze.
Per il terzo punto:
"se intende contrastare l'erosione
economica e normativa dei contratti delle fasce più deboli"
, è
difficile immaginare con quali leve l'Amministrazione regionale
potrebbe contrastare l'erosione economica e normativa dei contratti
già solo per quanto riguarda i dipendenti pubblici, per esempio, il
decreto 4 settembre 2013, in attesa di pubblicazione, prevede
ulteriori limitazioni e proroghe rispetto a quanto già previsto dal
decreto 78 del 2010 e, precisamente, la proroga al 31 dicembre 2014
del blocco dei trattamenti economici anche accessori individuali,
delle risorse complessive destinabili al trattamento accessorio e
dei meccanismi di adeguamento retributivo di stipendi e
progressioni di carriera; il blocco della contrattazione per il
biennio 2013-2014 per il personale dipendente delle amministrazioni
pubbliche, nonché di eventuali incrementi contrattuali
eventualmente previsti nell'anno 2011; il blocco del riconoscimento
delle indennità di vacanza contrattuale per il 2013 e il 2014,
sempre senza possibilità di recupero. Impossibilità quindi per
l'Amministrazione regionale ad agire nella retribuzione per
compensare l'erosione del potere di acquisto dei propri dipendenti,
che sarà ulteriormente eroso nel caso di aumento dell'IVA. L'unica
soluzione a livello generale sarebbe la riduzione delle imposte sul
lavoro, la famosa questione sul cuneo fiscale per le aziende, che è
oggetto di discussione a livello nazionale. Credo che su questo
sicuramente ci torneremo, collega Donzel, il discorso del
precariato non si chiude né con queste affermazioni, né con quella
che è la situazione attuale. Chiaramente, per ridurre il
precariato, c'è l'esigenza di avere una serie di fattori che
possono essere in qualche modo influenzati e modificati, ma con la
situazione attuale il tutto credo che sia molto complesso.
Président
- Pour la réplique, la parole au collègue
Donzel.
Donzel (PD-SIN.VDA)
- Grazie Presidente.
Vede, Presidente Rollandin, la situazione non è diventata
difficile dalla mattina alla sera e quindi non capisco che lei
abbia assunto questo tono drammatico come se di colpo ci fosse
piovuta addosso da chissà quale pianeta. Francamente noi
responsabilità di Governo...come Consigliere regionale io non ne ho
avute e quindi mi sono preso in questi anni anche una certa libertà
di parola, me lo consenta, perché di qua davanti a lei sono
passate...lei invece da quelle parti c'è stato anche più di una
volta...le passavano davanti dei decreti nazionali che non
dicevano: "no, non si può stabilizzare", che dicevano: "si potrebbe
stabilizzare il personale", questi passavano..."ah, ma oggi non
abbiamo tempo, ci pensiamo...". Eh no, Presidente, sono stato zitto
ho ascoltato la sua drammatizzazione dell'evento, però la non
assunzione di responsabilità di fronte alla possibilità di
stabilizzare il personale...basti pensare alle infinite promesse di
stabilizzazione fatte agli impiegati forestali ad ogni elezione,
fino a che sono arrivati i decreti nazionali, fino a che
sono...
(interruzione del Presidente della Regione, fuori
microfono)
...adesso parlo io, scusi...fino a che sono arrivati i decreti
nazionali e le imposizioni a non assumere più nessuno. Sono passati
però trenini che dicevano: "si potrebbe fare" e non è stato fatto,
quindi chi governa abbia almeno il pudore di prendersi le
responsabilità! La gente era contenta, lavorava così, non si è
lamentata più di tanto, qui in Valle d'Aosta non abbiamo visto le
masse nelle piazze a protestare e adesso però il guaio c'è, però
non facciamo finta di non vedere che si poteva fare qualcosa.
Questo per quanto riguarda la questione delle stabilizzazioni,
invece, per quanto riguarda l'USL, sta andando avanti un piano,
bene, a noi -chissà, sarà una mentalità strana - ci piacerebbe
vedere un pezzo di carta, capire quanti sono i posti, capire in
Regione...sono previsti 30 pensionamenti, non è possibile assumere
più di 10 persone per coprire quei posti...sapere esattamente le
scadenze: questo le chiedevamo, non le chiedevamo mica di fare un
miracolo, di assumere tutti quelli... Le chiedevamo di avere cifre,
numeri, date, la stessa cosa vale per l'USL, mi rivolgerò
direttamente all'Assessore Fosson, vogliamo avere cifre, numeri,
date, capire quando si vogliono fare i concorsi e farlo sapere
anche due anni prima alle persone, non tre mesi prima, all'ultimo
momento e quant'altro. Queste cose sono fondamentali.
Per quanto riguarda le società partecipate, lei ha assunto un
tono già un po' diverso rispetto a quello dell'Assessore alle
finanze l'altro giorno, che diceva: "queste sono private e fanno
quello che vogliono". Qua il tono è già stato un po' più cauto, si
è detto che adesso intervengono anche norme nazionali che vanno a
vigilare, a dare delle indicazioni anche in quel settore. Ecco, a
noi farebbe piacere capire, visto che siamo al primo anno, ci sono
cinque anni davanti...CVA in cinque anni ha una vaga previsione di
assunzione di 10, 15, 20...quali mansioni fanno questi, come
possiamo trovare dei sistemi di assunzione che abbiano una certa
correttezza e siano trasparenti per il pubblico? Questo chiedevamo,
non mi sembra di aver chiesto delle cose strane. Lei ha cercato di
farmi passare come quello che voleva fare assumere la gente per la
strada...no, se risulterà che presso Vallée d'Aoste Structure, dopo
le 22 assunzioni fatte nei cinque anni precedenti, tutti i posti
sono coperti, per cinque anni Vallée d'Aoste Structure non assumerà
nessuno, salvo che qualcuno si autolicenzi e quant'altro. Io quindi
rimango sul fatto che la prima domanda ha un senso e questa domanda
merita una risposta numerica e puntuale. La cercheremo nelle
commissioni, se lei non ce la vuole dare, troveremo altre forme, ma
scriveremo come gruppo alle società partecipate per avere i piani
di assunzione e quant'altro, ma non molleremo questa battaglia.
Secondo punto:
"rafforzare i meccanismi di selezione
meritocratica..."
, non giriamoci intorno, noi sappiamo che i
meccanismi di selezione non sono abbastanza puntuali e fermi. C'è
stato il caos nelle assunzioni delle guardie forestali, ci sono
stati problemi nei concorsi, sono cose che suscitano dei dubbi.
Nelle partecipate queste procedure non hanno ancora il rigore che
invece giustamente lei dice hanno nel pubblico e su questo
convengo: nel pubblico questo rigore c'è. Vorremmo che fosse
portato anche lì e che, per le persone che hanno, diciamo,
un'assunzione a tempo determinato, esistesse anche lì un meccanismo
di graduatoria perché siano chiamati.
Quanto al contrasto...delle fasce più deboli, beh, avrei molto
da dire, purtroppo non ho il tempo, coglierò l'occasione in altra
sede per dimostrare che si possono difendere i contratti dei più
deboli così come riuscite a difendere i contratti dei
dirigenti.
Presidente
- Punto 51 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK