Consiglio Regionale della Valle d'Aosta - Oggetto del Consiglio n. 2772 del 25 settembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2772 del 25 settembre 2002 - Resoconto
OGGETTO N. 2772/XI Concessione, ai sensi della l.r. 31/1992, di
un contributo a favore dell'Associazione culturale "Maniero di Cly"
per l'organizzazione della IV^ edizione della "Festa del Vischio -
Feta du Vecq", in programma a Saint-Denis l'8 dicembre 2002.
Impegno di spesa.
Deliberazione Il Consiglio
Premesso che:
"L'Associazione Culturale "Maniero di Cly" ha presentato
all'Assessorato regionale del turismo, sport, commercio e trasporti
una richiesta tendente ad ottenere, ai sensi della legge regionale
24 giugno 1992, n. 31 e successive modificazioni, un contributo
nelle spese previste per l'organizzazione della IV edizione della
"Festa del Vischio - Feta du Vecq", manifestazione rievocativa in
programma per il giorno 8 dicembre 2002, nell'intento di
valorizzare e caratterizzare la località valdostana riscoprendo,
mediante la realizzazione di spettacoli in costumi d'epoca, fuochi
e danze, un'antica tradizione legata ai festeggiamenti per la
raccolta dei verdi cespugli di vischio, pianta che ancora oggi è
considerata simbolo di pace e ospitalità;
Gli organizzatori hanno provveduto a corredare la richiesta di
contributo del sotto dettagliato preventivo che evidenzia spese per
euro 35.000,00 ed entrate per euro 17.000,00. Il disavanzo della
manifestazione, dedotto l'eventuale contributo regionale, sarà
assunto direttamente a carico dell'associazione organizzatrice:
USCITE
Partecipazione gruppi danzanti, concerti, spettacoli,
eccetera € 15.000,00
Tensostruttura e accessori € 5.000,00
Manifesti, affissioni e pubblicità varia € 4.000,00
Impianto elettrico, illuminazioni varie,
impianto stereofonico € 1.000,00
Varie (attrezzature per scenografie, costumi,
manutenzioni, trasporti, ospitalità, eccetera) € 10.000,00
TOTALE € 35.000,00
ENTRATE
Contributo banca CRT € 2.500,00
Contributo Pro loco di Saint-Denis € 7.500,00
Contributo Comune di Saint-Denis € 7.000,00
TOTALE € 17.000,00.
Si dà atto che la Direzione Promozione e Sviluppo Attività
Turistiche e Sportive ha ritenuto, con proprio parere in data 19
agosto 2002, le spese sopra esposte ammissibili a contributo e
l'iniziativa stessa di interesse turistico promozionale, ai sensi
dell'articolo 3, comma 4, della legge regionale 31/1992;
Si ritiene pertanto di aderire alla richiesta dell'Associazione
Culturale "Maniero di Cly", mediante la concessione di un
contributo massimo di euro 5.100,00, pari al 14,5% circa delle
spese previste per l'organizzazione dell'iniziativa;
Si fa presente che il contributo è riferito al raggiungimento
dell'obiettivo n. 141007 "Programmazione e gestione dei contributi
per l'organizzazione di manifestazioni promozionali" del bilancio
di gestione per il triennio 2002/2004;"
Vista la legge regionale 24 giugno 1992, n. 31 e successive
modificazioni e, in particolare, l'articolo 4, comma 2
relativamente alla competenza all'adozione dell'atto;
Richiamata la deliberazione della Giunta regionale n. 5186 in
data 31 dicembre 2001 concernente l'approvazione del bilancio di
gestione della Regione per il triennio 2002/2004, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Direttore alla
Promozione e sviluppo attività turistiche e sportive, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di concedere, ai sensi della legge regionale 24 giugno 1992,
n. 31 e successive modificazioni, un contributo fino ad un massimo
di euro 5.100,00 (cinquemilacento/00) a favore dell'Associazione
Culturale "Maniero di Cly", con sede nel Comune di Saint-Denis, in
percentuale non superiore al 14,5% delle spese effettivamente
sostenute, ammissibili a contributo e regolarmente documentate e,
comunque in misura non superiore alla differenza tra le entrate e
le uscite effettive, per l'organizzazione della IV^ edizione della
"Festa del Vischio - Feta du Vecq", in programma a Saint-Denis per
il giorno 8 dicembre 2002;
2) di impegnare la spesa di euro 5.100,00 (cinquemilacento/00),
con imputazione al cap. 64320 del bilancio preventivo della Regione
per l'anno 2002 ("Contributi e sussidi ad istituzioni e organismi
vari per attività nel settore del turismo e del tempo libero"),
riferimento dettaglio n. 8778, che presenta la necessaria
disponibilità;
3) di dare atto che alla liquidazione del contributo si
provveda, ai sensi dell'articolo 58 della legge regionale 27
dicembre 1989, n. 90 e successive modificazioni, a manifestazione
conclusa e previa presentazione del bilancio consuntivo corredato
di idonea documentazione giustificativa.
Président
Je soumets au vote l'objet n° 21:
Conseillers présents: 28
Votants: 25
Pour: 25
Abstentions: 3 (Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK