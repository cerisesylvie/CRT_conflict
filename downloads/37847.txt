Consiglio Regionale della Valle d'Aosta - Oggetto del Consiglio n. 1509 del 20 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1509 del 20 ottobre 2015 - Resoconto
OGGETTO N. 1509/XIV - Interpellanza: "Impegno per il
mantenimento della sede dell'Agenzia delle entrate di
Châtillon".
Président
- La parole au collègue Chatrian.
Chatrian (ALPE)
- Sì, grazie Presidente.
Abbiamo appreso che l'Agenzia delle entrate ha manifestato
l'intenzione di chiudere la sede dell'Agenzia di Châtillon. In
questo Consiglio già nel 2012, prima ancora nel 2009 diverse volte
abbiamo affrontato il tema del territorio: quello che, dal nostro
punto di vista, è fondamentale, cioè la vicinanza al territorio,
che sovente è stata largamente propagandata al momento delle varie
inaugurazioni nelle diverse sedi: prima Pont-Saint-Martin, poi
Verrès e prima ancora Châtillon.
L'obiettivo di questa nostra iniziativa indubbiamente ha due
volets
: il primo di natura...è legato al non accentrare
tutti i servizi solo ed esclusivamente ad Aosta, ma invece dare la
possibilità anche a chi non abita nelle vicinanze di Aosta di avere
dei servizi sul territorio, quindi la parte di Châtillon e
Saint-Vincent, quindi più di 10.000 abitanti, la vallata di
Valtournenche e non solo, diciamo dei paesi limitrofi nella Media
Valle e nella Bassa Valle; il secondo, legato al primo, è il
discorso del disagio, delle problematiche, di quest'accentramento e
di questo concentramento anche...probabilmente c'è una strategia,
una volontà dal punto di vista generale e centrale che è quella di
accorpare sotto l'ottica sempre e solo esclusivamente dell'economia
e della riduzione dei costi. Più volte in questo Consiglio abbiamo
parlato che ci sono certi servizi che prima di parlare
esclusivamente di riduzione o economicità forse l'obiettivo è anche
quello di parità di servizio e di garantire comunque i servizi
all'interno del nostro territorio. L'obiettivo di questa nostra
iniziativa quindi...noi siamo molto preoccupati e esprimiamo
preoccupazione proprio per gli ennesimi tagli che vengono portati a
questi servizi sul territorio. Interpelliamo il Presidente della
Regione "
per conoscere se vi è l'intenzione comunque di
impegnarsi presso l'Agenzia delle entrate, sede principale di
Aosta, affinché tale servizio non sia interrotto e non venga così
per l'ennesima volta compromesso quel servizio
- che dicevo
poc'anzi -
dei paesi del territorio periferico e di
montagna
".
Oltre a questo, in questo caso stiamo parlando di due enti
pubblici comunque importanti, il Comune di Châtillon all'epoca, non
pochi anni fa, aveva fatto anche un investimento mirato proprio con
l'Agenzia delle entrate, mirato e sostenuto da un mutuo importante
e quindi...come dire? nel momento in cui ci si accorda tra enti,
l'obiettivo è anche quello di mantenere non solo la parola, ma il
contratto dal punto di vista giuridico e legato ai servizi, come
dicevo poc'anzi, del territorio. Ascoltiamo attentamente le parole
del Presidente. Grazie.
Presidente
- La parola al Presidente della Regione.
Rollandin (UV) -
Sì, grazie Presidente.
Non posso che condividere l'analisi fatta dal collega su quello
che è il discorso dei servizi, che sono in qualche modo distribuiti
sul territorio, i servizi ai vari livelli, questo era un servizio
particolare, il servizio che è datato, che sicuramente negli anni
aveva visto anche delle trasformazioni importanti e che, come lei
aveva detto, aveva anche impegnato il Comune nel ristrutturare,
nell'adeguare dei locali, che in qualche modo meglio si adattassero
alle esigenze.
Io ho avuto modo, anche su sollecitazione del Sindaco, che aveva
espresso le sue stesse considerazioni, di chiamare...di essere in
qualche modo interessato direttamente con i responsabili, la
dottoressa Protano, per cercare di capire se c'erano dei margini
per non dar seguito a quella decisione che era stata in qualche
modo annunciata. Ora, durante questi incontri istituzionali la
stessa responsabile, direttrice dell'ufficio dell'Agenzia delle
entrate di Aosta, la dottoressa Maria Pia Protano, mi ha illustrato
la situazione della sede di Châtillon e le decisioni che loro
vogliono portare. In sintesi l'ufficio di Châtillon rientra in un
elenco a livello nazionale dei 53 uffici che a breve termine
saranno chiusi in tutta Italia, a seguito di molteplici interventi
di
spending review
disposti in questi anni, la loro logica è
quella a livello nazionale, per cui c'è anche quello di Châtillon.
Diversi fattori hanno determinato questa decisione, riporto giusto
per capire: in primo luogo l'implementazione dei servizi
telematici, le competenze degli uffici territoriali si sono via via
ristrette e limitate ai controlli formali e automatizzati, mentre
la maggior parte delle attività è stata centralizzata presso la
sede di Aosta. Questo segnale era già partito da un po' di tempo,
negli ultimi sei anni, per esempio, per aumentare il livello di
efficienza delle lavorazioni, i rimborsi e le lavorazioni relative
al settore registro per quegli atti che prevedono l'intervento di
pubblici ufficiali sono stati concentrati già presso l'ufficio
territoriale di Aosta. Di conseguenza, l'ufficio di Châtillon,
presso il quale sono impegnati attualmente 13 dipendenti - quindi,
come lei diceva, anche importante come sede -, si limita oggi ad
essere un punto di presidio per gli adempimenti fiscali, attività
che non può giustificare i 52.250 euro annui che l'Agenzia delle
entrate corrisponde al Comune a titolo di locazione e di oneri di
gestione. Tanto più che la nuova collocazione presso l'ex Caserma
Mottino consente di accogliere i dipendenti attualmente in servizio
a Châtillon, con un significativo sgravio di ulteriori oneri per
l'Agenzia delle entrate: queste sono le motivazioni che hanno
addotto allora.
Peraltro la stessa dottoressa mi ha comunicato che, essendo
consapevole dell'importanza della presenza sul territorio
regionale, intende mettere in atto delle azioni a compensazione del
disagio derivante dalla chiusura dell'ufficio. Non so dire adesso
quali possono essere le compensazioni, però, da quello che ho
capito, la decisione di ridurre la sede o comunque di annullarla
progressivamente è ormai data per certa nell'ambito di questa
ristrutturazione a livello nazionale e quindi, ripeto, credo sia
difficile avere un responso diverso o un atteggiamento diverso, per
essere realisti. Io ho fatto questo tentativo che però non ha
portato a dei risultati per le ragioni che le ho appena ricordato.
Non credo che sia tutto il discorso dell'affitto, perché, se fosse
solo quello il discorso, credo che, come abbiamo fatto...come hanno
fatto i Comuni per tanti altri servizi, vedasi i servizi postali,
dove i Comuni davano i locali gratuitamente e pagavano anche il
riscaldamento pur di mantenere il servizio...cioè se la ragione
fosse solo questa, credo che ci sarebbe modo per trovare un
accordo, ma credo che le motivazioni siano quelle che prima ho
ricordato e che sono state... Mi spiace quindi, ma non vedo
possibilità di avere una posizione diversa da parte dell'Agenzia
delle entrate e quindi purtroppo devo dirle che ho paura che la via
sia segnata.
Presidente -
La parola al collega Chatrian.
Chatrian (ALPE)
- Sì, grazie Presidente.
Innanzitutto grazie per l'interessamento che ha avuto modo di
avere in queste settimane, in questi ultimi mesi...dall'altra,
invece non è neanche un rammarico, è una partita persa, cioè è una
partita persa che oggi in questi mesi, entro la fine dell'anno si
"iscriverà" comunque di nuovo un accentramento voluto a livello
ministeriale, a livello generale, in questo caso dall'Agenzia delle
entrate generale di Roma...a farci comunque...a portare, ad
arrecare un danno enorme al nostro territorio comunque sono
l'economicità o la non economicità del servizio.
Dal nostro punto di vista, indubbiamente è una brutta pagina di
accentramento a livello romano, dove noi non tocchiamo il boccino,
come Regione autonoma Valle d'Aosta, dove noi ci riempiamo la bocca
sovente in quest'aula cercando di garantire i servizi, va bene il
discorso
on line
, vanno bene certe pratiche che vengono
accentrate ad Aosta, ma per chi non abita a 5-10 chilometri da
Aosta qui i servizi iniziano a mancare. Domani parleremo di altri
servizi, oggi è la volta dell'Agenzia delle entrate di Châtillon,
domani parleremo di servizi essenziali e principali che comunque
verranno meno per chi non ha questa fortuna di abitare a 5-10
chilometri da Aosta e si rischia veramente di avere dei cittadini
di serie A e di serie B. Vedo la collega Bertolin che mi sembra dia
ragione al ragionamento che stiamo cercando...come per dire: ci
saranno sempre di più cittadini di serie B rispetto ai cittadini di
serie A. Questo comunque, al di là del canone d'affitto, che non
entro neanche del merito, perché è un rapporto contrattuale tra
Comune di Châtillon e Agenzia e fosse stato...probabilmente lì
c'era la possibilità di trovare delle soluzioni alternative.
La sintesi di questa nostra iniziativa è che l'accentramento
romano comunque ci obbliga...e noi non abbiamo nessun potere,
nessuna possibilità di poter negare quello che è l'accentramento e
la concentrazione di tutti i servizi, ripeto, ad Aosta, nel
capoluogo regionale. Questo è un altro campanello d'allarme,
ripeto: domani affronteremo altri temi, campanelli che fanno male
al territorio, chi per scelta ha deciso di rimanere - ripeto -
nelle vallate laterali, ma anche distante da Aosta, in questo caso
Media Valle o Bassa Valle. Purtroppo è storia, ma è storia che
probabilmente si chiuderà fra qualche mese, con una scrittura
privata del 1877 erano state date in locazione cinque stanze
proprio ad uso all'Agenzia delle entrate, delle imposte dirette e
catasto di Châtillon, tra Comune e Agenzia all'epoca delle imposte
e catasto di Châtillon. Oggi si decreta, ma non per cattiva
volontà, ma perché probabilmente non abbiamo né la forza, né la
possibilità di poter incidere su questi servizi...e oggi si chiude
un altro tassello, c'è un altro servizio non più garantito al
territorio e accentrato nel comune...non me ne vogliano i residenti
nel comune, nella città di Aosta e nei Comuni limitrofi, ma la
parità di servizio non è garantita e noi, in quanto Consiglio
regionale, non possiamo fare granché per garantire questa parità di
servizio e rischiamo comunque di...a suon di chiusure, veramente
far fare anche delle scelte diverse ai nuovi nuclei familiari, a
chi fa delle scelte anche importanti a livello familiare e di vita,
probabilmente questi saranno comunque ragionamenti e confronti che
dovremo fare nelle prossime settimane prima di affrontare un
bilancio in cui, da una parte, si hanno delle riduzioni importanti,
ma, dall'altra, io penso che comunque la sfida sia quella di
cercare di trovare comunque il modo di garantire servizi, se non
uguali per tutti, quanto meno simili per chi non abita ad Aosta e
nei confini di Aosta. Grazie.
Presidente -
Grazie. Punto 26 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK