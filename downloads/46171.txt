Consiglio Regionale della Valle d'Aosta - Oggetto del Consiglio n. 2637 del 13 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2637 del 13 luglio 2023 - Resoconto
OGGETTO N. 2637/XVI - Interrogazione: "Notizie in merito alla
dichiarazione del Presidente di Finaosta Spa a chiusura del
convegno "Il gruppo CVA e la sua comunità: il valore
condiviso"".
Marguerettaz (Presidente) -
Punto n. 28 all'ordine del
giorno. Per la risposta, la parola va al presidente della Regione
Testolin.
Testolin (UV) -
Il Consigliere Lavy ci interroga per
conoscere se il Governo sia al corrente "di quanto possa aver
motivato la dichiarazione del Presidente di Finaosta S.p.A. a
chiusura del convegno
"
Il gruppo CVA e la sua comunità: il
valore condiviso
"
in quanto al possibile trasferimento del
cuore e della testa della detta CVA altrove che in Valle
d'Aosta".
Come è facile immaginare, non possono essere note a questo
Governo le ragioni che hanno motivato il Presidente di Finaosta
s.p.a. ad esprimersi secondo quanto ricostruito dal Consigliere
Lavy nella sua iniziativa. In ogni caso, non sussistono ragioni
fattuali per leggere ed alimentare una preoccupazione sul possibile
trasferimento del cuore e della testa della CVA.
Comunque, nella predisposizione della risposta
all'interrogazione, gli uffici competenti hanno contattato
direttamente il Presidente di Finaosta che, con propria puntuale ed
esauriente comunicazione del 7 luglio scorso, ha precisato di non
aver fatto nel proprio intervento alcun riferimento al possibile
trasferimento del cuore e della testa della detta CVA altrove che
in Valle d'Aosta. Ciò risulta, come precisato dallo stesso, dal
tenore letterale del discorso svolto, nel quale è stato evidenziato
peraltro come Finaosta e CVA siano due aziende quasi coetanee,
cresciute insieme: il loro cammino comune è iniziato nel 1995,
quando la Regione ha acquistato tre centrali idroelettriche della
Cogne. Dopo un lungo cammino, segnato dalla storica operazione di
acquisizione degli impianti dell'Enel in Valle d'Aosta, finalizzata
nel 2001, il Gruppo CVA è oggi un colosso, ha solide radici in
Valle d'Aosta ma ha uno sviluppo industriale in tutta Italia,
un'immagine forte e vincente (parole sempre del Presidente).
Nel 1995 Finaosta ha avuto un ruolo fondamentale nella nascita
di CVA e poi negli anni successivi nella sua crescita. Nel corso di
quegli anni la dirigenza di Finaosta ebbe un ruolo nella Compagnia
Valdostana delle Acque, contribuendo ai suoi primi passi e al suo
lancio, alla sua crescita e al suo consolidamento.
Finaosta e CVA sono cresciute e hanno ancora la volontà di
collaborare, di affrontare nuove sfide come opportunità di sviluppo
dell'intero sistema delle partecipate regionali, del tessuto
imprenditoriale valdostano e del mercato locale.
Posto che quanto indicato nell'interrogazione non potrebbe
tecnicamente fare a meno del
placet
del socio, in quanto la
partecipazione totalitaria della società in parola è detenuta da
Finaosta s.p.a. in gestione speciale, il Presidente di Finaosta ha
evidenziato come l'intero discorso abbia, al contrario di quanto
sostenuto, rimarcato la positiva compresenza per CVA s.p.a., gli
sviluppi industriali radicati in Valle d'Aosta e altrove, a
beneficio dell'intero territorio regionale, espressamente
precisando come le sue imposte, i sui dividendi e i sui canoni di
derivazione sono riversati nelle casse regionali e sono rimessi in
circolo per investimenti pubblici. Questo è quanto ci è stato
rappresentato dal Presidente.
Presidente -
Per la replica, collega Lavy.
Lavy (LEGA VDA) -
Grazie Presidente Testolin della
risposta, del fatto che sia stato interpellato anche il Presidente
di Finaosta, che io stesso ero andato ad incontrare perché,
appunto, da una persona come lui, certe parole dette in un certo
contesto paiono strane. Perché appunto uno avrebbe dovuto dire
quella frase della testa e del cuore:
"
Speriamo che la testa
e il cuore della CVA rimangano in Valle
"
in quel contesto
lì? Boh? Sul punto, confrontandomi anch'io con il Presidente di
Finaosta che ho incontrato appunto di persona, ho però notato anche
qualche sorrisino e qualche silenzio su alcune questioni; è ovvio
che sappiamo che certe operazioni, magari certe dietrologie, non
vengono dette, però mi fa piacere che lei confermi che almeno non
ci sia nulla sulla questione CVA.
Un'altra cosa che mi ha fatto un pochino alzare le antenne sono
anche le parole del Presidente della Finaosta, Cantamessa, che ha
fatto una metafora che ho qua. Si dice di CVA:
"
Speriamo che
il tessuto valdostano sia in grado di apprezzare concretamente
questo suo figlio che tempo fa era un bambino, poi diventato
adolescente, adesso sta iniziando a girare il mondo perché è
cresciuto
".
Ora, sappiamo tutti che ciò che differenzia un bambino
dall'adulto è l'indipendenza, e non vorrei che CVA, che è giusto
che guardi al di fuori della Valle d'Aosta, possa in qualche
maniera
-
sapendo benissimo che è una partecipata della
Regione
-
comunque pensare ad una sorta di indipendenza.
Anche perché, l'ha posto lei stesso Presidente Testolin
nell'intervento che ha fatto lì, una delle questioni fondamentali
sarà quella delle grandi concessioni: perché nel 2029, se CVA
perdesse alcune grandi concessioni, sicuramente certi ragionamenti
dovranno essere fatti.
Poi, ritornando alle dichiarazioni del Presidente della
Finaosta, Rosset: è vero, il suo discorso è stato anche chiaro,
però appunto quella frase della testa e del cuore non c'era nel
discorso, a quanto pare, almeno visivamente l'ha detta a
braccio.
Quindi ci sono tanti punti interrogativi, e con questa risposta,
presidente Testolin, i dubbi non è che
in toto
siano stati
eliminati. Proprio perché - ed è uscito da quel convegno - la
Finaosta è centrale nell'economia valdostana: 547 milioni di euro
come valore condiviso creato nel 2022 per la Valle; un valore che
corrisponde all'11% del PIL della Valle d'Aosta. CVA costituisce il
62% del valore aggiunto al settore industriale della Valle d'Aosta
ad una contribuzione fiscale di 174 milioni di euro, il 15% delle
entrate fiscali e regionali con i vari dividendi imposti, canoni di
derivazione...
Ecco perché su un tema così delicato, su di una società così
importante, quando vengono dette certe parole in certi contesti è
ovvio che certi dubbi vengano alla mente.
Quindi io mi auguro veramente che non ci sia sotto nessun tipo
di disegno di vendita, di alienazione, di trasferimenti di capitali
per quanto riguarda CVA, perché altrimenti sarebbe un problema.
Anche perché comunque lei Presidente ha fatto delle affermazioni
abbastanza chiare per cui sembra non esserci nulla, però chi è un
po' scafato, sa anche benissimo che certe questioni non vengono
affrontate in una prima fase alla luce del sole e, appunto, certi
sorrisini e certi silenzi qualche volta fanno riflettere. Però se
in quella sorta di convegno sono stati lanciati certi messaggi...
poi magari c'è stato un misunderstanding, per cui in realtà il
Presidente Rosset non voleva dire effettivamente niente, bene. Se
invece, al contrario, certi messaggi si sono voluti lanciare,
facciamo attenzione, perché qualcuno le antenne le ha alzate.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK