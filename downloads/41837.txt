Consiglio Regionale della Valle d'Aosta - Oggetto del Consiglio n. 860 del 25 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
CAVE, MINIERE E TORBIERE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 860 del 25 luglio 2019 - Resoconto
OGGETTO N. 860/XV - Interrogazione: "Notizie in merito al
rilascio di autorizzazioni al prelievo di materiale ghiaioso
nell'alveo della Dora Baltea".
Rini (Presidente) -
Punto 8 all'ordine del giorno. Per la
risposta, la parola all'assessore Borrello.
Borrello (SA)
- Risponderò solo in parte ai suoi quesiti
e poi le fornirò tutti i dati, perché ci sono tanti allegati che
sono sicuramente interessanti per capire la finalità della sua
interrogazione. Occorre premettere che l'attività di asportazione
del materiale litoide degli alvei dei corsi d'acqua risulta
fortemente limitata da specifiche disposizioni e atti pianificatori
adottati a livello del bacino padano, finalizzati a contrastare
l'abbassamento del livello medio dei fiumi e finalizzati anche a
contrastare l'erosione delle coste del litorale Alto Adriatico,
derivante dalla scarsità dell'apporto di sedimenti a seguito
dell'attività di escavazione in alveo avvenuta fino agli anni '90
dello scorso secolo.
Nella nostra regione quest'attività è disciplinata dalla
disposizione della legge regionale n. 5 del 2008, così come di
recente modificata dalla legge regionale n. 23 del 2017,
concernente le disposizioni collegate alla legge di stabilità.
L'articolo 27, comma 2, della legge n. 23 del 2017 ha previsto a
carico della Giunta regionale l'adozione dei criteri e delle
modalità di presentazione delle domande, nonché delle norme
tecniche e amministrative per il rilascio dell'autorizzazione
all'attività di asportazione dei materiali litoidi dagli alvei.
Tali criteri, che devono essere descritti all'interno della
deliberazione della Giunta regionale, sono stati approvati nel
febbraio 2018; una DGR con la quale sono state anche revocate le
disposizioni relative a materia analoga, contenute nella
deliberazione n. 66 del 2009, che lei cita nella sua
argomentazione. In base alle disposizioni di detta deliberazione,
redatte in ossequio alla pianificazione del bacino del fiume Po,
sono autorizzabili interventi di prelievo di materiale inerte dei
corsi d'acqua finalizzati esclusivamente al ripristino delle
sezioni di deflusso, per garantire idonee condizioni di sicurezza
ai territori circostanti. La struttura regionale che gestisce i
procedimenti istruttori sono incardinati all'assessorato
dell'ambiente e noi abbiamo tutta una serie di rendicontazioni che
le formulerò, per quanto riguarderà gli atti autorizzativi.
Quali sono gli interventi finalizzati al ripristino delle
sezioni di deflusso? Lei mi ha chiesto tutta una serie di dati: non
farò un elenco e le dirò solo i macronumeri. A seguito
dell'emanazione delle predette disposizioni delle strutture nel
corso della primavera 2018, quindi a seguito della DGR che
definisce i requisiti, la struttura ha formulato un documento nel
quale sono state individuate le situazioni dove si rendeva
necessario l'intervento per il ripristino della sezione. È un
allegato che le fornisco e che è sicuramente di interesse: ci sono
le foto e tutto quanto ed è già depositato presso la struttura.
Sono riepilogati nel seguente elenco diciannove siti dove c'è
necessità di intervenire. Poiché il materiale prelevato in alveo
dei corsi d'acqua ha anche un valore commerciale - quindi è stata
fatta la delibera di Giunta per i requisiti e abbiamo pubblicato i
diciannove siti dove c'è necessità di fare il ripristino della
sezione dell'alveo - il 21 maggio abbiamo pubblicato un pubblico
avviso, affinché chiunque avesse intenzione di procedere
all'acquisizione del suddetto materiale formulasse la propria
candidatura all'ufficio gestione demanio idrico. Nell'avviso ci
sono anche esplicitati i criteri di preferenza nel caso di
presentazione di una pluralità di richieste per il medesimo tratto
di alveo. A seguito della presentazione della domanda sono state
invitate a formulare istanza a procedere all'esecuzione
dell'intervento per sedici tratti: diciannove pubblicati, sedici
sono stati assegnati. Non risultano essere assegnati tre tratti:
Nus, Montjovet, Verrès-Issogne.
C'è anche un'esplosione rispetto agli atti autorizzativi, quindi
ai provvedimenti dirigenziali, ma non sto a citarli. L'ultimo
passaggio che lei mi chiede è per quanto riguarda il discorso delle
opere di presa. Come già indicato in precedenza, le disposizioni
approvate con deliberazione della Giunta regionale del febbraio
2018 prevedono anche la possibilità di autorizzare interventi di
prelievo di materiale inerte nell'alveo dei corsi d'acqua,
finalizzati a garantire la funzionalità delle opere. Nel corso del
2019 abbiamo avuto due richieste per quanto riguarda le opere di
presa: in località Melignon del comune di Rhêmes-Saint-Georges e
località Les Iles del comune di Jovençan, entrambi già autorizzati
con provvedimento dirigenziale.
Nel corso del presente anno non si è espresso alcun parere
negativo riguardante le richieste per l'autorizzazione del prelievo
del materiale inerte nell'alveo. La documentazione è molto
interessante e spero di aver dato un'esaustiva illustrazione
dell'oggetto dell'interrogazione.
Presidente -
Per la replica, la parola al collega
Gerandin.
Gerandin (MOUV')
- Grazie per i dati che mi ha fornito e
la ringrazio anche per la documentazione che mi farà avere. È
chiaro che nell'alveo della Dora non è che si possa fare tutto ciò
che si vuole, perché comunque le regole del magistrato del Po è
ovvio che devono essere applicate. Non penso che per i casi che ho
riportato, soprattutto per le zone che magari ho citato, si tratti
di interventi mirati ad abbassare l'alveo. Siamo di fronte a
nascite di isolotti con vegetazione che nascono all'interno
dell'alveo della Dora e la mia richiesta era proprio in questo
senso. Bisognerà intervenire piuttosto in fretta, prima che magari
qualcuno identifichi poi quegli isolotti con vegetazione come aree
boscate, per cui dovremo magari un domani anche addirittura
renderci conto che all'interno del bacino dell'alveo della Dora ci
sono degli isolotti che vengono considerati aree boscate. Se
aspettiamo che cresca ancora un po' la vegetazione siamo a quei
limiti.
Grazie di tutto quello che mi ha detto. Sono contento che
qualcosa si muova e gliene do atto: sono stati autorizzati
diciannove tratti e per sedici sono già stati pubblicati gli
avvisi. Non lo ha detto, ma sarei davvero curioso di sapere come
mai nei tre tratti, che io penso siano i più delicati in assoluto,
vale a dire Nus, Montjovet e Issogne-Verrès, non sia stato ancora
pubblicato l'avviso. Ritengo che siano i tre tratti più pericolosi
in assoluto! Io insisterei su questi tre tratti perché, al di là di
tutto, è chiaro che si tratta anche di un ritorno economico. Se
vengono autorizzati questi prelievi, poi di fatto ci sono anche
degli introiti per le casse della Regione. Di questi tempi tutto fa
brodo, per cui benissimo se riusciamo a introitare qualcosa. Ma
attenzione, le pongo un quesito, Assessore: se nessuno fa domanda
in questi tratti che sono in assoluto i più pericolosi, che
facciamo? Penso che un disalveo vada comunque fatto in questi
tratti, anche se non c'è manifestazione di interesse; penso che
vadano fatti a tutela dell'incolumità e del bene pubblico. Le
chiederei davvero di ripubblicare questi bandi e se non ci fosse
nessuna domanda, di prevedere l'inserimento dei disalvei
all'interno degli interventi per messa in sicurezza del territorio
a cura dell'Amministrazione regionale.
Dalle ore 9:53 assume la presidenza il vicepresidente
Distort
.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK