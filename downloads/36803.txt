Consiglio Regionale della Valle d'Aosta - Oggetto del Consiglio n. 735 del 25 settembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 735 del 25 settembre 2014 - Resoconto
OGGETTO N.735/XIV - Ritiro di mozione: "Impegno del
Presidente della Regione a garantire l'evasione delle risposte alle
richieste formulate dai Consiglieri ai sensi dell'articolo 116 del
Regolamento interno del Consiglio".
Presidente
- Illustra la mozione il Consigliere Chatrian.
Ha chiesto la parola, ne ha la facoltà.
Chatrian (ALPE) -
Sì, grazie Presidente.
Ieri abbiamo parlato di CVA, abbiamo parlato del suo futuro,
delle sue criticità, degli indirizzi che, a nostro avviso, dovrebbe
quanto meno dare al Consiglio e conoscere tutte le informazioni per
poter eventualmente prendere delle decisioni importanti per il
futuro. Questa è invece una mozione che va in tutt'altra direzione
e nulla c'entra con la legge che stiamo preparando in commissione
per quanto riguarda le partecipate.
Per l'ennesima volta il gruppo CVA ci ha negato degli atti, a
nostro avviso, importanti. Noi abbiamo un Regolamento del
Consiglio, che, a nostro avviso, è molto chiaro: "i Consiglieri
regionali hanno diritto di ottenere dalle società direttamente o
indirettamente...tutte le informazioni utili all'espletamento del
loro mandato", ci sembra molto chiaro quest'articolo. La faccio
breve colleghi...nel senso che avevamo chiesto delle informazioni
per il periodo giugno-luglio-agosto al gruppo CVA: quanti appalti
sono stati fatti, quante gare sono state fatte e, analizzando tale
documento, c'è balzata agli occhi proprio una gara, una procedura
negoziata un po' anomala, perché vi dico anomala? Anomala perché
l'oggetto di quest'affidamento, perché non è una gara...l'oggetto è
questo:
"pulizia materiali sgrigliati, rifiuti organici e
rifiuti biodegradabili per gli impianti di CVA per un periodo dal
2014 al 2016"
. Nell'elenco dei fornitori sei ditte sono state
invitate a partecipare, tre ditte non hanno neanche partecipato;
alla ditta vincitrice è stata aggiudicata la gara con un valore di
228 mila euro, la Valeco, un'altra ditta ha fatto una proposta di
8-9 mila euro in più e poi la sesta ditta che ha partecipato ha
presentato una proposta dal punto di vista economico di due volte e
mezzo l'aggiudicataria, più di due volte e mezzo.
Allora, questo, ripeto, nulla c'entra con la legge sulle
partecipate, il Consigliere deve analizzare nel merito, avere la
possibilità di avere tutte le informazioni. Ecco che prontamente
abbiamo fatto richiesta al gruppo CVA di avere gentilmente le
relative voci, copia delle offerte integrali delle sei ditte, che
poi sono tre, perché tre hanno rinunciato, non hanno neanche
partecipato. La risposta vi assicuro che è stata qualcosa di...come
posso dire? uno schiaffo penso al nostro articolo 116, perché un
Consigliere può e deve avere tutte le informazioni. La risposta del
Direttore generale del gruppo...è stata:
"nonostante lo spirito
di massima trasparenza
- non capiamo qual è questo spirito di
massima trasparenza, ma... -
e di fattiva collaborazione
- e
non capiamo qual è la fattiva collaborazione -
che ha sempre
contraddistinto il comportamento di CVA, si precisa che la
documentazione richiesta riguarda informazioni non di natura
pubblicistica
- cioè le griglie, questo passaggio delle sei
ditte, tre non hanno partecipato, una ha vinto, l'altra per 8 mila
euro ha fatto un'offerta leggermente sopra e una due volte e mezzo
il valore della Valeco...
-
bensì atti relativi ad
un'attività imprenditoriale svolta dalla scrivente società in
regime di concorrenza
e quindi in quanto tale non soggetta a
diritto di accesso. Alla luce delle predette considerazioni
-
ci sembra una presa in giro, scusateci, con un tono oltretutto
sfottente, come per dire: voi non avete diritto a nulla -
non si
ritiene di dare corso alla richiesta in oggetto"
.
Termino perché penso che la dica lunga che un Direttore di una
nostra società al 100 percento - ieri abbiamo parlato di indirizzi,
ma questo è controllo normale - ci dica: "questi non sono fatti
vostri". Ci sembra una gara anomala, quindi vorremmo quanto meno
avere la possibilità di vedere le offerte che le tre ditte che
hanno partecipato hanno messo in campo, perché abbiamo solo
l'importo, vorremmo capire che cosa è successo. Bene, questa è la
risposta. Non mi dilungo, l'impegnativa che chiediamo ai colleghi
di maggioranza e di opposizione...che nulla c'entra, ripeto, con la
legge che stiamo confezionando per le partecipate...
"è quella di
assumere
- innanzitutto -
gli opportuni provvedimenti
affinché episodi di tale natura non abbiano a ripetersi"
,
quanto meno ci sia una certa eleganza eventualmente non nel non
rispondere, ma almeno nel non scrivere queste cose, perché ci
sentiamo veramente presi in giro; due,
"a farsi parte attiva,
insieme agli altri componenti della Giunta regionale, affinché ogni
richiesta come da articolo 116 presentata dai Consiglieri sia evasa
nei termini previsti"
; poi la terza richiesta:
"riferire in
sede di II Commissione consiliare..."
l'iniziativa e
soprattutto la documentazione richiesta. Ci sembra il normale
sapere e conoscere nell'operazione ispettiva di un Consigliere.
Rubo le parole del collega Gerandin, che ha detto prima: "libro
aperto", bene, libro aperto delle società partecipate, questo è un
piccolo esempio, noi siamo, colleghi, per un palazzo di vetro, da
sempre.
Presidente -
Grazie Consigliere Chatrian. È aperta la
discussione generale, qualcuno chiede la parola? Chiudo la
discussione generale? Per la replica, la parola al Presidente della
Regione, ne ha la facoltà.
Rollandin (UV) -
Grazie Presidente.
Senza entrare nel merito dell'episodio citato dal collega, le
osservazioni sul modo...su tutto questo, io non voglio qui né
censurarle, né dire nulla di più. Il 116...è un Regolamento del
Consiglio che dà questi diritti, su cui io non entro sicuramente a
discutere, però quello che chiede la mozione...è che io non posso
farmi garante per altri di qualcosa che non mi compete, io non
posso intervenire nell'ambito di una competenza che non è mia. Io
farò comunque il possibile per chiarire questi episodi, questo al
di fuori, ma io francamente su questo non posso nemmeno se volessi
intervenire, perché le motivazioni con cui di volta in volta danno
alcune risposte...sono risposte che hanno la loro motivazione e
come in questo caso alcune osservazioni generali portavano a dire
che forse la richiesta andava prevista in altro modo, e questo...ma
non perché lo dico io, ma perché...avrebbe dovuto procedere ai
sensi del comma 8 dell'articolo 116, che...per avere i chiarimenti,
qui si chiede che io sia parte attiva e in una procedura che, come
dico, non è gestita dalla Presidenza della Giunta e quindi non
posso essere coinvolto in questo percorso. Questo non significa che
il discorso non possa essere avviato sotto altri aspetti, su altre
sedi, però questa mozione io le dico sinceramente è una mozione a
cui non posso "accedere" per queste ragioni. Non si tratta di
volontà, quindi le chiederei o di ritirarla...per
spiegarci...oppure se la lascia, noi non possiamo votarla per
queste ragioni che le ho appena detto.
Presidente -
Grazie Presidente. Ha chiesto la parola il
Consigliere Chatrian, ne ha la facoltà.
Chatrian (ALPE) -
Sì, grazie Presidente.
Come vede non ho fatto polemica nell'illustrare la nostra
mozione, io prendo la sua parola, da galantuomo, Presidente
Rollandin, quindi noi del gruppo ALPE ritiriamo questa mozione, con
il suo impegno di farci avere tale documentazione, perché non
voglio entrare nei tecnicismi amministrativi, non voglio
entrare...lasciamo un attimo da parte i tecnicismi amministrativi,
noi abbiamo fatto una richiesta a lei e per conoscenza al
Presidente del Consiglio come da Regolamento, e noi abbiamo fatto
una richiesta molto puntuale, senza fronzoli e senza
interpretazioni...come Consiglieri...a seguito di una nota di CVA
del 25, quella che vi leggevo prima, dove avevamo solo la data del
contratto, l'oggetto della fornitura, i fornitori e chi ha
partecipato, con quale valore, non avendo altre informazioni,
abbiamo chiesto copia delle offerte integrali, con le relative voci
delle sei imprese, indubbiamente tre, perché tre non hanno
partecipato. Se lei ci garantisce che avremo questa documentazione,
noi ritiriamo la mozione. Grazie.
Presidente -
Bene, preso atto del ritiro...chiede la
parola il Presidente Rollandin, ne ha facoltà.
Rollandin (UV) -
Collega Chatrian, io ho detto che, per
quanto riguarda le modalità e quello che è successo, mi faccio
carico di intervenire nei confronti della società per chiarire
quello che è successo. Io non posso assicurare di darle questo
materiale, che non è stato dato dalla società, in quanto non posso
chiederlo io per darlo a lei, perché questo non sarebbe concepito
nell'ambito di quello che è il rapporto che è...ripeto: nel 116 io
non c'entro niente, perché è...io nel 116 chiedo, rispetto alle
domande, per quello che è di competenza, faccio non da filtro, da
passacarte...io non incido. Quando ho ricevuto alcune risposte, ho
dovuto darle com'erano, perché io non entro nel merito di alcuni
pareri legali, di una serie di sentenze della Cassazione che qui mi
vengono portate per dire che su questo c'è materia, che è stata
vista dai legali...io non ho voluto farla più lunga, io ho solo
detto: io mi prendo l'impegno di fare in modo che si chiarisca
questo tipo di...in modo che non venga, come lei ha detto,
correttamente, che non è una...come dire? una questione nei
confronti di...è una questione che lei aveva voluto avere per
chiarire qual era la posizione. Io chiedo un chiarimento su questo,
poi glielo riferisco, ma non posso dire che le do i documenti che
non ci sono stati dati, perché prenderei un impegno che non sono in
grado di produrre. Quello che voglio dirle è che su questo io mi
farò interprete del malessere che è stato denunciato da lei e che
deve essere in qualche modo risolto.
Presidente -
Ha chiesto la parola il Consigliere
Chatrian, ne ha la facoltà.
Chatrian (ALPE) -
Sì, grazie Presidente.
Aspettiamo i suoi chiarimenti prima del prossimo Consiglio e poi
decideremo eventualmente altre vie, altre azioni nel caso in cui
non ci siano le condizioni per avere le informazioni che noi
riteniamo utili al nostro mandato di Consigliere regionale.
Grazie.
Presidente -
Ha chiesto la parola il Consigliere Nogara,
ne ha facoltà.
Nogara (UVP) -
Merci Président.
Volevo solo aggiungere due parole: visto l'impegno che si è
preso, Presidente, io volevo solo, riferendomi anche a tutti i 116
che abbiamo fatto a CVA, che non ci hanno mai risposto...è che
questo comportamento che ha CVA implica una sorta di sospetto su
quello che sta combinando...non combinando, su quello che sta
succedendo in CVA. Le chiederei perciò se può essere anche tramite
delle richieste che le abbiamo fatto in questo periodo, nel senso
che su delle richieste semplici e che dovrebbero essere
normali...glielo ho già detto 2-3 volte...su questo fatto, secondo
me, sarebbe auspicabile che CVA ci rispondesse, altrimenti saremmo
poi obbligati a comportarci in modo diverso. Grazie.
Presidente -
Bene, possiamo proseguire, quindi la mozione
viene ritirata.
Il Consiglio prende atto del ritiro.
Presidente -
Passiamo alla discussione sulla
risoluzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK