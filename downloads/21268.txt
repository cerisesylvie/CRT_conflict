Consiglio Regionale della Valle d'Aosta - Oggetto del Consiglio n. 1175 del 23 febbraio 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1175 del 23 febbraio 2005 - Resoconto
OGGETTO N. 1175/XII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2005 ha autorizzato la Giunta
regionale ad apportare, per l'anno 2005, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2005;
Prende atto
della comunicazione delle seguenti deliberazioni della Giunta
regionale:
Oggetto n. 107 in data 24 gennaio 2005
: Variazioni al
bilancio di previsione per l'anno 2005 e pluriennale 2005/2007 tra
obiettivi programmatici diversi in applicazione dell'articolo 36,
comma 3 della legge regionale 9 dicembre 2004, n. 30 recante
"Disposizioni per la formazione del Bilancio della Regione Autonoma
Valle d'Aosta (Legge Finanziaria per gli anni 2005/2007)" e
conseguente modifica al Bilancio di gestione.
Oggetto n. 176 in data 28 gennaio 2005
: Variazione al
bilancio di previsione della Regione per l'anno 2005 per variazioni
tra capitoli appartenenti al medesimo obiettivo programmatico e
conseguente modifica al Bilancio di gestione.
Président - La parole au Conseiller Frassy.
Frassy (CdL) - Una domanda telegrafica: vorrei che ci venisse
spiegato nel significato politico e amministrativo la variazione
della deliberazione n. 107, che riguarda la camera di commercio. Vi
sono una serie di variazioni che vorremmo capire a che tipo di
diverse conclusioni portano rispetto all'impostazione iniziale di
bilancio.
Président - La parole à l'Assesseur aux activités productives et
aux politiques du travail, Ferraris.
Ferraris (GV-DS-PSE) - Per quanto riguarda questa questione, non
è nient'altro che una disponibilità di bilancio che è stata data in
capo alla Regione in attesa dell'attivazione della camera di
commercio. Nel momento in cui è stata fatta la deliberazione
ovviamente non eravamo ancora nelle condizioni di poter operare con
la "legge omnibus", fra l'altro nei prossimi giorni si riunirà il
Comitato paritetico per creare tutta l'attività necessaria per il
trasferimento di funzioni; si ipotizza come data per l'iniziale
trasferimento delle funzioni il 1° giugno. Di conseguenza, questi
fondi servono per il funzionamento della camera di commercio da qui
a fine maggio, periodo in cui la gestione è ancora in capo alla
Regione.
Président - Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK