Consiglio Regionale della Valle d'Aosta - Oggetto del Consiglio n. 328 del 15 gennaio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Fiere, mostre e mercati
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 328 del 15 gennaio 2014 - Resoconto
OGGETTO N. 328/XIV - Interrogazione a risposta immediata:
"Iniziative a tutela della manifestazione delle Batailles de
reines".
Président
- Pour l'illustration, la parole au collègue
Nogara.
Nogara (UVP) -
Merci Présidente.
Questa interrogazione è stata presentata perché si vuole porre
l'attenzione del Consiglio sul servizio televisivo che è andato in
onda il 27 dicembre su Canale 5, nella trasmissione di "Striscia la
notizia". Immagino che siate tutti a conoscenza del contenuto di
questo servizio, ma per chi non lo sapesse, era riferito alla
finale regionale della
Batailles de reines.
Il conduttore,
un certo Edoardo Stoppa, oltre a dare informazioni false - si parla
di combattimenti indotti, di scommesse clandestine e, soprattutto,
di doping, di doping per gli animali - ha anche ridicolizzato
questa manifestazione, che, per moltissimi valdostani, è un
importante momento di cultura e tradizione della comunità intera e,
per rincarare la dose, alla fine della trasmissione, del servizio,
invitava i valdostani a giocare alla lippa, piuttosto che andare a
vedere i
combats.
Inoltre, siamo venuti a conoscenza che erano state fatte diverse
interviste agli allevatori, tra l'altro io ero presente in quel
momento, quando la troupe girava nella stalla della Croix Noire, ad
intervistare allevatori e non si è limitata ad intervistare gli
allevatori, ha intervistato veterinari e ha intervistato anche l'ex
Presidente
Batailles de
reines
, Bernard Clos...in
quell'occasione, un'intervista in cui mi sembrava tra l'altro si
condividessero un po' quali sono i fini di una manifestazione del
genere.
Chiediamo quindi al Governo regionale se sono state prese delle
iniziative nei confronti dell'autore di questo servizio, mandato in
onda su Canale 5, a tutela non solo di questa manifestazione, ma
della cultura e delle tradizioni dell'intera comunità valdostana.
Grazie.
Président
- Merci. La parole à l'Assesseur Testolin.
Testolin (UV)
- Merci Président. Bonjour à tous.
In riferimento alla domanda che, giustamente direi, è stata
avanzata dai colleghi Consiglieri Nogara e dell' UVP, si segnala
come, in riferimento a questo servizio sulla
Batailles de
reines,
trasmesso
durante la puntata del programma di
"Striscia la notizia", programma satirico di Canale 5, del 27
dicembre scorso, sulla questione siano stati diffusi diversi
comunicati stampa, primo tra tutti, appunto, quello
dell'
Association Amis des Batailles de reines,
pubblicato il
28 dicembre, con il supporto...diciamo logistico e nella
preparazione da parte dell'Ufficio stampa della Presidenza della
Regione. Inoltre, ci tengo anch'io ad evidenziare quello che è già
stato detto dal collega Nogara, come lo stesso Ufficio stampa della
Regione, quando è venuto a conoscenza dell'arrivo in Valle della
troupe di "Striscia la notizia", si è premurato per primo ad
avvisare, appunto...chi potevano essere gli interlocutori, diciamo
di un certo livello, e che con una certa precisione avessero potuto
dare delle risposte puntuali, in modo da consentire la presenza di
coloro che sono poi stati effettivamente intervistati, tra i quali
anche Bernard Clos, così come sottolineato, ma che, effettivamente
ed evidentemente, non hanno risposto a quello che era il taglio che
la direzione di Canale 5 ha voluto dare a questo tipo
d'intervento.
Tuttavia, a seguito delle relazioni con l'
Association Amis
des Batailles de reines,
considerato che si era usciti con una
replica puntuale - per quello che poteva essere puntuale - e
nell'ottica di fare chiarezza su quelle che sono effettivamente le
tradizioni valdostane, si è poi comunque valutato di non
intervenire ulteriormente, per non creare...diciamo ulteriore
confusione da un punto di vista mediatico. La risposta è uscita
concordata e puntuale per quelle che erano state le riprese che
erano passate all'interno del programma, e credo che la replica -
per chi l'avesse voluta capire - era sufficientemente chiara.
Grazie.
Président
- Merci Assesseur. Pour la réplique, la parole
au collègue Nogara.
Nogara (UVP)
- Merci Présidente.
Io penso che questa dichiarazione, questa replica che è stata
fatta, è una replica che hanno letto tutti i valdostani, per
carità, senz'altro, o almeno una parte di valdostani.
Questa nostra interrogazione era per chiedere al Governo
regionale, viste anche le prese di posizione di una parte della
maggioranza...perché mi sembra, in quei giorni, di aver letto che
Stella Alpina avesse fatto dei comunicati, un comunicato almeno,
anche abbastanza importante, abbastanza duro su questo...ecco, qui
non è il caso che non ci sia confusione...secondo me bisogna fare
chiarezza, perché le accuse che sono state fatte di doping, di
induzione al combattimento, di scommesse clandestine, non mi
sembrano delle cose così leggere da sottovalutare!
Secondo me, almeno un qualcosa alla redazione di Canale 5, un
chiedere che vengano almeno passate anche le interviste dei
personaggi che sono stati intervistati, che abbiamo citato, che
sono dei veterinari, che è l'ex presidente della
Batailles
de
reines
...ecco, almeno una presa di posizione del
genere, anche per rispetto a quei...e mi riferisco proprio a quello
che è stato citato nel comunicato di Stella Alpina...a quegli
allevatori che dedicano tutto l'anno all'allevamento di questi
animali e non certo li vessano o li drogano per fare questo tipo di
battaglie. Secondo noi, sarebbe proprio il caso di non fermarsi a
un comunicato per i valdostani, ma di fare un qualcosa contro, o
almeno chiedere dei chiarimenti alla redazione di Canale 5.
Grazie.
Président
- Point 4 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK