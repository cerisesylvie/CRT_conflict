Consiglio Regionale della Valle d'Aosta - Oggetto del Consiglio n. 2433 del 5 marzo 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2433 del 5 marzo 1997 - Resoconto
SEDUTA ANTIMERIDIANA DEL 5 MARZO 1997
OGGETTO N. 2433/X Nomina dei revisori del rendiconto generale
della Regione per l'esercizio finanziario 1996.
Presidente Si tratta di nominare tre consiglieri, che dovranno
svolgere la funzione di revisore dei conti per quanto riguarda il
bilancio regionale.
Ricordo che ogni consigliere avrà diritto ad un voto, e non
possono far parte del Collegio dei revisori i componenti della
Giunta.
Ha chiesto la parola il Consigliere Perrin Joseph César.
Perrin G.C. (UV) Pour demander de reconfirmer quant à la
majorité les Conseillers que l'année dernière ont bien travaillé
dans cette direction, donc Messieurs Florio et Perron.
Presidente Ha chiesto la parola il Consigliere Collé.
Collé (PpVA) Per riconfermare anche noi da parte della minoranza
il Consigliere Linty.
Presidente Si procede alla votazione dei nominativi
proposti:
- consiglieri presenti e votanti: 28
- Schede valide: 28
- Schede bianche: 2
Hanno riportato voti:
- Perron Ego: 13
- Florio Vanni: 8
- Linty Paolo: 5
Presidente In base all'esito della votazione risultano nominati,
quali Revisori del rendiconto generale della Regione per
l'esercizio finanziario 1996, i Consiglieri Florio Vanni, Linty
Paolo e Perron Ego.
Deliberazione Il Consiglio
Premesso che è necessario provvedere alla nomina di tre Revisori
del rendiconto generale della Regione per l'esercizio finanziario
1996, secondo il disposto dell'articolo 115 del Regolamento interno
per il funzionamento del Consiglio;
Considerato che i Revisori debbono essere scelti fra i
consiglieri regionali che non abbiano fatto parte della Giunta
regionale nell'esercizio finanziario per il quale sono nominati
Revisori del conto e che non possono essere nominati Revisori del
conto i congiunti o affini fino al 4° grado civile con il Tesoriere
regionale e con i membri della Giunta regionale che ebbero parte
nella gestione cui il conto si riferisce;
Ricordato che per la nomina dei Revisori del rendiconto generale
si deve procedere con votazione a scrutinio segreto su unica scheda
per i tre Revisori; ciascun Consigliere può designare un solo
Consigliere prescelto; risulteranno eletti i tre consiglieri che
avranno conseguito il maggior numero di voti; il numero minimo di
voti prescritti per ciascun Revisore è di tre;
Visto il parere favorevole di legittimità rilasciato dal
Dirigente del Servizio affari generali della Presidenza del
Consiglio, ai sensi dell'articolo 72 della legge regionale n.
3/1956 e successive modificazioni, e del combinato disposto dagli
articoli 13 - comma 1 - lett. e) e 59 - comma 2 - della legge
regionale n. 45/1995, sulla presente deliberazione;
Delibera
1) di nominare quali Revisori del rendiconto generale della
Regione per l'esercizio finanziario 1996 i consiglieri FLORIO
Vanni, LINTY Paolo e PERRON Ego;
2) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK