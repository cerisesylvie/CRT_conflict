Consiglio Regionale della Valle d'Aosta - Oggetto del Consiglio n. 1915 del 19 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1915 del 19 ottobre 2022 - Resoconto
OGGETTO N. 1915/XVI - Interrogazione: "Notizie riguardanti il
Centro regionale per l'istruzione degli adulti".
Bertin (Presidente) -
Punto n. 19. Per la risposta,
l'assessore Caveri.
Caveri (AV-VdA Unie) -
Intanto un breve descrittivo di
che cos'è oggi il CRIA, Centro regionale istruzione alunni, nato
come tale lo scorso anno scolastico, che comprende i seguenti
corsi: corsi di alfabetizzazione e di apprendimento della lingua
italiana, corsi di primo livello per il conseguimento del titolo di
studio conclusivo del primo ciclo d'istruzione, corsi di secondo
livello, ex corsi serali per il conseguimento del diploma di Stato
del secondo ciclo di istruzione.
Come richiesto nell'interrogazione in merito ai dati relativi ai
percorsi di secondo livello, si precisa che in Valle d'Aosta sono
attivi tre indirizzi finalizzati al conseguimento, come dicevo, del
diploma di istruzione professionale: i servizi per la sanità e
l'assistenza sociale, i servizi per la manutenzione e l'assistenza
tecnica e servizi commerciali, nuovo indirizzo inserito a partire
dall'anno scolastico 21-22 al posto del percorso di istruzione
tecnica.
I suddetti percorsi sono divisi in tre periodi didattici: il
primo periodo didattico, finalizzato all'acquisizione della
certificazione necessaria per l'ammissione al secondo biennio del
percorso professionale e corrisponde alle classi prima e seconda;
il secondo periodo didattico è finalizzato all'acquisizione della
certificazione necessaria per l'ammissione all'ultimo anno del
percorso professionale, quindi corrisponde al terzo e quarto e il
terzo periodo didattico, finalizzato all'acquisizione del diploma
d'istruzione professionale, quindi corrisponde, naturalmente, alla
classe quinta.
Le iscrizioni ai percorsi di secondo livello del CRIA, suddivise
per anno scolastico, sono così ripartite: i servizi commerciali nel
2021 e 2022 contavano 26 iscritti, attualmente al 10-10-2022 sono
39, però ricordo - e questo vale anche per gli altri - che il
termine dell'iscrizione è 31-10-2022, quindi i dati potranno subire
ancora alcune variazioni.
Per quanto riguarda i servizi per la sanità e l'assistenza
sociale, erano nell'anno scolastico passato 117, oggi sono, sempre
alla data del 10 di ottobre, 113.
Per quanto riguarda invece i servizi per la manutenzione e
l'assistenza tecnica, erano 65, oggi sono 49.
Quindi, per capirci, più o meno la cifra è rimasta uguale, erano
2008 nel 2021-2022, diventano 2001. Può darsi che da qui alla fine
del mese di ottobre ci possano essere altri iscritti.
Per quanto riguarda le risorse assegnate dall'Amministrazione
all'istituzione scolastica Manzetti nel settembre 2021 per
l'allestimento dei laboratori funzionali allo svolgimento
dell'attività del CRIA, per quanto riguarda 23.150 euro che sono
stati trasferiti per la realizzazione di un primo laboratorio
destinato all'indirizzo manutenzione e assistenza tecnica, cioè MAT
in ambito elettrico, tale laboratorio è stato ultimato per l'anno
scolastico 2021-2022.
Sempre nell'anno scolastico 2021-2022 c'è stato un ulteriore
finanziamento di 26.850 euro per la realizzazione di un secondo
laboratorio in ambito meccanico ma, a causa di una mancanza di
spazi adeguati, non è stato ancora possibile realizzarlo; si
ricorda infatti che anche per il corrente anno scolastico, tre aule
del Manzetti sono state destinate agli alunni dell'Icam e al
laboratorio regionale delle Scienze, il Science Centre, è ancora
attualmente collocato presso la sede del Manzetti in quanto al
liceo Maria Adelaide sono stati avviati dei lavori che non
permettono per ora di accogliere questo laboratorio.
Si sottolinea tuttavia che in attesa dell'allestimento del
laboratorio meccanico, la scuola può comunque provvedere
all'acquisto di attrezzature fondamentali da utilizzare in aula o
nel laboratorio elettrico per il raggiungimento delle competenze
professionali elettromeccaniche che risultino essenziali per questo
profilo in uscita.
Presidente -
Per la replica, la consigliera Erika
Guichardaz.
Guichardaz E. (PCP) -
Grazie, Assessore, per i dati che
comunque confermano una certa attenzione a questo percorso che,
come diceva lei, è un percorso però che ha delle iscrizioni diverse
rispetto al calendario scolastico normale e quindi va anche a
intercettare un po' tutti quegli alunni che magari nel mese di
settembre non hanno passato gli esami di riparazione o che hanno
intenzione di reiscriversi per terminare il percorso di studio.
Quello che un po' ci preoccupa - ma una volta scadute tutte le
iscrizioni magari torneremo sul tema - è capire se vengano
accettate tutte le iscrizioni o se invece poi vi siano dei casi in
cui viene rifiutata l'iscrizione, perché, un po' dai dati che lei
ci ha fornito è possibile che, con le dotazioni organiche previste
comunque precedentemente, è possibile che non si riesca a sdoppiare
le classi e quindi a poter rispondere all'esigenza di tutti gli
alunni.
La questione del laboratorio meccanico è sicuramente una
questione da affrontare per non passare anche magari il prossimo
anno in questa situazione, nonostante capiamo bene che gli spazi
sono quelli che sono e purtroppo ci si deve in qualche modo
adeguare.
Bisognerebbe capire se per questi laboratori è possibile pensare
forse - anche, oltre a degli spazi - a una dotazione di organico
aggiuntiva, nel caso in cui il numero d'iscrizioni dovesse sforare
in qualche modo le attese, perché credo che - anche visti i dati
dell'abbandono scolastico - questo possa essere un percorso che,
promosso in maniera anche forse un po' più attiva rispetto a quello
che c'è adesso, potrebbe raccogliere anche delle altre persone,
perché, soprattutto per l'aria tecnica e commerciale, sappiamo
esserci anche una grande esigenza da parte del mondo del
lavoro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK