Consiglio Regionale della Valle d'Aosta - Oggetto del Consiglio n. 567 del 11 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 567 del 11 novembre 1981 - Resoconto
OGGETTO N. 567/81 - DISAGI PER I TRASPORTI DI STUDENTI TRA I
COMUNI DI MORGEX E COURMAYEUR. (Interpellanza)
Presidente
- Do lettura dell'interpellanza presentata dal
Consigliere Minuzzo:
INTERPELLANZA
VENUTO A CONOSCENZA dei gravi disagi che circa 30 studenti di
Courmayeur, iscritti all'Istituto Professionale Regionale di Morgex
devono sopportare per il ritorno a casa dopo le ore di scuola
pomeridiana;
TENUTO CONTO che tali disagi sono superabili con molta
facilità;
VERIFICATO che i citati studenti terminano le ore di scuola
pomeridiane alle ore 18.00 e che devono prendere il mezzo pubblico
alle ore 19.30 in quanto il pullman che parte da Morgex alle 18.23
fa capolinea a Pré-Saint-Didier;
INTERPELLA
l'Assessore all'Industria, Commercio, Artigianato e Trasporti
per sapere:
1) se è a conoscenza di tale situazione;
2) se sì, quali soluzioni intenda assumere per risolvere tale
stato di disagio;
3) se non ritiene opportuno, in concerto con l'Assessore alla
Pubblica Istruzione, fare una approfondita indagine per verificare
se altri studenti valdostani devono sopportare grossi disagi per
esercitare un loro diritto.
Presidente
- Il Consigliere Minuzzo ha facoltà di
illustrare l'interpellanza.
Minuzzo (PSDI)
- Per la verità sono un po' in difficoltà
ad illustrare questa interpellanza perché quasi certamente, al di
là di quello che posso dire nel tentativo di illustrarla,
l'Assessore all'Industria, Commercio, Artigianato e Trasporti,
Chabod, avrà già la sua risposta pronta e documentata, per cui non
andrà certamente al di là di quella che è la risposta già fornita;
comunque mi sembra giusto illustrarla, in quanto il problema a mio
avviso è abbastanza grave.
È un problema che si era verificato per altri studenti della
Bassa Valle e quindi penso che si possa, se non è già stato
provveduto da parte dell'Assessore, risolvere anche questo che
interessa circa 30 studenti di Courmayeur che frequentano l'IPR di
Morgex.
Nelle giornate scolastiche pomeridiane questi terminano le
lezioni alle 18; c'è un mezzo pubblico che parte da Morgex alle
18.23, che però poi si ferma a Pré-Saint-Didier, e gli studenti
devono aspettare fino alle 19.30 per riprendere l'altro mezzo di
linea ed arrivare a Courmayeur.
Il problema si potrebbe risolvere benissimo in due modi, uno dei
quali è particolarmente facile. Si tratterrebbe di prendere
contatti ed accordi con chi gestisce la linea del mezzo pubblico
che ha come capolinea Pré-Saint-Didier, cioè il pullman che passa
da Morgex alle 18.23, e di fargli fare capolinea a Courmayeur, per
cui questi studenti potrebbero arrivare a casa ad un'ora decente.
Quindi se l'Assessore non ha già provveduto, ritengo che sia un
problema che si può facilmente risolvere con un briciolo di buona
volontà da parte dell'Assessorato competente e di chi ha in
gestione la linea che fa servizio in quella zona.
Presidente
- Risponde l'Assessore all'Industria,
Commercio, Artigianato e Trasporti, Chabod; ne ha facoltà.
Chabod (DC)
- La linea La Salle-Morgex-Pré-Saint-Didier è
gestita dalla SAVDA; nel formulare gli orari dei passaggi è stato
tenuto conto che normalmente per le ore 17 tutte le scuole della
zona cessano le lezioni, per cui gli studenti di Morgex hanno la
possibilità di utilizzare la corsa delle 17.30.
Il caso lamentano dei 26 studenti dell'Istituto professionale è
eccezionale e non era stato comunicato all'atto della formazione
degli orari. Effettivamente, uscendo il lunedì, il mercoledì e il
venerdì alle ore 18 dalla scuola, andavano incontro
all'inconveniente della sosta prolungata; appena il Presidente
della Comunità montana ha fatto presente all'Assessore ed alla
Società detto inconveniente, eccezionale e limitato a tre giorni la
settimana, il programma di servizio della linea è stato modificato
con decorrenza dal 2 novembre '81 come segue: il La
Salle-Morgex-Pré-Saint-Didier parte alle 18.23; carica gli studenti
alle 18.28 a Morgex, e a Pré-Saint-Didier - dove arriva alle 18.33
- anziché fermarsi, il lunedì, mercoledì e venerdì prosegue subito
- ore 18.33 - per Courmayeur, dove arriva alle 18.43. Pertanto dal
2 novembre la situazione lamentata è stata risolta.
Sarebbe opportuno che eventuali situazioni difformi dai normali
orari scolastici fossero tempestivamente comunicate agli
interessati affinché si possa immediatamente provvedere di
conseguenza.
Sono stati presi gli opportuni accordi con l'Assessorato alla
Pubblica Istruzione affinché vengano segnalate le esigenze
scolastiche in materia di linea e di orari. Non si ritiene per
contro opportuno effettuare approfondite indagini in materia, in
quanto eventuali situazioni di disagio non previste in sede di
redazione degli orari, sono solitamente segnalate dagli
interessati.
Presidente -
Ha chiesto di parlare l'Assessore alla
Pubblica Istruzione, Viglino; ne ha facoltà.
Viglino (UV) -
La question des transports scolaires est
une question fondamentale pour le bon fonctionnement des écoles, et
depuis déjà quelques années l'Assessorat à l'Instruction Publique
s'en est occupé d'une façon à fait particulière.
Comme le Conseiller Minuzzo l'a dit dans son intervention, nous
nous sommes occupés du transport scolaire dans la Basse Vallée, et
c'est déjà la deuxième année que ce transport évite des attentes
inutiles au froid et fonctionne d'une façon splendide.
Nous avons eu également, l'année dernière, des pourparlers avec
la Communauté n. 5, et là aussi quelques inconvénients ont pu être
évités, et avec le transport public de la Communauté n. 7, à qui
nous avons demandé d'avancer de quelques minutes le départ de
Gressoney pour permettre une arrivée beaucoup plus facile à nos
étudiants. Et également avec le transport public qui part d'Aoste -
la ligne Aoste-Verrès en particulier - à qui nous avons demandé
qu'une course parte à six heures cinquante au lieu de sept heures,
pour permettre à nos élèves d'arriver en horaire à Verrès.
En ce moment il me semble que tout devrait fonctionner, mais, de
toute façon, chaque fois que nous avons une signalation, soit de la
part des autorités scolaires, ou de la part des parents,
l'Assessorat à l'Instruction Publique examine immédiatement la
question. En effet j'étais au courant de ce qui a signalé par
Monsieur Minuzzo, et j'avais déjà pris des contacts avec la
Communauté pour résoudre ce problème que Monsieur Chabod a fini par
résoudre lui même directement.
Presidente -
Il Consigliere Minuzzo ha facoltà di
replicare.
Minuzzo (PSDI)
- Per dichiararmi quanto mai soddisfatto
della risposta fornitami dall'Assessore all'Industria, Commercio,
Artigianato e Trasporti, Chabod: è la prima volta che succede in
questo Consiglio. E non tanto per la risposta fornitami
dall'Assessore, della quale lo ringrazio, quanto perché molto
tempestivamente egli ha cercato di porre rimedio ad un problema che
creava dei grossi disagi a questi studenti di Courmayeur, adottando
la soluzione che indicavo anch'io.
Ringrazio pertanto l'Assessore per la tempestività e per
l'impegno alla risoluzione di questo problema, e mi dichiaro
soddisfatto della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK