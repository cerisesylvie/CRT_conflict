Consiglio Regionale della Valle d'Aosta - Oggetto del Consiglio n. 1309 del 2 maggio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1309 del 2 maggio 1985 - Resoconto
OGGETTO N. 1309/VIII - ASSEGNAZIONE DI UNA SEDE IDONEA
ALL'ASSOCIAZIONE PARAPLEGICI. - (Interrogazione)
PRESIDENTE
: Do lettura dell'interrogazione presentata dai
Consiglieri Bajocco e Mafrica:
INTERROGAZIONE
Nel pomeriggio di giovedì 11 aprile, su invito di alcuni
paraplegici abbiamo fatto una visita alla sede dell'Associazione
Paraplegici, situata in Via Conte Tommaso di Aosta.
Abbiamo potuto constatare la palese inidoneità di tale
sistemazione rispetto alle esigenze delle persone interessate:
trattasi di una stanzetta di pochi metri quadrati, senza servizi
igienici e senza acqua potabile, con un ingresso del tutto inadatto
all'entrata delle carrozzelle.
Poichè una tale situazione risulta del tutto inaccettabile in
una città come Aosta, in cui Comune e Regione dispongono di
numerosi locali, i sottoscritti Consiglieri regionali
INTERROGANO
l'Assessore alla Sanità ed Assistenza Sociale per
sapere:
1. se non ritiene opportuno un interessamento della Regione per
destinare all'Associazione Paraplegici una sede più idonea, di
proprietà regionale;
2. se, in caso di difficoltà da parte della Regione,
l'Assessorato può operare nei confronti del Comune di Aosta perché
una soluzione sia trovata in locali di proprietà comunale. (A
titolo di esempio si segnalano:
1) un locale di proprietà comunale situato in Via Parigi, presso
la Casa Mattioda, in precedenza utilizzato dalla Clicca di
Saint-Martin de Corléans ed attualmente sottoutilizzato;
2) un locale situato in Via Artanavaz, destinato alla ginnastica
correttiva e mai utilizzato);
3.
se, non essendo disponibili
loca
li di
proprietà pubblica, la Regione non possa reperire un locale di
proprietà privata, idoneo allo scopo.
PRESIDENTE
: Ha chiesto la parola l'Assessore alla Sanità
ed Assistenza Socia le Voyat; ne ha facoltà.
VOYAT (U.V.):
Le 10 du mois de décembre 1984,
l'association en question avait demandé au gouvernement régional de
mettre à disposition des locaux, en tant que siège, qui soient plus
adéquats à ses nécessités.
En effet le siège actuel n'a pas de services sanitaires
fonctionnels, il y a des problèmes pour garer les voitures et il
n'y a pas même le chauffage. Le 18 décembre le Président du
gouvernement a envoyé une lettre de réponse en disant que pour le
moment il n'y avait pas de locaux disponibles mais évidemment,
comme pour les autres associations qui ont demandé un siège, la
requête sera tenue en considération au mo ment où il y aura des
locaux.
Entre temps, nous devons dire que nous avons approuvé au Conseil
régional une loi qui donnera à cette association quelque chose
comme 4 millions de lire par an. Cela pourrait évidemment les aider
aussi à payer la location pour un nouveau siège. L'administration
régionale est en contact avec le responsable de l'association et,
je crois, avec l'Assesseur aux finances pour voir s'il y aura la
possibilité, d'ici quelques temps, d'acheter des locaux et en tous
cas de les mettre à leur disposition. Bien entendu, je ne sais pas
si on trouvera ces locaux et si la chose sera possible sous peu; en
même temps, j'ai par lé avec l'Assesseur compétent de la Commune
d'Aoste qui m'a dit qu'il y avait des locaux à Saint Martin de
Corléans, mais la Junte communale aurait prévu une destination
différente et que aussi la Commune avait des difficultés pour
trouver des locaux. Comme je l'ai déjà dit, selon la lettre du
Président du Gouvernement, cette requête sera tenue en
considération au moment où il y aura des locaux disponibles.
PRESIDENTE
: Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Siamo stati invitati dal gruppo
paraplegici a visitare la loro sede in via Conte Tommaso e nel
corso del sopralluogo abbiamo potuto constatare in quali condizioni
si trovano quelle persone. E' vergognoso che noi, Amministratori,
non riusciamo a dare un ambiente od un locale idoneo a quelle
persone! In 12 metri quadrati, senza servizi e senza acqua, vi
erano quattro o cinque carrozzelle occupate da giovani, maschi e
femmine; costretti a rimanere attorno ad una scrivania, guardandosi
in faccia senza poter lavorare come sarebbe loro intenzione. Io
sono rimasto veramente turbato, credetemi, nel constatare come una
Amministrazione regionale o una Amministrazione comunale non
riescano a trovare un locale idoneo per queste persone. E'
un'assurdità e c'è di che stupirsi! L'Assessore risponde che vi
sono delle difficoltà nel reperimento dei locali, ma nella nostra
interpellanza abbiamo anche segnalato dove esistono locali vuoti ed
idonei al caso.
(.... INTERRUZIONE ....)
Non posso credere che non esista alcun tipo di dialogo tra
Assessore alla Sanità dell'Amministrazione regionale e Assessorato
ai Servizi Sociali del Comune, che manchi tra loro quel rapporto
che dovrebbe esserci tra Amministratori per risolvere un problema
del genere. E poi, guarda caso, a livello regionale c'è questa
maggioranza, a livello comunale c'è la medesima maggioranza e
cambia solo una forza politica: è possibile che non vi sia tra loro
alcun rapporto per risolvere questi problemi?
(.... INTERRUZIONE ....)
Informo l'Assessore Voyat, che è molto sensibile e desideroso di
risolvere altri problemi, che in via Artanavaz, in una casa
costruita appena sei o sette anni fa, c'è un locale che da allora è
sempre rimasto vuoto. Lo invito a mettersi in contatto con
l'Amministrazione Comunale per vedere se quel locale è idoneo
all'occorrenza ed eventualmente assegnarlo a questi giovani. Anche
in via Parigi, al piano terreno della casa Mattioda, vi è un locale
munito di servizi, che oggi è inutilizzato ma che potrebbe servire
in modo egregio per questi giovani che vi potrebbero accedere
piuttosto facilmente con le loro carrozzelle!
L'Amministrazione Regionale, che ha votato una legge per
superare le barriere architettoniche, ha il dovere di operare di
concerto con l'Amministrazione Comunale per risolvere questi
problemi.
Cambierei invece domani mattina stessa l'Amministrazione
Comunale in carica per tutto quello che non è riuscita a fare e che
certamente potremmo fare noi dopo il 13 di maggio. Invito anche i
signori giornalisti ad andare a visitare quei giovani, e questo
invito lo rivolgo soprattutto al TG 3, che è stato ufficialmente
invitato, ma nessun giornalista di quella rete vi si è mai recato!
Ricordo inoltre che nel condominio Triolet di via Parigi c'è una
Scuola Materna chiusa, che appartiene all'Amministrazione comunale:
si cerchi di collaborare con l'Amministrazione comunale! Anche
nella Regione Chabloz, presso la casa Quarello, hanno costruito
delle case e una di quelle potrebbe servire per scopi di carattere
sociale. Spendiamo qualche soldo per quelle persone! Io sono
veramente insoddisfatto della risposta dell'Assessore, che dimostra
una assoluta mancanza di buona volontà.
(.... INTERRUZIONE ....)
Stai zitto se non vuoi...! Neanche queste cose siete capaci di
tenere....
PRESIDENTE
: Guardi, Consigliere Bajocco, che le tolgo la
parola.
BAJOCCO (P.C.I.):
Allora, signor Presidente, dica
all'Assessore che mi lasci parlare!
PRESIDENTE
: Consigliere Bajocco lei ha diritto di parlare
per cinque minuti, mentre ha già parlato per sei minuti ed io sono
stato tollerante. Se finisce, bene, se no le tolgo la parola!
BAJOCCO (P.C.I.):
D'accordo, mi dichiaro insoddisfatto
della risposta dell'Assessore, ma lo invito ancora a mettersi in
contatto con l'Amministrazione Comunale per risolvere questo
problema.
La ringrazio, signor Presidente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK