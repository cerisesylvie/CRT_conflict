Consiglio Regionale della Valle d'Aosta - Oggetto del Consiglio n. 615 del 21 giugno 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 615 del 21 giugno 1989 - Resoconto
OGGETTO N. 615/IX - Approvazione della bozza di convenzione
per l'insediamento di attività in Comune di Brissogne, avente per
oggetto la gestione del centro regionale di trattamento dei rifiuti
solidi urbani ed assimilabili, con annessa discarica.
Presidente: Do lettura del testo della delibera:
IL CONSIGLIO
- visto il parere della II Commissione consiliare
permanente;
- richiamata la legge regionale 10.8.1987, n.63 concernente la
costituzione di una Società per azioni per la gestione
dell'impianto di compattazione e di discarica dei rifiuti solidi
urbani, sito in Comune di Brissogne;
- richiamata la propria deliberazione in data 9 luglio 1987,
n.2960/VIII, relativa alla approvazione della documentazione
amministrativa e tecnica necessaria alla costituzione della citata
società;
- evidenziato che in forza della citata legge regionale n.63/87
è stata costituita fra l'Amministrazione regionale e la società
Ecofin s.r.l. di Nus la società Valeco S.p.A. , con sede in
Brissogne;
- evidenziato, inoltre, che la convenzione per l'insediamento
dell'attività produttiva di cui trattasi, la cui bozza era stata
approvata col provvedimento di Consiglio suindicato da stipulare
fra la Ecofin S.r.l. e la Regione prima della costituzione della
società concessionaria, non è stata perfezionata;
- ritenuto pertanto di dover modificare la bozza di convenzione
secondo l'allegato schema;
DELIBERA
di approvare l'allegata convenzione per l'insediamento di
attività produttiva in Comune di Brissogne, avente per oggetto la
gestione del Centro Regionale di trattamento dei rifiuti solidi
urbani ed assimilati, con annessa discarica, da stipulare fra la
Regione autonoma Valle d'Aosta e la societi Valeco S.p.A., con sede
in Brissogne, a modifica di quanto approvato con deliberazione del
Consiglio regionale n.2960/VIII, del 9 luglio 1987.
Testo della convenzione: (...omissis...)
Presidente
: Ha chiesto di parlare l'Assessore alla Sanità
ed Assistenza sociale Lanièce, ne ha facoltà.
Lanièce (DC)
: Il provvedimento fa riferimento all'art. 2
del 2° comma della LR 10.8.1987, n. 63, che prevede che per la
gestione dell'impianto di compattazione dei rifiuti solidi di
Brissogne venga costituita una società fra Regione e società
Ecofin, per il cui funzionamento il Consiglio regionale in data 9
luglio 1987 ha già approvato la bozza di convenzione riferita alla
società Ecofin.
Essendosi nel frattempo costituita la società fra Ecofin e
Regione, denominata Valeco, si è reso pertanto necessario
modificare e riapprovare la bozza di convenzione, la quale
definisce i rapporti fra Regione e Valeco, fermo restando quanto
già approvato dal Consiglio regionale nel luglio 1987.
Presidente
: E' aperta la discussione generale.
Ha chiesto di parlare il Consigliere Mafrica, ne ha facoltà.
Mafrica (PCI)
: Vorrei chiedere all'Assessore competente
perchè il contratto viene fatto per dieci anni, se non è un periodo
troppo lungo. Di solito le pubbliche amministrazioni tendono a fare
contratti per una durata meno impegnativa. Supponiamo poi di non
essere soddisfatti per qualche ragione, ci troviamo di fronte ad un
contratto che per dieci anni non può essere scisso.
Presidente
: Ha chiesto di parlare l'Assessore alla Sanità
e Assistenza Sociale Lanièce, ne ha facoltà.
Lanièce (DC)
: Volevo puntualizzare che di questa società
fa parte anche la Regione; in secondo luogo, dato che la gestione
di questo impianto è abbastanza complessa, si deve considerare un
certo lasso di tempo, altrimenti non è possibile valutarne
l'importanza.
La gestione che abbiamo deliberato stamani mattina di sei mesi è
proprio per approvare gli impianti, che sono molto delicati e che
non possono essere fermati senza il rischio di bloccare tutto.
Presidente
: Pongo in votazione la deliberazione in
oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK