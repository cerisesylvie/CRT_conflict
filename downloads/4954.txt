Consiglio Regionale della Valle d'Aosta - Oggetto del Consiglio n. 675 del 15 dicembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 675 del 15 dicembre 1982 - Resoconto
OGGETTO N. 675/VII - SFRATTO DEGLI INQUILINI DELLO STABILE DI
PROPRIETA' REGIONALE IN COMUNE DI CHATILLON, DENOMINATO CASA
SARTEUR - (Interpellanza).
PRESIDENTE
: Do lettura dell'interpellanza presentata dai
Consiglieri Bajocco e Péaquin.
INTERPELLANZA
Venuti a conoscenza che da parte del Presidente della Giunta
regionale è stata inviata una lettera di avviso di sfratto agli
inquilini della Casa Sarteur di proprietà regionale in Comune di
Châtillon;
Constatato che in questo Comune diventa sempre più difficile
trovare una abitazione,
INTERPELLANO
il Presidente della Giunta regionale per sapere:
1)
se è stata affrontata la possibilità di dare una
nuova abitazione alle famiglie che saranno sfrattate;
2)
se di detto problema è stato investito il Comune di
Châtillon e se sì, quali sono le soluzioni possibili.
PRESIDENTE
: Illustra l'interpellanza il Consigliere
Bajocco. Ne ha facoltà.
BAJOCCO - (P.C.I.):
Il Partito Comunista ha voluto
presentare questa interpellanza riguardante la crisi della
casa.
Gli abitanti della Casa Sarteur di Châtillon hanno ricevuto
circa un mese fa una lettera del Presidente della Giunta regionale,
con la quale vengono invitati a lasciare nel più breve tempo
possibile lo stabile perché esso deve essere adibito ai servizi
socio-sanitari che l'Amministrazione regionale vuole istituire in
loco.
Noi siamo d'accordo che in quella zona è necessario istituire
dei servizi socio-sanitari per la popolazione, ma non vorremmo,
nello stesso tempo, che si creassero dei disagi a quelli che
abitano nello stabile interessato.
Il problema della casa è un problema importante e non riteniamo
che l'Amministrazione regionale, per creare un servizio pubblico,
voglia creare dei disagi ad altri cittadini. Non a caso la Regione
stessa aveva nominato una Commissione per gli sfrattati, appunto
per andare incontro alla popolazione.
Ora non vediamo come la Regione possa inviare una lettera di
minaccia di sfratto a cittadini che abitano in uno stabile di
proprietà regionale.
Noi invitiamo l'Amministrazione regionale, il Presidente,
l'Assessore competente, a portare avanti pure il discorso
socio-sanitario ma, nello stesso tempo, vogliamo che provvedano a
reperire una casa a questi inquilini sfrattati in altra proprietà
regionale, oppure investendo anche il Comune del problema.
Vorrei sentire da parte del Presidente o dell'Assessore che cosa
si può fare in questa direzione.
PRESIDENTE
: La parola all'Assessore alla Sanità ed
Assistenza Sociale Rollandin. Ne ha facoltà.
ROLLANDIN - (U.V.):
Rispondo solo per una parte
dell'interpellanza, poiché come ha ricordato il collega Bajocco,
l'aspetto che riguarda l'inquilino è legato alla necessità di una
ristrutturazione. Dalle informazioni in nostro possesso risulta che
attualmente nello stabile c'è solo un nucleo familiare invitato dal
Presidente a lasciare l'alloggio occupato in quanto
l'amministrazione locale ha chiesto una ristrutturazione,
presentando un progetto che noi stiamo analizzando.
E' giusto l'interessamento verso questi inquilini, ma è
giocoforza, nel momento in cui si ristruttura, tener presente che
gli inquilini non possono abitare l'immobile oggetto dei
lavori.
Il problema più generale non voglio affrontarlo in questi
termini perché mi sembra sia abbastanza circoscritto. Poi in una
zona come Châtillon penso che la situazione sia meno drammatica che
in altre località.
Qui, però, non si può venir meno al discorso di lasciar libero
l'edificio, perché con questo si blocca di fatto un'operazione di
ristrutturazione di servizi, in particolare sanitari, che la zona
stessa richiede.
Penso, quindi, di poter, tenendo conto di quanto diceva il
Consigliere Bajocco, coinvolgere l'amministrazione locale perché si
faccia carico di questo problema.
PRESIDENTE:
La parola al Presidente del la Giunta. Ne ha
facoltà.
ANDRIONE - (U.V.)
: Purtroppo tutte le proprietà regionali
sono occupate da nuclei familiari normalmente in disagiate
condizioni economiche, il che impedisce sovente il recupero di
questi stabili; normalmente non vengono neanche pagati gli affitti,
c'è stato persino il caso di un inquilino che ha rifiutato di
continuare a pagare.
Comunque, qui si tratta di quattro famiglie, tre numerose e una
normale, e l'Amministrazione ha richiesto il rilascio degli
immobili. Evidentemente non poteva fare differentemente. Si sono
tenute due riunioni al Comune di Châtillon per esaminare le
possibilità che il Comune offriva in loco per rialloggiare queste
persone. Forse si riesce a risolvere un caso, ma uno solo.
Gli interessati si sono dichiarati disposti ad occupare alloggi
di edilizia popolare siti nel Comune di Chambave e di Bard. A
Chambave abbiamo quasi terminato la ristrutturazione dell'ex
palazzo Roncas; a Bard abbiamo fatto un intervento interessante e
stiamo esaminando la possibilità di trasferire queste persone in
questi Comuni. Noi continuiamo in questa politica di recupero dei
centri storici, sia a Chambave, dove stiamo trattando l'acquisto di
una casa, sia a Bard, dove vorremmo comprare la "Ciucca", la
vecchia caserma.
Certamente avremo degli alloggi anche belli a disposizione. Non
sono ancora certo di sistemare tutte le situazioni, ma questi casi
dovrebbero essere risolti.
Evidentemente il problema gravissimo è quello di Aosta. Noi
speriamo, entro breve tempo, di iniziare alcuni lavori nel centro
storico e certamente ci troveremo a dover risolvere dei problemi
fortissimi; d'altro canto non possiamo neanche lasciare abbandonati
degli stabili che rischiano addirittura il crollo; in questi casi
bisognerà intervenire, non c'è altra via.
PRESIDENTE
: La parola al Consigliere Bajocco. Ne ha
facoltà.
BAJOCCO - (P.C.I.)
: Sono in parte soddisfatto. A dir la
verità sono in parte soddisfatto per quanto ha detto il Presidente
della Giunta e non per quanto ha detto l'Assessore Rollandin. Non
sono invece soddisfatto della risposta del Presidente della Giunta
regionale quando dice: "il 90% dei casi li abbiamo quasi risolti"
in relazione alle case dello IACP di Chambave: a quanto mi risulta
per le case IACP è già stata stilata una graduatoria definitiva
INTERRUZIONE...
Il problema è questo: per le domande di Chambave non vi era il
discorso della riserva regionale, poiché era già stata fatta la
graduatoria. Io non lo so, adesso, come si possa introdurre la
riserva regionale su una graduatoria già fatta!
Io invito ancora il Presidente della Giunta ad insistere con il
Comune di Châtillon per trovare, nella zona, una sistemazione
adeguata per queste cinque famiglie.
Rollandin dice che a Châtillon il problema della casa non è
grave. Proprio in questi giorni ci sono state diverse riunioni
perché sono in corso più di dieci sfratti, proprio nella zona di
Châtillon.
Sarà un problema in relazione al qua le bisognerà
intervenire.
PRESIDENTE
: Abbiamo esaurito gli oggetti, le
interpellanze e le interrogazioni, riguardanti l'Assessore
Rollandin.
Ritorniamo indietro con il punto n. 8 dell'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK