Consiglio Regionale della Valle d'Aosta - Oggetto del Consiglio n. 468 del 9 febbraio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula
Oggetto del Consiglio n. 468 del 9 febbraio 1994 - Resoconto
OGGETTO N. 468/X - Lavori di ampliamento dell'impianto di
depurazione sito in località Ussin del Comune di Valtournenche.
(Interrogazione).
Interrogazione - Tenuto conto che il Comune di Valtournenche ha
deliberato l'ampliamento dell'impianto di depurazione sito in
località Us­sin;
Esaminato il progetto di potenziamento dell'impianto di
depu­razione sopra indicato redatto, su incarico del medesimo
Co­mune, dall'Ing. Luciano Ziviani nel mese di maggio 1993;
Vista la lettera n. P/D 856 inviata dalla ditta Saccecav
Depu­razioni di Milano, in data 21 maggio 1990, avente ad oggetto
"Impianto di depurazione acque reflue municipali del Comune di
Valtournenche - Funzionamento e problematiche ambientali"
Interrogano
la Giunta regionale per conoscere:
1) a quanto ammonta la spesa prevista per la realizzazione
dell'ampliamento dell'impianto di depurazione di cui in
pre­messa;
2) entro quale data è prevista l'ultimazione dei lavori in
que­stione;
3) quale grado di salubrità delle acque del torrente Marmore
sarà garantibile in seguito alla completa esecuzione dei lavori in
oggetto.
F.to: Tibaldi - Linty - Bavastro
Presidente -
Risponde l'Assessore dei lavori
pubblici, Ferrero.
Ferrero (Ass.tec.) -
Per quanto riguarda la spesa
prevista, il progetto esecutivo di potenziamento dell'impianto
prevede una spesa di 4 miliardi e 514 milioni. Per quanto riguarda
lo stato di avanzamento dei lavori, il progetto ha ottenuto la
valutazione positiva di compa­tibilità ambientale con la delibera
di Giunta del 2 ottobre 1993. Il finanziamento del progetto è
previsto nel 1994, in quanto si è ritenuto più opportuno destinare
la quota relativa al 1993 di 2 miliardi e 175 milioni, di cui
esisteva già nel dicembre del 1993 il decreto di trasferimento dei
fondi, alla ristrutturazione della rete fognaria. Questo mi obbliga
a fare un piccolo inquadra­mento di tale tipo di lavori: si tratta
di un progetto intersetto­riale che comprende, oltre al
potenziamento dell'impianto di depurazione di cui si parla, la
progettazione e la sistemazione idraulica dei torrenti Marmore e
Cervino, in corrispondenza dell'abitato del Breuil, il progetto
esecutivo in bonifica e messa in sicurezza della discarica di Saint
Glaine e, infine, il progetto esecutivo di ristrutturazione della
rete fognaria di Breuil-Cer­vinia. Si tratta di un progetto
intersettoriale che proprio per questo suo carattere di progetto
integrato ha ottenuto un fi­nanziamento dall'autorità del bacino
del Po, doppio rispetto a quanto era prevedibile, visto che si sono
potuti superare pro­getti singoli presentati da altre regioni che
apparivano soltanto come interventi di mero finanziamento a
pioggia. Nello schema previsionale programmatico del 1992/1994,
confermato poi nell'aggiornamento 1993/1995, dell'autorità del
bacino del Po, la Regione ha ottenuto finanziamenti per una serie
di inter­venti di risanamento ambientale per un importo complessivo
di 9 miliardi e 300 milioni.
Per riprendere l'argomento oggetto dell'interrogazione, mi si
chiede come mai è stato ritenuto da parte dell'Assessorato di dare
priorità alla ristrutturazione della rete fognaria, che com­porta
una spesa complessiva di circa 2 miliardi e 140 milioni. Ci è
sembrato opportuno, dal punto di vista tecnico, iniziare a
realizzare gli interventi volti a diminuire il carico idraulico in
arrivo all'impianto, con benefici immediati fin dai primi
inter­venti realizzativi che verranno fatti sull'impianto stesso.
Il tempo previsto per l'esecuzione dei lavori è di 18 mesi. Infine
rispondo sul grado di salubrità delle acque del Marmore in se­guito
a questo intervento. Saltando una parte tecnica sulla quale
rischierei di dire delle cose non chiare, direi che il risulta­to
di un certo ragionamento sul piano tecnico porta a dire che si
arriva, attraverso questi lavori, a un trattamento più spinto al
quale si sottopone il liquame, e quindi si ottiene una efficienza
depurativa più elevata. Tra l'altro, segnalo che la capacità
dell'impianto sarà pari a 40 mila abitanti, equivalenti con
trattamento totale di tipo biologico. La conclusione su questo
punto non è tanto che verrà migliorata la salubrità delle acque del
Marmore, ma piuttosto verrà migliorata quella delle acque di
scarico e quindi si diminuirà l'impatto sul torrente stesso. Si può
dire, sulla base di dati tecnici, che la qualità complessiva delle
acque di quel tratto risulterà migliore anche nei periodi di punta,
cioè nei periodi di massima presenza turistica.
Presidente -
La parola al Consigliere Tibaldi.
Tibaldi (LN) -
Mi sembra che gli impianti di
depurazione siano un po' un'in­cognita nella nostra regione; io,
sin dall'inizio, mi sono occupato di questo impianto di Ussin, a
seguito delle lamentele che sono state avanzate da diversi
pescatori e da diverse persone che abitano la vallata. Questo
perché ci sono evidenti situazioni di inquinamento delle acque del
torrente. Dico che si tratta di un'incognita per il semplice fatto
che gli investimenti che effet­tua la Regione nel settore della
depurazione delle acque sono notevoli; ce ne siamo accorti non
solamente con questo impian­to, ma anche con la piattaforma
combinata di Saint-Marcel do­ve inizialmente la spesa prevista era
di 5 miliardi e 300 milioni ed è poi lievitata per una piccola
variante in corso d'opera di un altro paio di miliardi.
Qui, invece, sono necessari altri 4 miliardi e mezzo circa per
cercare di migliorare la situazione di salubrità delle acque del
torrente. Adesso, dall'ultima risposta che l'Assessore mi ha dato,
vengo a conoscenza che non sarà tanto la salubrità delle acque ad
essere migliorata, quanto piuttosto verrà diminuito l'impatto di
inquinamento delle acque di scarico dei vari edifici civili e
industriali. Questo dovrebbe farci riflettere: se interve­niamo in
maniera consistente ad Ussin in un depuratore, in una struttura che
ha un compito preciso, e mi pare di vedere dal progetto di
ampliamento che le opere previste siano note­voli; non vedo come
mai non si possa ottenere anche un risulta­to.
Ho dato un'occhiata anche alle ultime rilevazioni fatte dall'USL
sulle acque del torrente Marmore e c'è veramente da mettersi le
mani nei capelli; i parametri stabiliti dalla legge, dalle tabel­le
A e H in particolare, sono completamente stravolti, sono su­perati:
ma non di poco, anche in un ordine di 100 o 1000 volte superiore.
Ciò sta ad indicare che la situazione di salubrità delle acque di
questo torrente è veramente drammatica e pre­caria, tant'è che
nelle analisi che ha fatto l'USL non si tiene nemmeno in
considerazione la presenza di determinati ele­menti chimici che
sono particolarmente inquinanti: mi riferisco al cromo, al cianuro,
allo zolfo, allo zinco. Sulla base delle ri­sposte che mi sono
state date oggi, riferite al notevole interven­to regionale, io
spero e mi auguro che ci sia un'inversione di tendenza
nell'organizzare, nel progettare queste opere.
Qui non si riesce a realizzare l'obiettivo prefissato e, come
dicevo già l'altra volta, bisogna in qualche modo ascrivere delle
respon­sabilità. Siamo, se non erro, sulla cifra di dieci miliardi
per questo depuratore; 6, spesi qualche anno fa, e 4, spesi adesso.
Va bene che questi ultimi 4 rientrano nel progetto
intersetto­riale; però sono 10 miliardi che non ci daranno nemmeno
la possibilità di raggiungere il risultato sperato, e cioè che le
ac­que siano nuovamente utilizzabili da un punto di vista ittico.
Nel torrente l'attività ittica è bloccata da tre o quattro anni, i
calendari ittici regolarmente reiterano il divieto di pesca in
quelle acque che vengono anche utilizzate per fini agricoli. Io
chiedo una maggior riflessione anche da parte dell'Assessore a
questo riguardo.
Si dà atto che, dalle ore 10,39, presiede il Vicepresidente
Aloisi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK