Consiglio Regionale della Valle d'Aosta - Oggetto del Consiglio n. 3991 del 3 ottobre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Flora e fauna
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3991 del 3 ottobre 2024 - Resoconto
OGGETTO N. 3991/XVI - Interrogazione: "Misure adottate per
limitare il fenomeno degli attacchi predatori ai vitelli".
Bertin (Presidente) -
Punto n. 17. Risponde l'assessore
Carrel, ne ha facoltà.
Carrel (PA) -
Per quanto concerne il 2024, a partire dal
mese di gennaio, sono stati registrati 21 attacchi accertati. Dei
sopra citati attacchi, due sono avvenuti in Valdigne, tre nella
valle del Grand San Bernardo, sei in Valpelline, uno nella
Valtournenche, quattro nella Val d'Ayas, due nella Valle di
Champorcher e tre nella Valle centrale, di cui uno nel Comune di
Aosta, uno nel Comune di Châtillon e uno nel Comune di Pontey.
Questi sono i dati che ci hanno fornito dal Dipartimento.
Al fine di evitare le predazioni, l'assessorato agricoltura e
risorse naturali ha dotato gli allevatori, privi delle misure di
prevenzione, di recinzioni elettrificate, oppure di dissuasori
acustici e luminosi, che hanno permesso di evitare e/o interrompere
gli attacchi da parte dei predatori.
Per quanto attiene ai collari antilupo, per cui ad oggi è
previsto dalla delibera di Giunta regionale 1047/2021 un contributo
regionale, si sta valutando l'opportunità che siano forniti dal
prossimo anno direttamente dall'Amministrazione regionale in tutti
i casi in cui si renda necessario intervenire tempestivamente.
Di norma, il materiale consegnato viene lasciato fino al termine
del periodo di monticazione, ma, qualora l'allevatore non possa
usufruire degli aiuti regionali previsti dalla delibera di Giunta
1047/2021 per acquistare in autonomia i sistemi di prevenzione,
possono restare nella sua disponibilità per più stagioni.
Presidente -
Per la replica, consigliere Planaz: ne ha
facoltà.
Planaz (RV) -
Grazie Assessore per la sua veloce
risposta.
Sembra che fuori da quest'Aula questa problematica non sorga,
invece, al di là del fatto che, come mi ha detto, ci sono stati 21
attacchi (può darsi, e speriamo che siano solo 21), quello che si
vede e che mi viene riferito da molte parti di tutta la Valle,
anche da molti allevatori... e mi ha citato la delibera dove
vengono risarciti eventuali attacchi: in questa delibera non
rientrano tutte le aziende - come lei ha anticipato - che hanno
usufruito già di tutto il
budget de minimis
, non possono
accedere a questi aiuti. Adesso andiamo nella stagione dove tutti
gli anni, se andiamo a verificare, aumentano gli attacchi e molti
di questi attacchi creano molti danni, anche demonticazioni
anticipate, l'abbiamo già detto molte volte.
C'è anche un'altra problematica: io nelle mie domande avevo solo
indicato "animali domestici", però, per tutto quello che riguarda
la fauna selvatica, ci sono delle circoscrizioni che oggi non hanno
neanche più capi a sufficienza per tutti i cacciatori, perché
capita nella circoscrizione qua vicino ad Aosta che non ci sono più
fascette, soprattutto anche per il camoscio, che è una specie che
oggi sembra non essere presa di mira dal lupo e da attacchi di
canidi, come vengono descritti, però ci sono già queste
problematiche.
La cosa si aggraverà ulteriormente, se continuiamo ad andare
avanti di questo passo.
Bene quello che è avvenuto dall'Unione Europea, la parte
burocratica immagino che sia ancora abbastanza lunga, ma la
proposta di declassare l'animale, perché non più in via di
estinzione, ma oggi sta creando danni a molti animali che veramente
sono in via di estinzione, sia domestici e non. E speriamo che
questa situazione si risolva al più presto, perché la
preoccupazione di tutti quelli che lavorano in agricoltura, in
allevamento, ma non solo... un caso qui vicino a noi, a Locana: due
lupi si sono avvicinati a due bambini e, da quanto riportato
nell'articolo dalla Regione Piemonte, uno dei primi casi in cui
questi si avvicinano all'essere umano; però non dobbiamo, a nostro
avviso, come gruppo di Rassemblement Valdôtain, non fare
attenzione, perché non vorremmo che avvenga il peggio e non aver
preso le misure necessarie perché questo non accada.
La ringrazio per la risposta, ma noi resteremo sempre attenti su
questa problematica che da molto tempo ci affligge, affligge tutta
la nostra comunità e tutto il mondo dell'allevamento; di
conseguenza, noi seguiremo anche tutte le procedure di
declassamento dell'animale, anche per redigere un regolamento per
poter controllare la specie, come avviene in tutte le altre
specie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK