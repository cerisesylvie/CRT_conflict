Consiglio Regionale della Valle d'Aosta - Oggetto del Consiglio n. 740 del 28 luglio 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Inquinamento
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 740 del 28 luglio 2004 - Resoconto
OGGETTO N. 740/XII - Ricerca sulle conseguenze in campo
sanitario dell'inquinamento dell'aria nella Valdigne.
(Interrogazione)
Interrogazione
Ricordate le diverse iniziative consiliari del gruppo
Arcobaleno sull'inquinamento dell'aria nella Valdigne e su
possibili conseguenze per la salute dei cittadini e in particolare
per quanto riguarda l'insorgenza di malattie dell'apparato
respiratorio;
Ricordato come, sulla base dei dati finora in nostro
possesso, sia possibile fare delle ragionevoli ipotesi su tale
collegamento, ma che solo una seria indagine epidemiologica
potrebbe portare dati certi circa le conseguenze dell'inquinamento
dell'aria legato al passaggio dei Tir e l'incidenza delle malattie
respiratorie;
Ricordato l'impegno dell'Assessore alla Sanità di avviare,
nell'ambito delle attività dell'osservatorio epidemiologico
regionale, una ricerca in tale senso;
la sottoscritta Consigliera regionale
Interroga
l'Assessore e competente per sapere:
1. se è stata avviata tale ricerca, con quale metodologia e
sotto la responsabilità scientifica di quale/i esperto/i;
2. i tempi entro cui si spera di poter avere i risultati
della ricerca.
F.to: Squarzino Secondina
Président - La parole à l'Assesseur à la santé, au bien-être et
aux politiques sociales, Fosson.
Fosson (UV) - Che dire? Non è un'interpellanza nuova, però per
fare uno studio serio su quello che lei chiede, cioè sui nessi fra
l'aria della Valdigne e le malattie polmonari, ci vuole del tempo.
Potrei risponderle "sì" o "no" senza motivazioni, ma non sarebbe
scientificamente serio. Ho visto e ho letto con attenzione la sua
interrogazione e nel punto n. 2 lei dice:
"ricordato come, sulla
base dei dati finora in nostro possesso, sia possibile fare delle
ragionevoli ipotesi su tale collegamento..."
, cioè
sull'inquinamento dell'aria e le malattie polmonari. Ho visto
questa documentazione, non mi sembra seria, perché il fatto che
questi dati vengano portati da un unico specialista che cita dei
lavori assolutamente slegati dalla realtà ambientale e sanitaria
valdostana non mi sembra serio; quindi all'inizio di questa
interpellanza ci dobbiamo chiedere se vogliamo fare un lavoro
epidemiologicamente serio o cos'altro. Potrei dirle che l'aria non
è inquinata, che non vi sono delle malattie polmonari, ma non mi
sembra un discorso serio; d'altronde, non si può neanche arrivare a
delle conclusioni perché sono comode o avvalorano una nostra tesi,
senza fare uno studio di questo tipo, soprattutto in questo studio
bisogna sentire anche gli altri, non basta una fonte sola per
quanto autorevole. Direi che, se vogliamo fare una cosa seria, i
tempi sono questi... questi li abbiamo delineati noi.
Mi chiede chi sono i responsabili della ricerca; nel corso del
dibattito relativo all'altra interpellanza da lei presentata le
avevo promesso che avremmo messo su un impianto corretto dal punto
di vista scientifico e ci abbiamo provato. Chi è il responsabile?
Intanto è chiaro che indagini di questo tipo epidemiologico sono a
carico "dell'OREPS", il quale ha una consulenza già da diversi anni
con il Prof. Costa, epidemiologo, Direttore del Servizio regionale
del Piemonte, con il quale all'inizio di quest'anno abbiamo negli
obiettivi proprio trascritto e prescritto questa indagine in modo
corretto. Tale indagine non prevede solo l'attività di questo
epidemiologo, che ha comunque tracciato la linea di questa ricerca,
ma prevede la costituzione di una rete di referenti che è stata
ricostruita in ogni comunità montana, soprattutto prevede
l'intervento del Reparto di Pneumologia, che è attualmente
diventato un'unità complessa e che ha come obiettivo quello di
descrivere quali sono i ricoveri per malattie polmonari e quali di
queste malattie possono essere state determinate da una situazione
inquinante. Cosa succede? Succede che, se questi dati
epidemiologici raccolti daranno una positività, cioè faranno vedere
come in Valle d'Aosta le malattie respiratorie sono in aumento,
scatterà il secondo gradino, cioè lo studio sull'analisi
approfondita di tutta l'aria della Valdigne.
Lo studio, quindi, è partito in modo serio, prescritto e
determinato da un epidemiologo di fama nazionale, ma per fare
questo studio abbiamo bisogno di tempo, almeno un anno di
monitorizzazione seria dei dati... sto parlando di dati
epidemiologici e non di dati quantitativi. Scientificamente prima
bisogna fare un'indagine epidemiologica e poi dovremo analizzare,
se questa ricerca è positiva, i fattori dell'aria inquinata. Se
vogliamo fare uno studio serio, quindi ci deve dare del tempo, ci
deve permettere di ascoltare queste voci scientificamente corrette
e, soprattutto, dobbiamo raccogliere i dati; altrimenti, come già
per il problema delle leucemie, lanciamo degli allarmi che non sono
suffragati dai dati e non facciamo un lavoro serio.
Président - La parole à la Conseillère Squarzino Secondina.
Squarzino (Arc-VA) - Non capisco il tono adottato
dall'Assessore, prendo atto, perché l'Assessore forse non ha letto
tutta l'iniziativa. La sottoscritta diceva che vi sono queste
possibili,
"ragionevoli ipotesi di collegamento"
, ma
continuava sostenendo che
"solo una seria indagine
epidemiologica potrebbe portare dati certi"
; quindi la
sottoscritta dichiarava per prima cosa che vi sono queste ipotesi,
ma nessuno di noi le vuole avallare se non vi è un'indagine
seria.
Alla luce dei suoi impegni presi il 18 dicembre 2003 in questo
Consiglio:
"il nostro osservatorio ha in programma uno studio
per il 2004 dal titolo "Ambiente e salute in Valle d'Aosta" in cui
questi dati saranno analizzati, il problema è trovare uno studio
obiettivo per valutare questi dati in modo scientificamente
corretto"
, io chiedevo se questo studio era partito, a chi era
stato affidato, quali sono i tempi entro cui è possibile pensare di
avere dei dati. Semplicemente questo domandavo, Assessore, e lei
nella seconda parte del suo intervento mi ha detto che i tempi sono
lunghi, ci vuole un anno per raccogliere il monitoraggio e va bene,
quindi credo che fino nel 2005 non avremo...
(interruzione dell'Assessore Fosson, fuori microfono)
... questo è un dato che mi fornisce in questo momento fuori dal
microfono, quindi un anno dal settembre 2004 o entro il 2004... a
settembre avremo i dati?
(nuova interruzione dell'Assessore Fosson, fuori
microfono)
... nel mese di settembre 2005, Assessore, avremo i primi
risultati; la ringrazio di questo dato che mi ha fornito fuori
microfono, nel senso che sappiamo che fra un anno avremo i minimi
dati, cioè i dati del monitoraggio su cui sarà poi impostata la
ricerca...
(nuova interruzione dell'Assessore Fosson, fuori
microfono)
... allora, il 1° settembre 2005 avremo i dati di questa
ricerca, va bene. Il nostro obiettivo era sapere se la ricerca era
partita, quali erano i tempi e questa risposta l'abbiamo avuta e di
questo la ringrazio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK