Consiglio Regionale della Valle d'Aosta - Oggetto del Consiglio n. 1783 del 10 gennaio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSETTO DEL TERRITORIO
Urbanistica e pianificazione territoriale
EDILIZIA
Centri storici
Precedente
Successivo
Resoconto integrale del dibattito dell'aula
Oggetto del Consiglio n. 1783 del 10 gennaio 2001 - Resoconto
OGGETTO N. 1783/XI Realizzazione di infrastrutture varie nel
centro storico del Comune di Pont-Saint-Martin.
(Interrogazione)
Interrogazione Appreso che il Comune di Pont-Saint-Martin, al
fine di agevolare l’accesso veicolare ad una zona
edificabile in località "Moulin di Rat" in cui si vorrebbe
costruire una trentina di alloggi, intenderebbe procedere alla
realizzazione di un collegamento della Via Baraing in pieno Centro
Storico ed alla realizzazione di un Ponte sul Lys, definito
"ciclabile", ma in realtà largo più di tre metri;
Appreso che l’ubicazione e le caratteristiche di
tale ponte sono state contestate dagli stessi residenti della zona
che, con specifiche osservazioni alla Variante del Piano Regolatore
Comunale, sottoscritte da 68 abitanti, hanno chiesto di collocare
più a valle il ponte e di inserirlo in modo più adeguato nelle
scelte dei percorsi;
il sottoscritto Consigliere regionale
Interroga
la Giunta per sapere:
1) se è a conoscenza dei progetti sopra indicati del Comune di
Pont-Saint-Martin;
2) se il Comune di Pont-Saint-Martin ha presentato richiesta di
finanziamento alla Regione per tali opere.
F.to: Curtaz
PrésidentLa parole à l’Assesseur au
territoire, à l’environnement et aux ouvrages
publics, Vallet.
Vallet (UV)
L’Amministrazione regionale è a
conoscenza di quanto pianificato dal Comune di Pont-Saint-Martin,
in quanto il progetto è stato inserito nella variante al Piano
regolatore, che la Giunta regionale ha approvato.
La Direzione urbanistica dell’Assessorato ha
ricevuto la bozza di variante del 28 agosto 1998, valutata dalla
Conferenza di pianificazione, bozza che prevedeva la realizzazione
di percorsi pedonali lungo le rive del Lys e la creazione di una
passerella pedonale a valle del ponte del capoluogo.
Le Direzioni regionali non hanno espresso osservazioni in merito
e la Conferenza di pianificazione neanche. In sede di adozione del
testo definitivo il Comune ha controdedotto alle osservazioni
presentate da privati, e che credo siano citate nella premessa
dell'interrogazione, respingendo le stesse osservazioni, in quanto
la realizzazione della stessa passerella nella posizione indicata
dalla variante al piano è facilitata dalla caratteristiche
morfologiche delle sponde del torrente ed è funzionale per le
vicinanze del nucleo storico.
Le Direzioni regionali, che hanno poi valutato il testo
definitivo della variante approvato dal Consiglio comunale di
Pont-Saint-Martin, non hanno osservato nulla in merito; ugualmente,
la Conferenza di pianificazione non ha espresso valutazioni
specifiche. Per quanto riguarda la seconda domanda, al momento non
è pervenuta, né all’Assessorato né al Dipartimento
pianificazione investimenti della Presidenza, alcuna richiesta di
finanziamento dell’opera da parte del Comune di
Pont-Saint-Martin. Allo stesso modo non è pervenuta
all’Ufficio concessioni idrauliche alcuna richiesta
di autorizzazione. Posso immaginare che sia la richiesta di
finanziamento che le richieste di concessioni idrauliche
perverranno, nel senso che essendo questo progetto conforme al
Piano regolatore del Comune di Pont-Saint-Martin e avendo
provveduto il Comune stesso - abbiamo sentito telefonicamente il
Sindaco per avere informazioni - alla predisposizione della
progettazione ed essendo attualmente in possesso della
progettazione preliminare, l’intenzione
dell’Amministrazione di Pont-Saint-Martin è di
proseguire per la realizzazione di questo progetto.
Président
La parole au Conseiller Curtaz.
Curtaz (PVA-cU)
Prendo atto della risposta
dell’Assessore e chiedo cortesemente che mi faccia
avere i dati rispetto al finanziamento quando perverranno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK