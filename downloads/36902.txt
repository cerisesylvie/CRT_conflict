Consiglio Regionale della Valle d'Aosta - Oggetto del Consiglio n. 804 del 22 ottobre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 804 del 22 ottobre 2014 - Resoconto
OGGETTO N. 804/XIV - Interpellanza: "Eventuale costituzione
di un gruppo di lavoro per l'esame delle potenzialità insite nella
green economy".
Presidente
- La parola al Consigliere Guichardaz.
Guichardaz (PD-SIN.VDA) -
Grazie Presidente.
Sfogliavo l'altro giorno l'indice di
Green Economy 2013
,
un contributo interessante elaborato dalla Fondazione Impresa, uno
dei più accreditati centri studi italiano per la piccola impresa.
L'indice di
green economy
viene calcolato tenendo conto di
una ventina di indicatori di
performance
tratti da fonti
ufficiali per esempio l'ISTAT, l'ENEA, SINAB, TERNA, ISPRA e altri
istituti accreditati che, opportunamente elaborati secondo modelli
statistico-matematici, delineano un punteggio, quindi una
classifica delle Regioni italiane: nella classifica del 2013 al 1°
posto troviamo il Trentino-Alto Adige e all'ultimo posto troviamo
la Sicilia. Ormai lo studio è alla sua quarta edizione, quindi è
possibile, con le dovute approssimazioni, visto che negli anni tra
l'altro sono stati modificati alcuni indicatori di riferimento,
delineare una sorta di
trend
della sostenibilità, sempre dal
punto di vista dell'economia
green
. Prendendo a riferimento
le ultime due edizioni, quelle che presentano una maggior
omogeneità negli indicatori di
performance
, possiamo vedere
che la Valle d'Aosta dal 2012 al 2013 è precipitata dal 5° al 10°
posto. Tenete conto che l'analisi è fatta su tutte e 20 le Regioni
italiane. Prima della Valle d'Aosta, in questa classifica, si
trovano in ordine: il Friuli Venezia Giulia, al 9° posto,
l'Abruzzo, il Piemonte, il Veneto, l'Emilia Romagna, la Toscana, le
Marche, l'Umbria e, appunto in vetta alla classifica, il
Trentino-Alto Adige. La Valle è praticamente, come punteggio, a
livello della Sardegna e della Basilicata, tanto per capirci, varia
in qualche decimale.
Quali sono i parametri, anzi gli indicatori presi in
considerazione? Ne cito alcuni a titolo di esempio, lasciando poi a
chi è interessato l'approfondimento del rapporto che si trova
tranquillamente su Internet. Intanto viene misurata la produzione
di energia da fonti rinnovabili, e lì devo dire che non ci batte
nessuno: noi siamo al 99,9 percento di produzione da fonti
rinnovabili; poi il numero di organizzazioni certificate ISO 14001
(anche lì siamo al 1° posto. Per le aziende bio valutate attraverso
il numero di licenze Ecolabel siamo gli ultimissimi in classifica;
mi pare che in Valle d'Aosta tra l'altro non ce ne sia più nemmeno
una di queste certificazioni...tra l'altro sull'argomento delle
certificazioni sarebbe poi interessante, in futuro, aprire un
ragionamento per capire se, invece di incoraggiarle, gli uffici o
chi deve occuparsi di questo le scoraggia...poi magari faremo
un'iniziativa, le darò poi i valori reali. Vengono tra l'altro
misurati i chilometri di piste ciclabili, siamo praticamente ad un
terzo della classifica...adesso non ricordo se siamo settimi per
chilometri relativamente... misurati poi sul territorio. Vengono
fatte delle valutazioni su alcuni parametri...c'è qualche problema?
No, pensavo stesse discutendo...relativi alla cosiddetta "mobilità
sostenibile" e su questo versante andiamo davvero maluccio, sulla
questione della sostenibilità: siamo addirittura all'ultimo posto
in classifica per le tonnellate di CO2 pro-capite da trasporti.
Vengono poi presi a riferimento una serie di indicatori che fanno
riferimento al tema dello smaltimento dei rifiuti che ci vedono
all'incirca alla metà della classifica per quanto riguarda la
raccolta differenziata e i rifiuti urbani smaltiti in discarica. Ci
sono poi altri indicatori interessanti, per esempio l'accesso alle
detrazioni fiscali per la riqualificazione energetica (siamo scesi
in classifica, l'anno scorso nel 2012 eravamo più avanti), il
numero degli alloggi agrituristici e altri parametri indicatori
che, per una questione di tempo, non sto qui ad elencare, ma che
comunque danno ulteriori spunti di riflessione e di analisi
interessanti.
Dicevo che, rispetto all'anno precedente, abbiamo perso cinque
posti in classifica; una retrocessione non tanto dovuta al
peggioramento degli indicatori di
performance
nostri, ma
piuttosto ad un miglioramento degli stessi indicatori da parte
delle Regioni che ci hanno surclassato. In questa graduatoria
dell'indice di
green economy
faccio l'esempio dei rifiuti,
visto che è un tema di attualità: rispetto al 2012, il Friuli
Venezia Giulia (questi sono dei dati che trovate in quel rapporto)
è passato dal 49,9 percento al 57,5 percento di percentuale di
raccolta differenziata sul totale dei rifiuti e la percentuale di
rifiuti urbani smaltiti in discarica è passata dal 14,5 percento al
7 percento, si è dimezzata. Noi dal 39,1 percento di raccolta
differenziata siamo passati al 44,8 nel 2013 e, per quanto riguarda
i rifiuti urbani smaltiti in discarica, dal 67 siamo passati al 55,
quindi basta che facciate qualche confronto. Clamoroso il caso
dell'Abruzzo su questo tema: dal 24 al 38 percento di differenziata
e dal 61 percento di rifiuti urbani smaltiti in discarica al 19
percento in un solo anno, quindi si è abbassato di tre volte; le
Marche, addirittura dal 29,7 percento al 50,8 percento (quindi si
sono quasi moltiplicate) e dal 63 al 57 di rifiuti urbani smaltiti
in discarica; l'Umbria, che è passata dal 3° posto del 2012 al 2°
posto nel 2013, era al 34 percento di differenziata e oggi è salita
al 42. Certo non possiamo limitare le valutazioni sulla nostra
propensione alla
green economy
facendo riferimento a questi
e solamente a questi indicatori, ma il quadro che emerge dal
rapporto della Fondazione Impresa è un interessante spunto di
discussione, perché è anche un punto di ripartenza per chi come
noi, politici ma non solo, vedono nella
green economy
un'opportunità anche di rilancio economico per la nostra
Regione.
Ora, perché un'interpellanza su un argomento che, in qualche
maniera, rientra nelle linee d'azione individuate nella proposta di
strategia regionale di ricerca e innovazione per la
specializzazione intelligente della Valle d'Aosta, meglio nota come
S3, quella appena approvata nel luglio di quest'anno dalla Giunta
regionale? Non so se vi ricordate colleghi, in quel documento -
peraltro ancora non definito, mi pare sia ancora in fase di
implementazione - sono stati individuati tre ambiti su cui si
dovrebbe fondare il profilo di sviluppo economico del territorio
valdostano per i prossimi anni e tra questi emerge, appunto la
Green Mountain
, la montagna sostenibile. Per informazione
gli altri due ambiti - non so se ve li ricordate - individuati nel
documento sono: la Montagna d'Eccellenza e la Montagna
Intelligente. Beh, intanto l'interpellanza serve per sollecitare un
esame di contesto, può essere utile per...diciamo risollevare un
po' l'attenzione sull'argomento, e poi per fare una discussione su
di noi, per avere dei dati sulle prospettive, su ciò che siamo, su
ciò che vorremmo e soprattutto su ciò che dovremmo essere nel
futuro, e poi per ribadire, come ha scritto nel suo interessante
saggio sulla
green economy
in Valle d'Aosta, l'economista
Massimo Lévêque, come l'economia verde, soprattutto in un
territorio complesso come il nostro, un territorio di montagna come
il nostro, possa originare un circolo virtuoso che è occasione di
crescita economica. Pensate anche solo alle opportunità di
occupazione e di lavoro che si possono ricavare dai cosiddetti
"green jobs"
o dal turismo ecosostenibile, insomma questi
filoni che sono, altrove, in pieno sviluppo. Ma la
green
economy
può essere anche occasione di crescita sociale, di
crescita civica: un'economia attenta alla sostenibilità e alla
conservazione e valorizzazione delle proprie risorse ambientali e
territoriali è anche un fattore educativo e un fattore pedagogico,
in qualche modo. Lévêque, in un interessante passaggio del suo
rapporto, parla della necessità di un processo di riorientamento
culturale a partire dai bambini e dalle scuole. Quindi è
sicuramente utile approcciarsi all'ambiente e al territorio in
un'ottica nuova, appunto più sostenibile, più a misura di persona,
direi anche più umana. Grazie.
Presidente
- La parola all'Assessore Marquis.
Marquis (SA) -
Grazie Presidente. Buongiorno
colleghi.
La ringrazio per aver avanzato questa interpellanza, perché ci
consente di fare il punto della situazione su un argomento direi
importante anche per l'economia valdostana. È negli ultimi decenni
che è andata maturando, consolidandosi, una nuova cultura: una
cultura di rispetto dell'ambiente e che vuole guardare alla
sostenibilità, una sostenibilità che è mutata fortemente a livello
di concetto evoluto nel tempo (oggi si parla di
green
economy
, quindi di comportamento per minimizzare l'impatto
delle attività dell'uomo sull'ambiente). Credo che sia molto
importante quest'attenzione anche in Valle d'Aosta, perché può
contribuire ad aumentare la competitività della nostra Regione; una
Regione che vive di turismo, una Regione alpina che fa della
straordinarietà del suo ambiente una caratteristica importante che
va conservata e valorizzata nel tempo.
Com'è stato indicato nell'esposizione dell'interpellanza, ci
riferiamo ad una classifica stilata da Fondazione Impresa, che è
una società che ha fatto uno sforzo per cercare di codificare a
livello quantitativo, di misurare in un coefficiente unico, la
graduatoria della sensibilità delle varie Regioni verso questo
argomento, che è un argomento - come dicevo prima - in continua
evoluzione e quindi anche suscettibile dell'introduzione di nuovi
approcci. Credo che la dimostrazione che da un anno all'altro si
possano avere delle oscillazioni anche di merito e di classifica su
un argomento come questo stia a significare che vengono anche
introdotte delle innovazioni di valutazione che possono anche dare
dei risultati, a volte, inattesi.
Per ciò che concerne l'economia valdostana, c'è da segnalare che
dal 2012 al 2013 - com'è stato evidenziato dal collega Guichardaz -
non ha subito un arretramento in questo settore, ma ci sono stati
dei dati significativi su alcuni indicatori da parte di altre
Regioni che hanno portato a migliorare la loro prestazione e, a
volte, anche dati che abbiamo analizzato e che sono difficili da
spiegare andando a fare il raffronto tra le due edizioni che sono
state prodotte.
Per ciò che concerne la situazione generale della Valle d'Aosta,
in merito a questi 21 indicatori che toccano un po' tutti i settori
a partire da quello dell'energia, delle imprese, dall'agricoltura,
della mobilità, dell'edilizia, del turismo e dei rifiuti, è stato
già evidenziato dal collega che ce ne sono alcuni sui quali abbiamo
delle buone
performance
, e altri sui quali abbiamo spazi di
miglioramento: ricordo anch'io le rinnovabili, i punti vendita
specializzati in prodotti biologici (siamo terzi a livello assoluto
in Italia); in termini di certificazione ambientale siamo i primi,
e quindi credo che questo sia un approccio importante che si
riferisce a una sensibilità delle imprese valdostane di sostenere,
da parte loro, un approccio volontario verso la gestione
ambientale, perché voglio ricordare che queste certificazioni non
sono obbligatorie, ma sono delle scelte fatte dai singoli
imprenditori, così come incoraggianti sono i risultati riguardo
all'utilizzo da parte dei valdostani della detrazione fiscale del
55 percento per interventi di riqualificazione energetica.
Quanto alle domande che sono state poste:
"se vi è in vista
un programma organico di investimenti mirato principalmente alla
ecosostenibilità della nostra economia regionale"
, su questo
vorrei riferire, così com'è già stato evidenziato prima dal
collega, che abbiamo predisposto lo schema di strategia di sviluppo
intelligente del nostro territorio, che è stato approvato lo scorso
mese di luglio e che oggi è stato trasferito alla Comunità europea,
e quindi è in fase di definizione. All'interno di questa strategia
vengono indicate le linee guida sulle quali orientare lo sviluppo
economico della Valle d'Aosta. Tra queste linee guida che vengono
definite nella valorizzazione del fattore identitario del nostro
territorio, che è la montagna, abbiamo puntato chiaramente alla
Montagna Intelligente, alla Montagna Sostenibile e alla Montagna di
Eccellenza. All'interno del capitolo Montagna Sostenibile viene
dedicato grande spazio alla
green economy
, dove vengono
declinate tutta una serie di iniziative che possono essere attuate
per dare delle prospettive di sviluppo e di rilancio economico
della Valle d'Aosta. Direi quindi che esiste un quadro di
iniziative e di approccio pianificatorio al quale dobbiamo tendere,
che è stato tra l'altro predisposto in modo partecipato unitamente
al sistema delle imprese, parti sociali, cittadini, perché è stata
anche creata una piattaforma apposita
on line
in
web
con la quale si è potuto interagire con coloro che volevano dare
dei contributi, quindi una procedura inclusiva per andare in questa
direzione.
Quanto al quesito se è intenzione nostra di creare un gruppo di
lavoro, vorrei sottolineare che all'interno della RIS3 è prevista
anche una
governance
, una
governance
importante per
monitorare l'andamento dell'iniziativa nel tempo, perché la stessa
Comunità europea impone di fissare degli obiettivi da raggiungere
nell'arco della programmazione 2014-2020, e quindi anche tutta una
serie di momenti lungo il percorso di verifica del raggiungimento
dei medesimi o anche di eventuali adattamenti degli stessi a nuove
situazioni che possono presentarsi; quindi, una
governance
dov'è previsto un gruppo di lavoro interassessorile, un comitato
tecnico di monitoraggio, una
SmartCommunity Team
e tre
gruppi di lavoro tematici. I tre gruppi di lavoro tematici
afferiscono ai tre settori: uno alla Montagna Eccellente, uno alla
Montagna
Smart
e l'altro alla Montagna
Green.
La
composizione di questi gruppi prevede delle competenze della
pubblica amministrazione, una partecipazione delle imprese,
partecipazione del mondo accademico, quindi dell'Università della
Valle d'Aosta e del Politecnico di Verrès e anche della comunità
locale; questo per significare che è prevista una gestione che
sviluppi anche questo argomento in modo partecipato e condiviso
dove possono essere portati tutti gli apporti, a partire da coloro
che gestiscono le attività produttive, a coloro che, invece, si
occupano della formazione e del mondo accademico, e anche della
cittadinanza che vive le problematiche sul territorio. Grazie.
Presidente
- La parola al collega Guichardaz.
Guichardaz (PD-SIN.VDA)
- Grazie Assessore per la
risposta precisa e sicuramente circostanziata.
Intanto è apprezzabile il fatto che esistano dei gruppi di
lavoro interassessorili, anche perché, come abbiamo detto, l'ambito
della
green economy
...adesso ha risposto l'Assessore
Marquis, ma a mio parere poteva essere anche un intervento
sinergico con l'Assessore dell'ambiente o con l'Assessore
dell'istruzione, perché qua, come sempre quando si parla di ambiti
multidisciplinari, ovviamente poi i protagonisti, diciamo gli
attori, sono individuabili in varie localizzazioni. È bene che ci
sia quindi un interessamento interassessorile rispetto a questo
problema. Adesso io non ho presente in questo momento la
composizione, non so se interassessorile vuol dire che concerne,
oltre al suo Assessorato, un altro, altri due o tre, non lo so
quali sono, poi magari mi informerò meglio.
La domanda fatta nella nostra interpellanza era se non fosse il
caso...siccome il tema è un tema che, tra l'altro, ha una
prospettiva lunga, perché il programma di intervento di questa
Smart Specialisation Strategy,
questa S3 ha un programma che
durerà negli anni a venire...tra l'altro sono previsti dei bei
finanziamenti, mi pare, parliamo di qualcosa come 100 milioni di
euro di finanziamenti complessivi, e sarebbe interessante se tra
l'altro ci fosse anche un coinvolgimento del Consiglio regionale,
cioè delle commissioni consiliari, perché io credo che in questo
caso, oltre che tra Assessorati, è importante anche che in questo
programma futuro, in questa prospettiva sia coinvolta anche a pieno
titolo l'Assemblea, quindi la parte politica che rappresentiamo
anche noi. Era quello il motivo per cui chiedevo un intervento in
commissione, magari nella prospettiva di costituire anche dei
momenti di incontro...poi, se non sono gruppi di lavoro, possono
essere comunque momenti di aggiornamento che non si limitino solo
ed esclusivamente magari ad un singolo Assessorato, perché è
comunque un argomento importante, oltre che interessante.
Riguardo poi agli indicatori, io l'ho detto specificatamente che
sono state prese a riferimento le ultime due relazioni sull'indice
di
green economy
, quella del 2012 e 2013, perché quella del
2010 e 2011 - lo dice anche nell'introduzione dell'ultimo rapporto
- non sono assimilabili, erano più che altro sperimentali, gli
indicatori non erano così...diciamo omogenei, quindi non potevano
essere raffrontati gli anni dal 2010 al 2011 e quindi i valori che
io ho cercato di dare sono valori comunque riferiti ad indici
omogenei ed assimilabili.
Una cosa che io ho rilevato nella lettura di questi dati - e me
lo ha confermato lei, Assessore - è che fortunatamente c'è una
sensibilità da parte del singolo, da parte dell'imprenditore, da
parte del cittadino, che spesso e volentieri supera la sensibilità
dell'istituzione, tant'è che lei mi confermava, per quanto riguarda
le certificazioni ISO 14001, per esempio...mi confermava con altri
dati relativi...adesso non lo so, alle detrazioni fiscali, dove
siamo ben collocati in classifica, mentre invece siamo
relativamente mal collocati lì dove interviene la politica, lì dove
il decisore istituzionale deve decidere. Per esempio, riguardo al
grande tema dei rifiuti, siamo collocati praticamente a metà della
classifica; sulla questione della produzione di CO2, per quanto
riguarda i trasporti, sulla mobilità sostenibile, per quanto
riguarda le piste ciclabili, siamo purtroppo collocati abbastanza
in posizione arretrata. Secondo me, quindi, esiste un buon
substrato, una buona "coscienza verde" della popolazione. Sta alla
politica riuscire a dare quella spinta necessaria lì dove è al
politica che deve intervenire, cioè in quegli ambiti, in quei campi
che sono assolutamente di pertinenza della politica.
In ultimo...prima citavo le licenze Ecolabel, ho visto il
Presidente che si è un po' stupito quando ho detto che ci sono un
numero di licenze riferite alle aziende bio bassissime e tutti e
quattro gli studi danno un numero di licenze pari a 0 ogni 100.000
abitanti...questo è relativo alla licenza Ecolabel, poi bisogna
capire perché il mondo delle certificazioni, nel bio, sono
piuttosto ampie, ma evidentemente questo è il parametro forse più
accreditabile preso a riferimento nella valutazione, ma diciamo che
non è l'ultimo. Io ho sollecitato però con il mio intervento una
semplificazione anche in questo campo, cioè nel campo delle
certificazioni. Io credo che l'istituzione debba intervenire in
maniera tale da facilitare, più che scoraggiare...diciamo
l'acquisizione e il mantenimento di queste certificazioni; poi
possiamo magari aprire un dibattito e discutere su questo, ma ora
non abbiamo più tempo. Grazie.
Si dà atto che dalle ore 16,14 assume la presidenza il
Vicepresidente Follien.
Follien (Presidente)
- Punto 21 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK