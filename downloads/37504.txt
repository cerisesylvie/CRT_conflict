Consiglio Regionale della Valle d'Aosta - Oggetto del Consiglio n. 1255 del 10 giugno 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Bonifica, miglioramenti e riordino fondiario
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1255 del 10 giugno 2015 - Resoconto
OGGETTO N. 1255/XIV - Interrogazione a risposta immediata:
"Notizie in merito all'eventuale proroga dei termini per la
presentazione delle domande di aiuto a favore del settore agricolo
per l'anno 2015".
Presidente
- La parola al collega Nogara.
Nogara (UVP) -
Merci Président.
Prima di esporre l'interrogazione a risposta immediata, vorrei
fare una brevissima premessa. Già l'8 gennaio ci fu una prima
lettera della Coldiretti che ho qui con me, dove appunto la
Coldiretti esprimeva grosse perplessità sui tempi per il
caricamento delle domande per il PSR. Il 25 marzo ci fu anche
un'interpellanza del nostro gruppo per l'applicazione della
risoluzione presentata a dicembre, una risoluzione che, voglio
ricordare, era una risoluzione congiunta di tutti i movimenti, i
partiti politici, presentata dalla III Commissione, dove si
enunciavano diverse incombenze che l'AREA avrebbe dovuto avere e io
dico la principale - e che ho già ribadito nella seduta del 25
marzo - era quella della comunicazione, che è prevista nella
risoluzione che abbiamo fatto insieme a lei, Assessore. Prevedeva
appunto che l'AREA comunicasse qualsiasi cosa agli agricoltori: le
problematiche, oppure non dico anche direttamente agli agricoltori,
magari anche con delle conferenze stampa, con dei comunicati
stampa, quello che sia. Oggi ci troviamo con degli articoli sul
giornale, ci troviamo con un'altra lettera della Coldiretti che ci
dice che assolutamente queste date non verranno mantenute per la
presentazione del PSR. Ho ascoltato anche la sua intervista,
Assessore, a
la Voix de la Vallée
dell'altro giorno per
quella conferenza che è stata fatta alla
Pépinière
sui fondi
europei per la montagna, dove anche lei non ha accennato a
niente...non c'è nessun problema.
Con quest'interrogazione a risposta immediata, siccome siamo a
conoscenza che lei il 4 è sceso a Roma, vorremmo sapere quali sono
le risposte che le ha dato AGEA, ma soprattutto vorremmo capire
come mai diverse Regioni italiane si sono comportate in modo
diverso, perché proprio dagli organi di stampa viene fuori che ci
sono delle Regioni che hanno utilizzato i fondi avanzati dal
passato programma per poter aprire i bandi, altre li hanno aperti
direttamente e altre ancora hanno fissato date di scadenza di
presentazione delle domande non come queste che ci sono per noi che
è il 15 di giugno, anche perché probabilmente sono enti pagatori e
pagano loro direttamente...non lo so. Ecco, questa sarebbe...come
lei immagina Assessore...dovesse succedere che nel 2015 non si
potesse pagare il PSR, ci sarebbero gravissimi problemi per
l'agricoltura qui in Valle d'Aosta. Grazie.
Presidente -
La parola all'Assessore Testolin.
Testolin (UV) -
Grazie Presidente.
Visto il tempo, io mi limiterò a rispondere puntualmente alla
domanda che è stata presentata nell'interrogazione:
"se, in
seguito alla riunione del 4 giugno ultimo scorso svoltasi a Roma
tra i vertici di AGEA e i rappresentanti della Regione Autonoma
Valle d'Aosta, è stata ottenuta una proroga dei termini di
presentazione delle domande di aiuto 2015 per il settore
agricolo"
. Innanzitutto ci tengo a precisare che il 4 giugno
non si è svolto un incontro tra Regione ed AGEA, ma si è tenuta una
seduta della Commissione politiche agricole, alla quale ho
partecipato con gli altri Assessori all'agricoltura delle altre
Regioni italiane, avente come primo punto all'ordine del giorno PAC
2014-2020 e domanda unica 2015, problematiche delle disposizioni
applicative e sistema informatico. In tale sede sono emerse da
parte di tutte le Regioni le criticità in cui versano gli
agricoltori nella presentazione delle domande di aiuto, difficoltà
che derivano dal ritardo con il quale il Ministero ha definito il
quadro normativo di riferimento e dal conseguente ritardo delle
disposizioni attuative di AGEA Coordinamento. Gli organismi
pagatori tutti hanno conseguentemente subito diverse criticità
nell'implementazione dei sistemi informativi e degli strumenti
tecnici atti alla predisposizione ed al controllo delle
dichiarazioni di aiuto. Di fronte ad una situazione unanimemente
compromessa, la Commissione ha dunque reiterato la richiesta al
Ministro per le politiche agricole, alimentari e forestali, dopo
quella già trasmessa in data 29 maggio, con le esigenze delle
Regioni in merito alla risoluzione della problematica, evidenziando
la necessità di operare almeno fino al 10 luglio senza
l'applicazione della penalizzazione oggi prevista e in coscienza
anche del fatto che ulteriori proroghe non sarebbero state concesse
dalla Commissione europea per nessuno. Nella comunicazione al
Ministro è stata altresì accolta l'esigenza espressa anche dalla
Regione Valle d'Aosta di inserire anche le domande
agro-climatico-ambientali, oltre a quelle riferite al primo
pilastro della PAC tra quelle da prorogare fino al 10 luglio. Ad
oggi siamo informalmente a conoscenza che il Ministro potrebbe
accogliere la richiesta di inserimento delle domande senza
applicazione delle dette penali fino al 10 luglio, mentre siamo in
attesa di un supporto informatico che AGEA sta allestendo per tutti
sia per la PAC, sia per le misure a superficie dei PSR, che possa
permettere un rapido inserimento delle stesse attingendo
direttamente ai dati dei fascicoli aziendali validati. L'attenzione
sulla problematica rimane evidentemente molto alta con l'obiettivo
di poter contribuire anche noi con il nostro operato alla soluzione
della stessa.
In merito alle comunicazioni, dall'8 gennaio a tutt'oggi ci sono
stati evidentemente dei confronti costanti anche con i CAA, ma la
situazione è abbastanza fluida e in evoluzione. Si preferisce
comunicare direttamente con gli organismi che devono agire per
delle informazioni puntuali e per cercare di risolvere la
problematica, una volta che si sarà definita, si daranno delle
informazioni più condivisibili. Grazie.
Presidente -
La parola al collega Nogara.
Nogara (UVP) -
La ringrazio, Assessore, comunque abbiamo
capito che di certezze non ce n'è. Io leggendo la lettera appunto
della Coldiretti, firmata anche da altri...ti dicono che ci
vogliono almeno 30 giorni per poter inserire le cinquemila pratiche
regionali. Se lei mi dice che fino al 10 luglio si può forse, il
Ministro ci darà una proroga senza penali, benissimo, va tutto
bene, ma comunque non si riescono ad inserire tutte le pratiche,
perché queste sono loro che le inseriscono, non è che siamo noi che
le inseriamo, se loro ti dicono che non ce la fanno oggettivamente
ad inserirle, allora un qualcosa bisognerà pur fare o studiare. Io
dico forse l'apertura dei bandi anche se non c'era
l'autorizzazione, come hanno fatto altre Regioni...io non so come
altre Regioni abbiano potuto farlo, altre Regioni l'hanno fatto,
hanno aperto i bandi, perché non è stato fatto anche qua? Non so le
motivazioni tecniche, le dico Assessore.
Le dico poi che è da dicembre che noi siamo lì che andiamo
avanti con questa cosa delle comunicazioni, ma io penso che anche
da lei vengano a chiedere e a parlare, ma non ci vuole mica tanto,
perché guardi che i CAA erano disposti a dare le comunicazioni a
tutti gli agricoltori ed è per un problema di privacy che non si è
risolto. In più le dico: non si danno direttamente le informazioni
agli agricoltori? Ma fate un comunicato stampa. Io non lo so...è
una cosa così importante questa per l'agricoltura. Ricordatevi che
qui, se non si prendono questi soldi del PSR - e penso che siamo
tutti d'accordo, qui non è che sto facendo polemica -, qui la metà
delle imprese chiude perché fallisce, non perché non ha più voglia
di tenere le mucche o non ha più voglia di tenere l'azienda!
Allora, almeno che sappiano di che morte devono morire. La
Coldiretti l'8 gennaio vi ha mandato una lettera, la prima volta
l'ha mandata a lei...adesso l'ha mandata anche a lei,
Presidente...la lettera della Coldiretti, dove si dice: "avvisate
questi agricoltori perché questi stanno facendo dei contratti per
poter aver diritto...nel PSR per poter prendere i contributi,
avvisateli su che cosa devono fare!". Noi ci troviamo con degli
allevatori, degli agricoltori che stipulano dei contratti e poi
cosa succederà? Io cioè dico: un po' più di attenzione, per
cortesia, su queste cose e un po' più soprattutto di informazione!
Grazie.
Presidente
- Grazie Consigliere Nogara. Punto 4
all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK