Consiglio Regionale della Valle d'Aosta - Oggetto del Consiglio n. 2459 del 11 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
LINGUA FRANCESE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2459 del 11 maggio 2023 - Resoconto
OGGETTO N. 2459/XVI - Interpellanza: "Intendimenti circa
l'attivazione di gruppi di lavoro per la realizzazione di
"méthodes" per l'insegnamento della lingua francese nelle scuole
primarie".
Bertin (Presidente) -
Punto n. 40. Per l'illustrazione,
la parola al consigliere Sammaritani.
Sammaritani (LEGA VDA) -
Partiamo in questo caso
dall'articolo 38 del nostro Statuto, che recita, fra l'altro, che
la lingua francese è parificata a quella italiana e a questo
proposito parliamo dell'applicazione della didattica della lingua
francese, perché nel mese di novembre del 2021, con
un'interpellanza, avevamo sottolineato come nella pratica didattica
in effetti l'insegnamento della lingua francese, soprattutto nella
scuola dell'infanzia e nella scuola primaria, non corrispondeva e
non corrisponde all'insegnamento di quella italiana. In particolare
avevamo sottolineato che nella pratica didattica l'insegnamento
della lingua francese non corrisponde nemmeno a quello previsto per
i coetanei francesi o svizzeri, perché gli insegnanti della scuola
primaria sono costretti ad adottare naturalmente dei libri studiati
per alunni in madrelingua francese o svizzera con delle adozioni
appunto, che peraltro si sono appena concluse nelle scuole della
nostra Regione. Nell'adottare questi libri, naturalmente pensati
per coetanei sì, ma che hanno delle competenze linguistiche
naturalmente diverse, adottano quindi molto spesso di norma un
livello inferiore rispetto alla classe effettivamente frequentata
dai loro alunni.
Non esistendo quindi una metodologia specifica, che si adatti
alla realtà della nostra Regione, gli insegnanti spesso sono
costretti ad adattare, con non poca difficoltà, testi scolastici,
come dicevamo, pensati per alunni chiaramente madre lingua. Per
cercare quindi di adattare questi testi alle competenze dei nostri
alunni che sono costretti a costruirsi praticamente del materiale
ex novo
, alcuni anche di notevole valore dal punto di vista
didattico, ma si tratta di un lavoro pesante, oneroso e non sempre
facile. Esistono alcune prassi didattiche messe in atto dagli
insegnanti, ma molto quindi è lasciato alla buona volontà. È la
capacità del singolo insegnante che cerca di tracciare una strada
malgrado appunto manchino degli adattamenti specifici e più
scientifici. Bisogna anche sottolineare che i testi scolastici, che
permetterebbero di operare sulle quattro dimensioni, quindi
production orale, compréhension orale, compréhension écrite
e
production écrite
, così come richiesto dalle prove
regionali, hanno dei costi proibitivi molto spesso.
Alla luce quindi della diminuzione, da un lato, dei fondi per
l'acquisto di testi scolastici diventano impossibili da acquistare,
tanto che molto spesso si utilizzano testi riciclati, che spesso
però sono antiquati quanto ai loro contenuti e abbastanza anche
usurati quanto alla loro consistenza materiale vera e propria. In
passato la nostra Regione ha tentato di creare delle
méthodes
per l'insegnamento della lingua francese agli
alunni valdostani e che ben si adattavano alle esigenze dei nostri
alunni. Tra queste possiamo ricordare testi come "Valentine et les
autres", "Les séquences" di
(omissis)
, il "Pesce et
la tortue", "Les truffles au chocolat", buone pratiche che però
purtroppo non sono più state coltivate. Nel suo intervento in
risposta alla nostra interpellanza l'Assessore alla pubblica
istruzione dell'epoca aveva sottolineato che la
collection
"Crayon"
di cui fanno parte "Les truffles au chocolat" era
ancora largamente utilizzata; peccato però che le copie di quelle
séquences
sono pressoché andate esaurite e che non verranno
più ristampate. L'Assessore aveva inoltre affermato anche che le
copie digitali di tali materiali erano reperibili sul sito "Web
École" ma da una ricerca effettuata, e naturalmente liberi di
essere smentiti perché potremmo aver commesso delle omissioni, ma
non ci sembra che ciò corrisponda al vero, non abbiamo trovato
traccia infatti.
Vi sono in effetti alcuni suggerimenti didattici, però sono
tutti materiali da stampare e sappiamo bene che anche qui nasce un
altro problema di tipo pratico perché nelle nostre scuole
scarseggiano sia la carta che i
toner
e i fotocopiatori.
L'Assessore nella sua risposta del novembre 2021 si era detto
comunque disponibile a discutere dei problemi che avevamo segnalato
con dei gruppi di lavoro ed è per questo, quindi, che a un anno e
mezzo di distanza siamo qui a chiedere all'attuale Assessore se
siano stati attivati questi gruppi di lavoro, menzionati appunto
all'epoca dall'Assessore all'istruzione; in caso negativo se sia
intenzione del Governo regionale attivare gruppi di lavoro per
creare delle
méthodes
che si adattino maggiormente
all'insegnamento della lingua francese nelle scuole primarie
valdostane.
Presidente -
Risponde l'assessore Jean-Pierre
Guichardaz.
Guichardaz J. (FP-PD) -
In riferimento alla risposta
fornita dal collega Caveri nel novembre del 2021 sulla necessità di
strumenti e di
méthodes
per l'insegnamento della lingua
francese da utilizzare in particolare nella scuola primaria,
preciso che vi sono diversi materiali
on-line
, come lei ha
evidenziato sul sito "Web École" a disposizione delle scuole e che
le stesse possono, in occasione dell'adozione dei libri di testo
per l'anno scolastico successivo, quindi entro la seconda decade di
maggio, richiedere alcune copie in formato cartaceo al Dipartimento
della Sovraintendenza agli studi. A titolo esemplificativo, tra le
méthodes
più recenti, con attività di lettura e scrittura in
lingua francese adattata al contesto valdostano e rivolte
prioritariamente ai bambini delle classi prime della scuola
primaria, cito "Dame coca". Si tratta di un testo particolarmente
gradito dagli insegnanti che viene ristampato ogni anno su
richiesta delle scuole, proprio ristampato dal nostro Dipartimento.
Oltre ai materiali della nota
collection "Crayon", les
séquences
da voi menzionati, inerenti alla raccolta di percorsi
didattici sulla storia del Novecento e sulle scienze, contenenti
quaderni dei documenti e quaderni delle insegnanti per la
preparazione delle lezioni, segnalo anche il
Guichet di
civilisation valdôtaine
realizzato dall'Assessorato
dell'istruzione e destinato alle scuole primarie che presenta
diverse attività di lettura, comprensione e produzione in lingua
francese riguardanti la storia, la geografia e le tradizioni
locali.
Vi è anche la possibilità di consultare e scaricare ulteriore
materiale in lingua francese dalla rivista pedagogica "L'école
valdôtaine", vedi, ad esempio, il n. 114 e il suo supplemento, che
propone una guida pedagogica per la realizzazione di racconti
plurilingue destinati a tutti i gradi e gli ordini di scuola.
Particolarmente interessante è il testo "L'incoroyabelle aventure
des coquelicomiques" di
(omissis)
e
(omissis)
, disponibili in versione digitale su "Web
École".
Colgo l'occasione per citare anche l'ultimo lavoro realizzato
dalla professoressa
(omissis)
e promosso dal Centre
d'études Abbé Trèves per favorire l'apprendimento del francese
nella scuola dell'infanzia e primaria attraverso un approccio
plurilingue orientato all'azione "Les cahiers de Thor. À la
découverte du français". Si tratta del primo volume di una serie di
quaderni didattici che si basano su un personaggio mediatore che è
il "Cane Thor", che invia messaggi ai bambini con attività da
svolgere in classe che gestisce un
blog
: "
Une vie de
chien
", che gli permette di interagire con gli alunni a
distanza nel quale racconta le sue avventure. Ogni quaderno è
composto da due parti: un libro di attività per gli alunni e un
libro di lavoro per l'insegnante che fornisce idee per
l'insegnamento e suggerimenti per ulteriori approfondimenti. Le
attività coinvolgono più lingue, in applicazione dei principi degli
approcci plurali alle lingue e alle culture previste dal curricolo
scolastico della Valle d'Aosta che hanno come caratteristica comune
quella di far lavorare gli alunni su più lingue o più varietà
culturali. L'obiettivo di quest'approccio è quello di consentire ai
bambini di stabilire legami tra le lingue e le culture del loro
ambiente immediato, quindi la famiglia, la scuola, la comunità e
quella dei luoghi lontani. In questo modo si valorizza il
multilinguismo nel territorio valdostano e si favorisce, dal punto
di vista didattico, lo sviluppo di strategie di apprendimento che
contribuiscono all'acquisizione di competenze plurilingue e
pluriculturali, il quadro di riferimento è quello europeo per le
lingue del 2001. I sistemi educativi a livello internazionale,
europeo e nazionale considerano l'acquisizione di queste competenze
essenziali per crescere, vivere e lavorare in un mondo sempre più
multilingue e multiculturale e in una società in rapida evoluzione.
Il primo volume "À la découverte du français" propone attività che
permettono ai bambini di scoprire o riscoprire la lingua francese e
alcuni aspetti della cultura che essa veicola aprendo le porte alla
comunità francofona. Il francese diventa dunque una sorta di ponte
verso altre lingue e culture. Il volume è stato sperimentato in
alcune classi della scuola dell'infanzia e primaria della nostra
Regione, dagli studenti del quarto e quinto anno di Scienze della
formazione primaria nell'ambito dei loro percorsi di tirocinio. Gli
studenti hanno inoltre elaborato e sperimentato alcune attività del
quaderno n. 3,
du numéro trois
"Du Potager à la table, de la
table à la poubelle",
che è in fase di redazione. Al fine di
porre attenzione ai diversi stili di apprendimento e insegnamento,
si è cercato inoltre, in questo ultimo periodo, anche a seguito
della pandemia, di produrre strumenti che permettano agli
insegnanti una flessibilità di scelta e di azione per favorire, ad
esempio, il canale uditivo, attraverso la fruizione non solo di
manuali ma anche di video sulla storia, in particolare sulla
civilisation valdotâine
e il materiale pubblicato all'inizio
di quest'anno su "Web École" e diffuso in tutte le scuole che può
essere utilizzato anche con i bambini dell'ultimo anno della
primaria in un'ottica di continuità con quelli della secondaria di
primo grado.
Nello specifico, per quanto riguarda i gruppi di lavoro, oltre
al coinvolgimento degli studenti degli ultimi anni di Scienze della
formazione primaria durante i tirocini nelle scuole valdostane, la
Sovrintendenza agli studi ha continuato a proporre attività di
formazione ai docenti di ogni ordine e grado, comprese le scuole
primarie, come momenti specifici di ricerca-azione in
collaborazione con l'INSPÉ (Institut National Supérieur du
Professorat et de l'Éducation) de Lorraine per la realizzazione di
pistes didactiques pour l'enseignement de l'histoire e/ou de la
géographie en français
e di
pistes didactiques pour
l'enseignement de l'histoire en français
come richiesto dagli
insegnanti stessi.
In risposta alla n. 2, lei chiedeva se in caso negativo era
intenzione del Governo, la n. 2 trova risposta nella 1.
Posso solo dire che stiamo lavorando, assieme anche al BREL e
alle altre realtà culturali valdostane che si occupano di lingue,
quindi di studio linguistico, per produrre ulteriore ausilio a
disposizione dei docenti e degli studenti.
Presidente -
Per la replica, ha chiesto la parola il
consigliere Sammaritani.
Sammaritani (LEGA VDA) -
Grazie Assessore. Bene che ci
siano state delle evoluzioni, prendo atto di questi nuovi materiali
di cui lei ci ha fatto cenno, come dicevo già, abbiamo segnalato
nell'interpellanza quelle che possono essere a volte le difficoltà
nel reperire e non solo, ma anche nel poi stampare, nel procurarsi,
quindi rendere fruibile da parte degli alunni il materiale per
motivi anche pratici appunto di stampa vera e propria del materiale
tratto dal sito "Web École". Bene il lavoro della professoressa
(omissis)
, che stimo naturalmente, quindi sicuramente
delle notizie positive; bisogna dire però che quello che noi
segnaliamo nella nostra interpellanza, sono cose che ci vengono dal
mondo della scuola, dagli insegnanti, quindi ritengo che forse la
situazione non sia proprio così rosea come la si dipinge. Il fatto
che lei mi abbia detto alla seconda domanda, quella cioè se siano
stati o meno attivati questi gruppi di lavoro, era un po' così
abbastanza fruita nella risposta alla prima domanda, comunque
verificheremo e magari avrà poi un seguito questo tipo di
iniziativa. Non vorrei poi affrontare un tema più propriamente
politico, nel senso che non vorrei che qui alle luci della ribalta
il Governo prenda spunto dalle nostre iniziative e ci dica:
"facciamo, faremo, non c'è problema, attiveremo gruppi di lavoro,
tavoli", eccetera, e poi magari questo di fatto non accade, almeno
non letteralmente. La risposta, se mi consente, era leggermente
ambigua sotto questo profilo, siamo ormai al giro di boa della
legislatura, mi auguro che le nostre iniziative non debbano essere
da qui in poi quelle di verificare quanto e se sia stato fatto ciò
che il Governo ha promosso nella prima parte della sua legislatura,
sarebbe un'attività un pochino ripetitiva e occuperebbe il nostro
tempo quando magari potremmo occuparci anche di cose più nuove e
diverse. Questo è un po' il tema, dal punto di vista politico;
verificheremo e vedremo se questi problemi hanno trovato soluzione
o se invece siamo ancora lontani dal trovarla.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK