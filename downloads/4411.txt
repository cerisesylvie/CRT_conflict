Consiglio Regionale della Valle d'Aosta - Oggetto del Consiglio n. 86 del 18 febbraio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 86 del 18 febbraio 1982 - Resoconto
OGGETTO N. 86/VII - COMUNICAZIONI DEL PRESIDENTE DEL
CONSIGLIO.
PRESIDENTE
: Le comunicazioni del Presidente del Consiglio
riguardano l'attività del Consiglio dall'11 febbraio in poi e sono
le seguenti:
Disegni di legge presentati: nessuno
Disegni di legge vistati: nessuno
Disegni di legge non vistati: 1
P.L. n. 192 concernente: "Istituzione di una Commissione di
studio legislativa per la riforma dell'organizzazione
amministrativa regionale ed il riordino degli Enti locali".
Deliberazioni vistate: nessuna
Deliberazioni non vistate: nessuna
Riunioni di Commissioni:
II Commissione: 1 volta
V Commissione: 1 volta
II e IV Commissione in seduta congiunta: 1 volta
Ufficio di Presidenza: 1 volta
Commissione Speciale per le zone terremotate: 1 volta
PRESIDENTE
: Comunico inoltre che è pervenuto a questa
Presidenza un esposto indirizzato al Presidente della Giunta
sottoscritto da alcuni cittadini abitanti in frazione Fiernaz in
Comune di Antey-Saint-André, nel quale si richiede un intervento
urgente dell'Amministrazione regionale riguardo al movimento
franoso incombente sulla frazione Fiernaz e sulla Strada Statale
Breuil-Cervinia.
La Commissione consiliare speciale per gli aiuti alle zone
terremotate ha concluso in questi giorni i suoi lavori provvedendo
alla stesura di una relazione sullo stato degli interventi
regionali nei Comuni terremotati di Abriola, Calvello e Pignola che
sarà portata all'esame del Consiglio nella prossima adunanza della
prima quindicina di marzo.
Da parte del Comune di Verrès è pervenuta copia di un ordine del
giorno approvato dal Consiglio comunale nella seduta del 29 gennaio
1982 in merito alla prevista chiusura della fabbrica
Fiat-Engineering di Verrès.
Si è svolta in data 17 febbraio 1982 presso la Presidenza del
Consiglio regionale una riunione per l'organizzazione di un
Convegno sul tema: "Le autonomie regionali ed il potere locale:
modello di Stato e modelli di amministrazione (problemi italiani e
prospettive europee in tema di autonomia").
Tale Convegno, organizzato dalla Regione Autonoma della Valle
d'Aosta, si svolgerà a Saint-Pierre dal 15 al 18 aprile 1982 e
vedrà la partecipazione di illustri studiosi italiani e stranieri,
di amministratori regionali e comunali.
Il Convegno, che vuole costituire un secondo incontro rispetto
al precedente Convegno di Studi giuridici organizzato dalla nostra
Regione nel mese di maggio del 1978, sempre a Saint-Pierre, sul
tema: "Il ruolo delle autonomie speciali nell'Ordinamento regionale
italiano con particolare riguardo alla potestà legislativa
primaria", cade in un momento in cui è particolarmente sentita la
necessità di una revisione dell'Ordinamento delle autonomie
locali.
Hanno partecipato alla riunione in questione, oltre al
sottoscritto, il Prof. Giorgio Lombardi, Docente di diritto
regionale presso l'Università di Torino, il Prof. Sergio Bartole,
Docente di diritto costituzionale presso l'Università di Pavia, il
Dott. Anello, in rappresentanza della Lega Nazionale per le
Autonomie e i Poteri Locali ed il Dott. Renato Barbagallo,
Segretario Generale dell'Amministrazione regionale.
Alla organizzazione del Convegno collaborano, oltre alla Regione
Valle d'Aosta, l'Istituto Universitario di Studi Europei di Torino
e la Lega Nazionale per le Autonomie e i Poteri Locali.
Questa Presidenza ha convocato, per le ore 16.00 di oggi
pomeriggio, la Conferenza dei Capigruppo e l'Ufficio di Presidenza
per esaminare il calendario dei lavori del Consiglio nel mese di
marzo ed alcuni problemi relativi al funzionamento dei Gruppi, di
conseguenza i lavori del Consiglio riprenderanno alle ore 17.30
anziché alle ore 16.00.
E' pervenuta a questa Presidenza copia di un ordine del giorno
dell'Associazione Nazionale Mutilati ed Invalidi Civili nel quale
si esprime disappunto per le recenti misure adottate dal Governo in
campo sanitario che cancellerebbero molte conquiste faticosamente
ottenute dalla categoria in questi ultimi anni e si sollecita
l'intervento dell'Amministrazione regionale e delle forze politiche
affinché vengano modificate le iniziative governative in
materia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK