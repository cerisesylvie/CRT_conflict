Consiglio Regionale della Valle d'Aosta - Oggetto del Consiglio n. 1253 del 9 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1253 del 9 febbraio 2022 - Resoconto
OGGETTO N. 1253/XVI - Interpellanza: "Semplificazione delle
procedure di registrazione e di gestione dei flussi informativi
della banca dati nazionale e regionale dell'anagrafe
zootecnica".
Bertin (Presidente) -
Punto n. 29 dell'ordine del giorno.
Per l'illustrazione il consigliere Planaz, ne ha facoltà.
Planaz (LEGA VDA) -
Anche questa iniziativa non è nuova,
e dico purtroppo. Avevo già presentato precedentemente
quest'estate, a seguito di molte lamentele nella gestione della
banca dati, sia quella regionale sia quella nazionale. In questo
caso ci soffermiamo più sul primo
step
, al di là
dell'anagrafe che va a essere gestita negli uffici, quello che
parte dagli allevamenti e dagli allevatori.
Il problema è - come avevo già presentato la volta scorsa - che
questi dati, tra banche dati regionali e quelle nazionali, non sono
sempre allineati: per piccolissimi errori, a volte di trascrizione,
a volte non si sa neanche il perché, ma noi andiamo a esaminare
nello stesso momento i due documenti e non sono uguali. Questo
crea, come sempre, moltissimi problemi, perché quando si incrociano
questi documenti e non sono allineati vanno a creare delle anomalie
nell'ambito gestionale e nell'azienda. Faccio un esempio: se nel
modello 4 elettronico vengono inseriti determinati numeri di
bovini, ovini o equini e dall'altra parte non vengono scaricati o
non li trovano, nel momento in cui l'azienda deve entrare di nuovo
in questa banca dati, non riesce a trovare il numero che ha bisogno
di agire per fare gli eventuali spostamenti, come portarli al
macello, in alpeggio, ai mercati, nelle vendite e quant'altro.
Forse queste anomalie si sono ridotte un pochettino, io lo
spero, però ci sono sempre. La cosa che dispiace di più è che vanno
a creare una sanzione per le aziende, però non in base al tipo di
anomalia che è stata creata, ma in base alla dimensione
dell'azienda. Più l'azienda percepisce dei fondi europei e più gli
viene aumentata la sanzione, che va in base alla percentuale. È per
questo motivo che bisogna fare molta attenzione che questo non
accada.
Avevo già presentato forse sei-sette mesi fa, prima della
stagione estiva. Lo scambio dati tra il cartaceo e l'elettronico
crea sempre una marea di difficoltà, ma non sempre per colpa degli
uffici regionali o nazionali, oppure da parte dell'azienda; è
proprio nello scambio. Se un'azienda è delegata ad agire sulla
banca dati nazionale e poi deve andare ad aggiornare la BDR, che di
solito dovrebbe essere una cosa che si dovrebbe scambiare
automaticamente, ma che non sempre accade, questo fa sì che poi
vanno a caricarsi delle anomalie che si fa molta difficoltà anche
ad andare a sistemare. A volte si trovano in questi documenti dei
numeri identificativi di animali che non c'entrano niente con la
tua azienda, che sono solo transitati per un breve periodo, per un
momentaneo stazionamento, oppure anche solo per un pascolo e che
vanno a creare un'anomalia sia nell'azienda in cui si trovano, ma
anche nell'altra.
Questo a me dispiace abbastanza, perché già recentemente, quando
ho presentato quest'iniziativa, era per andare a porre il problema
e riuscire a sistemare queste anomalie. Perché se noi continuiamo a
produrre delle maree di documenti che forse non sono necessari,
quando io compilo il modello 4 elettronico, BDN o BDR, perché
dipende com'è la delega o la subdelega, vengono aggiornati questi
dati, ma poi quando vado a vedere la mia situazione me li ritrovo
ancora e non c'è nessun modo, al di là di andare e controllare
personalmente ognuno la posizione della propria scheda-stalla, per
andare a capire se tutto è stato fatto correttamente. Faccio un
esempio: come succede per un normale bonifico bancario, lo si fa e
se il bonifico va a buon fine, l'utente che lo riceve lo controlla
e va tutto bene; se invece il bonifico non arriva forse l'uno
chiama l'altro e qualcuno segnala che qua è successo qualcosa per
qualsiasi motivo; a volte lo fa anche la banca. Invece a noi qui
manca proprio questo passaggio: che se non lo fa l'allevatore
direttamente, l'anomalia resta lì bloccante e nessuno avvisa
nessuno. BDN dice: "noi non siamo tenuti ad avvisare BDR" e BDR
dice: "siete voi che dovete controllare le vostre aziende". Però
quando uno compila un documento correttamente... perché può anche
succedere che compilando il modello 4 elettronico, se non viene
compilato nel modo esatto o si sbaglia il numero di un bovino che
non si trova in quel determinato elenco, non parta neanche l'ok
dalla USL e tutto il sistema resti bloccato e, finché non si hanno
tutti i dati allineati nel modo corretto, non viene stampato il
modello 4, non si può neanche stamparlo.
Prima che ci fosse questo modello 4 elettronico e c'era quello
cartaceo, cosa succedeva? Faccio proprio tutti gli esempi,
Assessore, così si capisce: l'allevatore si recava dal veterinario,
il veterinario compilava il modello 4 ed emetteva le dichiarazioni
sanitarie che riguardavano l'azienda; si spostavano gli animali
negli eventuali pascoli, fiere, macelli e quant'altro; l'allevatore
andava all'ufficio regionale a scaricare i suoi animali e l'ufficio
regionale mandava i dati BDR e aggiornava la BDN.
Oggi, con il modello 4 elettronico, l'allevatore, quando lo
compila va già ad aggiornare direttamente BDN; se poi BDN in
automatico non aggiorna la banca dati regionale, è normale che
resti l'anomalia. Molte volte questo succede creando queste
anomalie che poi creano delle sanzioni. A volte anche l'allevatore
non viene a conoscenza subito di questa piccola anomalia e nei
controlli che i veterinari e i dottori fanno negli allevamenti
vedono anche loro che c'è stata un'anomalia, dovuta al fatto del
trasferimento dei dati da un ente all'altro; lo dichiarano anche
sui verbali, però la sanzione viene sempre riversata all'azienda,
perché è responsabile.
Le domande che ho fatto io sono: per quale motivo non facciamo,
come in altre regioni, che la delega si rilascia al diretto
interessato e poi subdelega l'allevatore o chi di competenza per
andare ad aggiornare i dati sulla sua banca dati, regionale o
nazionale che sia? Quella è anche una scelta politica che dovremo
fare, poi adesso lei mi risponderà e capiremo magari meglio cosa è
meglio fare, penso che lo sappia. Invece, in questo caso tutti
mettono le mani, ma di responsabile ce n'è sempre solo uno. Questa
è un'anomalia e, secondo me, c'è tutto l'aspetto burocratico che
noi dovremmo andare a cercare di snellire al massimo. Invece sembra
quasi che ci passiamo gli stessi documenti da un ufficio all'altro
e poi sentiamo che c'è carenza di personale e quant'altro e le
istruttorie non vanno avanti. Ma se facciamo in due o tre enti o
associazioni o anche aziende le stesse cose, è normale che creiamo
una marea di documenti, i quali è sempre più facile che producano
anomalie che poi vanno a creare ulteriori problemi, e ci va di
nuovo ulteriormente del personale qualificato per sistemare il
problema. Se facciamo così non ne usciamo più!
Per questo avevo già presentato una precedentemente iniziativa.
Adesso siamo di nuovo qua, perché a fine anno, con la stesura dei
dati e gli eventuali controlli e tutto, sorgono tutta una serie di
anomalie, e questo fa sì che poi anche la gente si lamenti e chiede
come sia possibile. In molti casi succede anche che l'azienda
interessata abbia sbagliato qualcosa nel mandare qualche dato, ma
in molti altri casi è solo perché questi dati non sono stati
scambiati correttamente, ma a pagarne le conseguenze è sempre
l'azienda di allevamento.
Presidente -
Risponde l'assessore Sapinet.
Sapinet (UV) -
Grazie collega Planaz, risponderò ai suoi
quattro quesiti. Ha detto giustamente che c'è stata una riduzione
delle anomalie, ma l'obiettivo è ovviamente quello di evitarle.
Soprattutto l'obiettivo più importante è quello del passaggio
definitivo a BDN, sul quale abbiamo delle tempistiche che
ovviamente oggi citeremo e faremo il possibile e l'impossibile per
cercare di mantenere un passaggio a BDN, che è auspicabile ed è
l'obiettivo che da mesi stiamo perseguendo.
Rispetto al primo quesito, la banca dati regionale dell'anagrafe
del bestiame e delle aziende di allevamento è stata istituita con
la legge regionale 17 del 1993 e stabilisce, tra l'altro, che i
dati relativi all'anagrafe siano implementati tramite delega dagli
uffici dell'Assessorato all'agricoltura, mediante un database che
poi è stato denominato, come lei ben sa, SIZO. Quindi la BDR, la
banca data regionale, è stata istituita prima della banca dati
nazionale e i dati zootecnici inseriti vengono immediatamente
inviati alla BDN tramite un sistema informatico di cooperazione
applicativa. Fino a oggi la BDN prevede solo un flusso
unidirezionale, ossia non prevede un flusso al contrario dei dati,
per cui eventuali informazioni inserite direttamente in BDN non
potrebbero essere acquisite da BDR, pertanto si verificherebbe un
disallineamento tra le due banche dati.
Salto al quesito 3, perché poi al 2 e al 4 le risponderò
insieme: perché in caso di anomalie o errori la responsabilità sia
sempre a carico dell'allevatore, nonostante ci sia un delegato? La
BDN, come citato nelle premesse dell'interpellanza, è stata
istituita con il decreto legislativo 196 del 1999 e successivamente
modificata con decreto ministeriale del 31 gennaio 2002 e con
decreto del 31 ottobre 2004, che prevedono la responsabilità finale
del detentore circa l'aggiornamento dei dati relativi alla propria
azienda, anche in caso di delega; ovviamente questo è sicuramente
discutibile.
Si rappresenta che fino a oggi i tecnici dell'ufficio
zootecnico, oltre all'implementazione giornaliera dei dati in BDR,
provvedono quotidianamente anche a correggere eventuali errori
generati direttamente dagli allevatori, ai quali a volte può
succedere di omettere di notificare la movimentazione in corretta
successione (ad esempio: monticazione, vendita o macello), oppure
di fornire informazioni incomplete, o anche nel caso di
dichiarazioni non corrette relativamente ai codici pascolo.
Per quanto riguarda invece i quesiti 2 e 4, nel 2015 si era
deciso di provvedere al rifacimento del database, perché in quel
momento BDN, che ricordiamo essere gestita dal Ministero della
Salute, non risultava ancora adeguata alla gestione del sistema
zootecnico regionale, caratterizzato da numerose movimentazioni e
da una complessa gestione delle monticazioni, in particolare quelle
legate ai diversi tramuti degli alpeggi e delle qualifiche
sanitarie che sono gestite a livello regionale. A BDR infatti sono
da sempre collegati anche i sistemi informatici SIVE, che gestisce
i dati relativi alle macellazioni, e SIBS per le qualifiche
sanitarie, entrambi implementati dai Servizi Veterinari.
Nel corso degli ultimi anni il sistema regionale e l'analogo
sistema nazionale si sono molto evoluti, anche in relazione al
cambiamento del sistema normativo. La BDN è stata implementata di
volta in volta con numerose funzionalità: basti citare la chiusura
automatica del Modello4 informatizzato, come citava lei, con
registrazione delle movimentazioni e la creazione dell'
app
,
che permette la compilazione del medesimo modello da
smartphone
, allo scopo di raccogliere in maniera puntuale le
numerose informazioni relative alla gestione dei capi zootecnici e
di facilitare il rispetto degli adempimenti da parte delle aziende
zootecniche tramite l'evoluzione tecnologica.
Consapevole di tale mutamento e della difficoltà di tenere il
sistema regionale sempre al passo con tali innovazioni e con nuove
funzionalità, l'Assessorato all'agricoltura, anche in
collaborazione con AREV, ha promosso, già a partire dal 2019,
l'accesso degli allevatori direttamente alla BDN per la
predisposizione del Modello4 informatizzato e per la consultazione
delle schede di stalla, e a partire dal 2021 ha intrapreso il
percorso per il progressivo passaggio verso l'utilizzo esclusivo di
BDN per la gestione dei dati anagrafici. Tuttavia, al momento, come
prima ricordato, dalla BDR, ossia dal database SIZO, dipendono
appunto i programmi gestiti dai Servizi Veterinari, SIVE e SIBS, e
allo stato attuale non è loro intenzione procedere alla migrazione
verso gli analoghi programmi gestiti da Vetinfo per eliminare la
BDR  ma mantenere possibile la funzionalità dei programmi
veterinari, si è reso necessario prevedere un apposito protocollo e
un cronoprogramma degli interventi, in modo da salvaguardare i dati
storici e rendere possibile il continuo collegamento tra BDN e i
database regionali SIVE e SIBS.
Il protocollo per il passaggio definitivo a BDN, che è quello
che tutti auspichiamo, è affidato a INVA e messo a punto con la
collaborazione dei competenti uffici e sotto il controllo dei
responsabili degli uffici dell'Istituto Zooprofilattico di Teramo
che, a livello nazionale, provvedono alla gestione di BDN e
Vetinfo, è stato siglato questo protocollo il 14 ottobre del 2021.
La realizzazione della fase operativa e del definitivo passaggio a
BDN dovrebbe concretizzarsi nel prossimo trimestre; questo è
l'obiettivo che abbiamo. Proprio nella giornata di ieri, martedì 8
febbraio, ha avuto un ulteriore e decisivo confronto con gli uffici
di Teramo per stabilire le modalità informatiche di cooperazione
applicativa per il passaggio giornaliero dei dati implementati
dall'anagrafe BDN, necessari per l'aggiornamento della base dei
dati utilizzati da SIVE e SIBS e viceversa.
Il passo successivo sarà quello di adeguare, in collaborazione
con la competente struttura dell'Assessorato sanità e delle
associazioni del settore, la legge regionale in materia di anagrafe
del bestiame, tenendo peraltro presente che tale legge disciplina
anche l'identificazione del bestiame, che diversamente ad altre
realtà regionali è da sempre affidata ad AREV.
Presidente -
Per replica il consigliere Planaz.
Planaz (LEGA VDA) -
Non ha risposto proprio ai miei
quesiti e mi ha di nuovo elencato tutta una serie di cose che si
sapevano già. E allora la mia preoccupazione alla fine è vera: ci
sono delle problematiche, stiamo facendo di tutto per risolverle,
però chi paga tutto questo oggi è chi non ha la delega; non
parliamo di categorie, non parliamo di nessun ufficio. Poi mi ha
parlato adesso del passaggio giornaliero: ci sono sette giorni per
fare i passaggi senza nessuna sanzione, perché è normale che in
questa formulazione, in questo scambio di dati, non è che io creo
un documento e dopo un secondo deve essere tutto allineato
perfettamente, anche perché quando si effettuano questi documenti,
dopo viene la procedura dello spostamento o eventuali cose da fare
dentro l'azienda.
Faccio un esempio. Un allevatore decide di spostare dieci capi,
uno purtroppo non ce la fa, passa a miglior vita nel tempo del
carico o nello scarico. È normale che l'allineamento dei dati debba
avere sei, sette, otto giorni. In base alle regole di BDN sono
sette giorni, mentre noi in passato - lì creavamo molte anomalie -
per agevolare gli allevatori nell'andare a portare i documenti
della monticazione, davamo dieci giorni di tempo, però quei tre
giorni BDN li segnalava come anomalia. La nostra legge regionale
permetteva di usare questi dieci giorni di vuoto per aggiornare le
banche, ma BDN no e segnalava l'anomalia e pagava la sanzione di
nuovo l'azienda.
È tutta una serie di queste cose qua che bisogna, a mio avviso,
fare in modo che non accadano. Oggi vedo malcontento dalla parte
dell'allevatore, dalla parte del veterinario che controlla e vede
che è stato fatto tutto o quasi tutto e poi si ritrova le anomalie
che non riusciamo a sistemare. C'è tutta una serie di cose, di enti
che si parlano, che devono interagire tra di loro, che oggi non lo
fanno, anche tra i veterinari della nostra regione e veterinari
fuori Valle. Adesso affrontiamo quest'argomento per la nostra
regione, ma quando dobbiamo affrontare quest'argomento tra regioni
diverse, tipo Piemonte e Valle d'Aosta dove le regole sono diverse,
anche qui bisogna fare in modo che sia uguale per tutti e che le
regole siano precise. Sennò è normale che ogni volta che c'è un
documento da esibire, per esempio nel caso della monticazione per i
pascoli estivi, dei codici di pascolo, anche in questo caso devono
avere la possibilità di interagire o che una segnalazione o un
messaggio o una
mail
interagisca direttamente con BDN e BDR,
in modo da avere i dati allineati. Perché anche nei codici di
pascolo: l'allevamento è a fondovalle, BDN guarda l'allevamento di
fondovalle... adesso lei mi guarda così in un modo strano... io
faccio per spostamento tra allevamenti di fondovalle e vado su BDN,
per spostamento dei codici pascolo su BDR, che poi verrà in seguito
ad aggiornare BDN. Però anche lì bisogna snellire queste procedure,
sennò è normale che più procedure di questo tipo si fanno, più
rischiamo di creare anomalie che vanno a discapito di chi sta
lavorando.
Dalle risposte che mi ha dato lei oggi, sicuramente fra sei mesi
saremo di nuovo qua a parlare delle stesse cose, perché non è stato
fatto nulla, poco o non a sufficienza. Io spero proprio di non aver
più bisogno di presentare un'iniziativa di questo tipo, a seguito
di molte lamentele che ricevo, perché sono delle cose talmente
elementari che secondo me...! Non è questione di finanza, di soldi,
che faccio una cosa o un progetto e devo avere le risorse; qui è
proprio solo organizzazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK