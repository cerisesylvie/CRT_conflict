Consiglio Regionale della Valle d'Aosta - Oggetto del Consiglio n. 490 del 5 aprile 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 490 del 5 aprile 1984 - Resoconto
OGGETTO N. 490/VIII - RICOSTITUZIONE DELLA COMMISSIONE
REGIONALE PER I PROBLEMI DELLA CASA. (Approvazione di
mozione).
PRESIDENTE
: Do lettura della mozione presentata dal
Consigliere Riccarand:
MOZIONE
RICORDATO che con deliberazione di Consiglio n. 40 in data 28
gennaio 1981 era stata istituita una Commissione Consultiva
regionale per i problemi della casa per coordinare le iniziative di
sostegno alle famiglie colpite da sfratto esecutivo;
RICORDATO altresì che tale Commissione, dopo aver svolto una
importante opera, è decaduta in conseguenza del rinnovo del
Consiglio regionale;
RILEVATO che il problema degli sfratti è rimasto aperto in
tutta la sua drammaticità;
PRESO ATTO della volontà del Comune di Aosta di ricostituire
la citata Commissione Consultiva;
VALUTATA l'opportunità e l'urgenza di ricostituire la citata
Commissione con le modifiche suggerite dall'esperienza finora
fatta;
Il Consiglio regionale
DELIBERA
di istituire, con decreto del Presidente del Consiglio, su
designazione degli organismi competenti, una Commissione così
composta:
- il Sindaco di Aosta;
- un rappresentante della maggioranza del Consiglio
regionale;
- un rappresentante della minoranza del Consiglio
regionale;
-
un rappresentante della maggioranza del
Consiglio comunale di Aosta;
-
un rappresentante della minoranza del
Consiglio comunale di Aosta;
-
un rappresentante delle Organizzazioni
Sindacali;
-
un rappresentante del SUNIA;
-
un rappresentante dello I.A.C.P.;
-
un rappresentante dell'UPPI.
I rappresentanti del Comune di Aosta e della Regione saranno
designati rispettivamente dal Consiglio comunale e da quello
regionale.
Gli altri rappresentanti saranno designati dagli enti e dalle
Organizzazioni interessate; qualora lo sfratto riguardi Comuni
diversi da quello di Aosta, la Commissione sarà integrata dal
Sindaco del Comune interessato.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND- (N.S.):
Credo che sia inutile dilungarsi
nell'illustrazione di questa mozione perché si tratta di
ricostituire una Commissione Consultiva sui problemi della casa che
già era stata nominata dal Consiglio regionale nel gennaio del 1981
e che poi era stata istituita con decreto del Presidente del
Consiglio regionale con lo scopo di affiancare la Pubblica
Amministrazione, in particolare la Regione ed il Comune di Aosta,
ma anche altri Comuni che potevano essere interessati riguardo al
problema degli sfratti.
Questa Commissione aveva svolto un lavoro che ritengo positivo,
pur avendo incontrato alcune resistenze da parte di alcuni
organismi ed Amministratori.
Aveva svolto una funzione abbastanza positiva soprattutto per
quanto riguardava a realtà che si era determinata nel Comune di
Aosta, in cui erano presenti numerosi casi di sfratti esecutivi,
riuscendo anche a trovare delle soluzioni-tampone a queste
situazioni. La Commissione ha lavorato soprattutto nel corso del
1981 e 1982; aveva un po' rallentato la sua attività nel 1983 per
decadere poi, essendo stata nominata dal Consiglio, con la fine
della VII legislatura, nel giugno dell'83.
Recentemente si era già accennato in questo Consiglio
all'opportunità di ricostituire la Commissione e lo stimolo è
venuto anche dal fatto che il Consiglio comunale di Aosta ha deciso
recentemente di ricostituire la Commissione alla luce di una
trattativa in corso con l'UPPI, che mirerebbe ad utilizzare una
fetta di patrimonio edilizio pubblico attualmente non utilizzato
con termini che non conosco esattamente.
Quindi la proposta è quella di ricostituire questa Commissione
con i semplici adeguamenti che si sono imposti in base
all'esperienza che c'è stata, quindi riducendo di due unità
complessivamente il numero dei membri della Commissione ed
introducendo un rappresentante dell'UPPI, che è la richiesta fatta
dal Consiglio comunale di Aosta.
Vorrei sottolineare che una deliberazione simile a questa è già
stata approvata all'unanimità dal Consiglio comunale di Aosta;
però, per diventare operativa, richiede un'analoga votazione da
parte del Consiglio regionale; seguirà la nomina dei rispettivi
rappresentanti.
Sono a disposizione se è necessario illustrare ulteriormente le
finalità di questa Commissione ed il lavoro che è stato fatto in
passato, però ritengo che si tratti di un adempimento che è la
prosecuzione di un impegno che l'Amministrazione regionale aveva
già preso in passato.
PRESIDENTE
: Ha chiesto di parlare l'Assessore ai Lavori
Pubblici Chabod, ne ha facoltà.
CHABOD - (D.C.):
La maggioranza ha esaminato questa
mozione e formula questa proposta, riguardo ai membri: l'Assessore
regionale ai Lavori Pubblici o un suo rappresentante, il Sindaco di
Aosta, due rappresentanti della maggioranza del Consiglio
regionale, un rappresentante della minoranza del Consiglio
regionale, un rappresentante della minoranza del Consiglio comunale
di Aosta, due rappresentanti delle Organizzazioni sindacali, il
Presidente dello I.A.C.P., un rappresentante dell'UPPI.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Credo che si possa discutere sul
numero dei componenti, soprattutto per quanto riguarda il Consiglio
regionale.
Quello che occorrerebbe tenere presente è che l'istituzione di
questa Commissione, nel 1981, nasceva successivamente ad un accordo
che era intervenuto fra organizzazioni sindacali, partiti politici,
pubblica amministrazione; un documento che era stato sottoscritto e
che prevedeva anche le organizzazioni sindacali, il SUNIA, gli
I.A.C.P., quindi si tratta di parti in causa che sarebbe bene
ricomprendere in questo organismo.
In secondo luogo, vorrei far presente che il Consiglio comunale
di Aosta 15-20 giorni fa ha approvato una deliberazione con questo
tipo di composizione. Quindi noi possiamo anche modificarla, però
bisognerà poi chiedere al Consiglio comunale di riaddottare nuove
deliberazioni.
Ad esempio, non ho nessun problema ad aggiungere l'Assessore
regionale ai Lavori Pubblici oltre a quello della maggioranza e
minoranza del Consiglio regionale, se fosse possibile però
mantenere inalterati gli altri.
Al Comune di Aosta hanno previsto il Sindaco, l'Assessore
all'Urbanistica ed un rappresentante della minoranza, quindi credo
che sia un po' difficile escludere l'Assessore all'Urbanistica del
Comune di Aosta.
Se si vuole invece aggiungere uno della maggioranza o
l'Assessore del Consiglio regionale, va benissimo.
PRESIDENTE
: Do lettura del testo proposto dall'Assessore
ai Lavori Pubblici:
- l'Assessore ai Lavori Pubblici o suo delegato;
- il Sindaco di Aosta;
-
due rappresentanti della maggioranza del
Consiglio regionale;
-
un rappresentante della minoranza del
Consiglio regionale;
-
un rappresentante della minoranza del
Consiglio comunale di Aosta;
-
due rappresentanti delle Organizzazioni
sindacali;
-
il Presidente dello I.A.C.P.;
-
un rappresentante dell'UPPI.
Ha chiesto di parlare il Consigliere Riccarand, ne ha
facoltà.
RICCARAND - (N.S.):
Per quanto riguarda i rappresentanti
delle Organizzazioni sindacali, la proposta dell'Assessore ci trova
d'accordo.
Proporrei se fosse possibile una breve interruzione per stilare
insieme un testo concordato.
PRESIDENTE
: C'è una proposta di sospensione del Consiglio
di cinque minuti; il Consiglio è d'accordo?
Il Consiglio è sospeso per cinque minuti.
Si dà atto che i lavori del Consiglio sono sospesi dalle ore
18,59 fino alle ore 19,06.
PRESIDENTE
: I lavori riprendono. Ha chiesto di parlare il
Consigliere Riccarand, ne ha facoltà.
RICCARAND - (N.S.):
Do lettura del testo concordato:
- l'Assessore regionale ai Lavori Pubblici;
-
il Sindaco di Aosta;
-
due rappresentanti della maggioranza del
Consiglio regionale;
-
un rappresentante della minoranza del
Consiglio regionale;
-
l'Assessore all'Urbanistica del Comune di
Aosta;
-
un rappresentante della minoranza del
Consiglio comunale di Aosta;
-
due rappresentanti delle Organizzazioni
sindacali degli inquilini;
-
il Presidente dello I.A.C.P.;
-
un rappresentante dell'UPPI.
PRESIDENTE
: Ha chiesto di parlare l'Assessore ai Lavori
Pubblici Chabod, ne ha facoltà.
CHABOD - (D.C.):
Solo per aggiungere: l'Assessore ai
Lavori Pubblici o un suo rappresentante.
PRESIDENTE
: Metto in approvazione la mozione presentata
dal Consigliere Riccarand nel testo così emendato:
MOZIONE
RICORDATO che con deliberazione di Consiglio n. 40 in data 28
gennaio 1981 era stata istituita una Commissione Consultiva
regionale per i problemi della casa per coordinare le iniziative di
sostegno alle famiglie colpite da sfratto esecutivo;
RICORDATO altresì che tale Commissione, dopo aver svolto una
importante opera, è decaduta in conseguenza del rinnovo del
Consiglio regionale;
RILEVATO che il problema degli sfratti è rimasto aperto in
tutta la sua drammaticità;
PRESO ATTO della volontà del Comune di Aosta di ricostituire
la citata Commissione consultiva;
VALUTATA l'opportunità e l'urgenza di ricostituire la citata
Commissione con le modifiche suggerite dall'esperienza finora
fatta;
il Consiglio regionale
DELIBERA
di istituire, con decreto del Presidente del Consiglio, su
designazione degli organismi competenti, una Commissione così
composta:
- l'Assessore regionale ai Lavori Pubblici, o suo
delegato;
-
il Sindaco di Aosta;
-
due rappresentanti della maggioranza del
Consiglio regionale;
-
un rappresentante della minoranza del
Consiglio regionale;
-
l'Assessore all'Urbanistica del Comune di
Aosta;
-
un rappresentante della minoranza del
Consiglio comunale di Aosta;
-
due rappresentanti delle Organizzazioni
sindacali degli inquilini;
-
il Presidente dello un rappresentante
dell'UPPI.
I rappresentanti del Comune di Aosta e della Regione saranno
designati rispettivamente dal Consiglio comunale e da quello
regionale.'
Gli altri rappresentanti saranno designati dagli enti e dalle
Organizzazioni interessate; qualora lo sfratto riguardi Comuni
diversi da quello di Aosta, la Commissione sarà integrata dal
Sindaco del Comune interessato.'
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK