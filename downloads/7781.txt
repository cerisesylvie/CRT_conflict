Consiglio Regionale della Valle d'Aosta - Oggetto del Consiglio n. 2181 del 11 luglio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2181 del 11 luglio 1986 - Resoconto
OGGETTO N. 2181/VIII - DISEGNO DI LEGGE CONCERNENTE: "NORME
PER LA CONCESSIONE DI FINANZIAMENTI AGEVOLATI A FAVORE DELLE
COOPERATIVE EDILIZIE".
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Questo disegno di legge integra la legge
regionale 18 dicembre 1984, n. 76, che prevede finanziamenti
agevolati per la prima casa, andando incontro alle esigenze delle
cooperative. La legge n. 76 prevedeva, teoricamente più che
praticamente, la possibilità di un finanziamento da accordare alle
cooperative, però, nei suoi regolamenti, era stato trascurato
l'argomento "cooperative" perché vi era, appunto, l'ipotesi di
presentare questo disegno di legge.
Esso prevede due tipi di finanziamento per le cooperative
edilizie, di cui alla legge statale n. 457 del 1978, uno in conto
interessi, nel senso di contribuire all'abbattimento dei tassi di
interesse che vengono pagati, a seguito del finanziamento ottenuto
con la legge n. 457, come finanziamento integrativo, e l'altro, in
alternativa, come finanziamento integrale da parte della Regione.
Questo è il concetto fondamentale della legge che ha già avuto i
pareri favorevoli della I e II Commissione riunite, durante le
quali il Vice Dirigente dell'Assessorato ai Lavori Pubblici aveva
preannunciato che in sede di discussione consiliare sarebbero stati
presentati dal sottoscritto 2 emendamenti, nel senso che sarebbero
stati sostituiti l'articolo 2 e l'articolo 3, scritti nel disegno
di legge che è in possesso dei Consiglieri, per specificare in modo
più preciso e puntuale i concetti che ho appena espresso.
Leggo, pertanto, gli emendamenti che presenterò e che poi vi
saranno distribuiti.
All'articolo 2, che si riferisce ai mutui integrativi, si dice:
"Le cooperative edilizie, i cui interventi costruttivi, da avviare
o già avviati ma non ultimati, sono compresi nei programmi biennali
di cui alla Legge 5 agosto 1978, n. 457, possono accedere a fondi
regionali, diretti tanto a finanziare la contrazione di mutui
integrativi a tasso agevolato con Istituti di Credito convenzionati
con la Regione che a concorrere contestualmente nel pagamento dei
tassi a carico dei mutuatari". È stato aggiunto "contestualmente"
proprio perchè non prevediamo di intervenire esclusivamente
abbattendo il tasso del mutuo contratto ai sensi della legge n.
457, ma prevediamo di intervenire abbattendo il tasso di interesse
e contemporaneamente elargendo un finanziamento integrativo, perché
ci sembra più giusto far funzionare insieme le due ipotesi.
"L'ammontare dei mutui di cui al 1° comma, da ammortizzare negli
stessi termini e condizioni dei mutui di cui sono integrativi...",
sempre, quindi con tasso indicizzato e con estinzione
quindicennale, "...è determinato con provvedimento della Giunta
Regionale in misura tale che l'importo complessivo dei mutui...",
cioè quello ottenuto con la legge n. 457 e quello integrativo,
"...non ecceda il limite di £. 70.000.000 e siano rispettati i
vigenti massimali di costo stabiliti dal CER.
I tassi agevolati a carico dei mutuatari sono pari ai tassi di
cui alla deliberazione CIPE in data 13 febbraio 1986 ridotti del
25%, con arrotondamento alla prima cifra decimale e sono ugualmente
indicizzati".
Ora, i tassi della legge n. 457, del febbraio del 1986, a
seconda delle fasce di reddito, sono del 4,5%, dell'8% e del 12%.
Con questo abbattimento del 25% verrebbero ad essere,
rispettivamente, del 3,4% per la fascia di reddito fino a 14,5
milioni, del 6% per la fascia di reddito fino a 18 milioni e del 9%
per la fascia di reddito fino a 24 milioni. Viene cioè mantenuto lo
scaglionamento di redditi previsto dalla legge n. 457, proprio
perché quello previsto dal presente disegno di legge è un
finanziamento integrativo che non intende generare due normative
diverse che potrebbero, al limite, essere tra loro in
contrasto.
"I tassi di cui al precedente comma sono applicati, anche in
misura differenziata, in funzione del reddito posseduto,
all'ammontare complessivo dei mutui". Ciò significa che il socio
della cooperativa può aver ottenuto il mutuo della 457 in funzione
di un certo reddito acquisito in un determinato anno. Nel momento
in cui chiede l'integrazione, ovviamente, presenterà un'altra
dichiarazione dei redditi e sarà su quest'ultima che verrà
calcolato il tasso d'interesse del mutuo integrativo.
"L'accesso ai mutui integrativi e alle relative agevolazioni è
subordinato alla sussistenza, al momento della presentazione della
domanda, dei requisiti soggettivi e oggettivi richiesti per la
concessione dei mutui di cui alla Legge 5 agosto 1978, n. 457".
Questo articolo 2, quindi, riguarda l'abbattimento dei tassi di
interesse della legge n. 457 ed il finanziamento integrativo da
parte della Regione.
In alternativa all'articolo 3 si prevede il finanziamento
integrale, da parte della Regione, delle cooperative e la normativa
sta in questi termini:
"Possono accedere ai fondi di rotazione di cui alla Legge
Regionale 28 dicembre 1984, n. 76, le cooperative edilizie a
proprietà individuale che, all'atto della presentazione della
domanda di mutuo, sono proprietarie dell'area destinata
all'intervento costruttivo o ne hanno la piena disponibilità, in
proprietà o diritto di superficie, sulla base di convenzione
stipulata con il Comune. L'accesso ai fondi di cui al precedente
comma è riservato alle cooperative i cui soci sono in possesso dei
requisiti previsti al successivo articolo 6.
Nell'ambito delle risorse disponibili in ciascun semestre e nel
rispetto dei requisiti soggettivi e oggettivi di cui ai precedenti
commi, il finanziamento è prioritariamente destinato alle
cooperative che hanno partecipato all'ultimo bando regionale di
concorso per l'ammissione ai mutui agevolati di cui alla Legge 5
agosto 1978, n. 457 emesso antecedentemente alla data di
presentazione della domanda di accesso ai fondi di rotazione.
L'ammontare del mutuo concedibile è determinato con i criteri di
cui al regolamento regionale 22 aprile 1985, n. 1 e non può
eccedere la somma di £. 70.000.000".
Un ultimo emendamento è previsto per l'articolo 4, che riguarda,
appunto, i tassi di interesse per i fondi di rotazione, per i
quali, il 30% su un tasso convenzionale stabilito dal Ministero del
Tesoro viene portato al 27,50% per tener conto del fatto che la
restituzione prevista per le cooperative è quindicennale ed inoltre
perché c'è il limite dei 95 mq. invece dei 120 mq. previsti per i
mutui da concedere ai privati. Si è ritenuto, cioè, di fare questo
spostamento per una ragione di maggiore giustizia ed equità.
Pensando di aver detto tutto, presento l'emendamento.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
La materia oggetto di questo disegno
di legge è piuttosto complessa, perché non tratta della semplice
erogazione di un finanziamento e dell'abbattimento del tasso
d'interesse per le nuove cooperative, ma affronta anche il problema
dell'integrazione per le cooperative che hanno già usufruito dei
mutui previsti dalla legge n. 457. La riformulazione di alcuni
articoli, grazie all'emendamento presentato dall'Assessore,
consente una più precisa puntualizzazione di alcuni aspetti che
erano formulati in maniera piuttosto oscura. Restano però ancora
alcune questioni da chiarire e mi riferisco essenzialmente al
problema delle cooperative che fruiscono di integrazione.
All'articolo 8, forse per una dimenticanza, si prevede che
queste cooperative, alla stregua di quelle che presentano domanda
per la prima volta, debbano ripresentare tutta la documentazione. A
me sembra che si possa prevedere un emendamento affinché coloro che
hanno già presentato domanda per ottenere il mutuo della legge n.
457, e la cui relativa documentazione è in possesso
dell'Assessorato che ne ha già esaminato la pratica, possano essere
esentati dal ripresentare nuovamente la documentazione, proprio
perché il mutuo viene accordato anche su parere della Regione.
Il secondo emendamento riguarda l'articolo 9 che recita:
"All'atto della presentazione della domanda la Cooperativa edilizia
deve produrre in allegato la sottoelencata documentazione in
duplice copia....". In proposito io vorrei presentare un altro
emendamento che riguarda la collocazione in graduatoria delle
cooperative. La legge prevede in modo generico che anche le
cooperative che concorrono all'integrazione vengano poi collocate
in una graduatoria generale. Ciò a me sembra sbagliato, nel senso
che quelle che hanno già usufruito del mutuo dovrebbero essere
collocate in una graduatoria speciale e non finiscano in un elenco
generale insieme a tutte le altre.
I due problemi sono sostanzialmente diversi e mi sembra che lo
spirito dell'emendamento potrebbe essere così interpretato: "Le
cooperative che usufruiscono del finanziamento integrativo di cui
all'art. 2 della presente legge sono collocate in una speciale
graduatoria secondo modalità stabilite dalla Giunta regionale".
Sarà la Giunta, con un'apposita delibera, a stabilire le modalità
per collocare queste cooperative in una speciale graduatoria quasi
a se stante, per evitare che finiscano in un calderone
generale.
Anche se non presento un emendamento vorrei sentire il parere
dell'Assessore in merito agli obblighi e alle sanzioni.
All'articolo 12 si dice: "Il proprietario dell'alloggio
costruito o ristrutturato con i finanziamenti di cui alla
precedente legge, non può cederlo in locazione...". Segue un elenco
degli obblighi e delle sanzioni. Poichè, per coloro che
usufruiscono delle integrazione, alcuni obblighi e sanzioni sono
già stabiliti dalla legge n. 457, come ad esempio l'impossibilità
di cedere l'alloggio in locazione se non dopo 5 anni, mentre
secondo il presente disegno di legge ciò è possibile dopo 10 anni,
ne consegue che per una parte del mutuo il proprietario dovrebbe
rispettare determinate sanzioni e determinati obblighi, mentre per
la rimanente dovrebbe tener conto di altre sanzioni e di altri
obblighi stabiliti dalla presente legge.
Non sarebbe possibile unificare queste norme sulle sanzioni e
sugli obblighi? Chi fruisce della integrazione potrebbe rispettare
le sanzioni e gli obblighi previsti nella parte principale del
mutuo, altrimenti si verificherebbe una disparità di trattamento.
In tal senso si potrebbe presentare un emendamento (che io però non
ho formulato) per evitare che, per una determinata cifra stabilita
dalla legge n. 457, uno dovrebbe rispettare determinati obblighi e
sanzioni, mentre per l'integrazione ne dovrebbe rispettare degli
altri.
Sempre che sia possibile, io chiedo di formulare l'emendamento
in questo senso: "Per le cooperative che usufruiscono del
finanziamento integrativo di cui all'articolo 2 della presente
legge si applicano, per quanto concerne gli obblighi e le sanzioni
di cui al presente articolo, le disposizioni previste dalla legge
457/78". E ciò proprio per evitare le disparità di trattamento
relative agli obblighi ed alle sanzioni. Se mi è consentito,
quindi, presenterei questi tre emendamenti.
PRESIDENTE
: Ha chiesto la parola il Consigliere
Beneforti; ne ha facoltà.
BENEFORTI (D.C.):
Ho chiesto la parola per dire che, come
in Commissione abbiamo già espresso parere favorevole su questo
disegno di legge, così lo riconfermiamo anche qui in Consiglio.
Siamo convinti, infatti, che questa legge sulle cooperative ponga
rimedio a diverse ingiustizie che gruppi di lavoratori hanno dovuto
subire quando si sono riuniti in cooperative, nel senso che hanno
dovuto attendere anni per poter accedere ai mutui previsti per
legge.
Gli amministratori e le forze sindacali, in periodi di grande
crisi delle abitazioni, hanno sempre spinto i lavoratori e coloro
che avevano bisogno di case a mettersi in cooperativa per poter
avere i dovuti finanziamenti. Si diceva allora che quella era
l'unica strada per accedere a determinati finanziamenti. I
lavoratori, e mi riferisco a loro perché solo i lavoratori vanno a
costruirsi la casa in cooperativa, hanno seguito il suggerimento
dato, tant'è vero che le cooperative edilizie in Valle d'Aosta
hanno raggiunto un numero non indifferente.
Le cooperative, però, hanno incontrato grosse difficoltà, una è
consistita nel fatto che il piano decennale previsto dalla legge n.
457, dava alle cooperative contributi in misura molto inferiore
rispetto alle richieste e le cooperative che ogni anno potevano
usufruire del mutuo erano al massimo 2, 3 o 4. Una volta costituite
e ricevuto in assegnazione il mutuo, le cooperative subivano poi
varie altre difficoltà per avere i terreni su cui edificare, in
quanto, anche in Comuni come Aosta, non è mai stata data
applicazione alla legge n. 167 che prevedeva il ricupero di aree da
destinare all'edilizia convenzionata e sovvenzionata.
L'applicazione della legge n. 167 del 18 aprile 1962, infatti, fin
dalla sua approvazione da parte del Parlamento, è sempre stata
disattesa e non è mai stata applicata dalle varie amministrazioni
che si sono succedute nel Comune di Aosta.
Con questa legge, pertanto, l'Amministrazione regionale si fa
carico, non solo di quello che non ha fatto lo Stato, ma anche di
quello che non hanno fatto i Comuni, e va incontro alle cooperative
anche per quanto riguarda i contributi finanziari. Le cooperative,
infatti, che hanno usufruito dei contributi statali in base alla
legge n. 457 si sono trovate in grandissima difficoltà perché non
avevano a disposizione i terreni su cui costruire, perché la legge
n. 167 non era stata applicata ed hanno dovuto pagare cifre non
indifferenti per acquisire i terreni sui quali edificare la casa in
cooperativa. Questa integrazione, oltre che dare mutui alle
cooperative e a chi ha usufruito della legge n. 457, è un fatto
molto importante su cui è opportuno meditare. A mio avviso,
pertanto, alla Giunta regionale deve andare un plauso per essere
intervenuta nel settore della casa che interessa un bene di prima
necessità e che suscita grandi attese. Pensate che ben 98 famiglie
aspettano questa integrazione e faranno domanda per ottenerla. Con
questa legge, quindi, si andrà incontro ad un numero non
indifferente di persone.
Per quanto concerne gli emendamenti proposti dal Consigliere
Torrione, in linea di massima, io mi dichiaro d'accordo sul fatto
che la Giunta li debba accogliere, anche perché potrebbero
contribuire ad andare ancor più incontro alle aspettative dei soci
delle cooperative. Grazie.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
È già motivo di soddisfazione il
constatare che una battaglia che noi abbiamo sostenuto per anni
finalmente raggiunge oggi il suo scopo. Il nostro Gruppo già nella
scorsa legislatura aveva presentato un progetto di legge per
finanziamenti integrativi alle cooperative, ma il provvedimento
aveva incontrato la ferma ostilità della maggioranza e della Giunta
regionale con due motivazioni di fondo. Una, che mi ricordo
benissimo, riguardava la volontà di scoraggiare la costruzione di
nuove case attraverso la formula delle cooperative, e la seconda
consisteva nell'inopportunità di intervenire con provvedimenti
regionali sui mutui concessi dallo Stato.
La nostra soddisfazione, pertanto, discende dal fatto che oggi
si è imboccata una strada diversa e c'è quindi la consapevolezza
del ruolo che le cooperative possono svolgere per risolvere il
problema della casa. Io insisto nel ripetere che, a nostro avviso,
dovremmo utilizzare le cooperative edilizie anche nelle operazioni
di recupero. L'assimilazione "cooperativa = nuovo fabbricato" può
essere superata se il movimento cooperativo di abitazione viene
coinvolto in progetti di recupero abitativo dei nostri centri
storici o dei nostri villaggi.
Il provvedimento che oggi discutiamo, per la verità, è dibattuto
da parecchio tempo ed in diverse sedi è stato preso in
considerazione il suo contenuto. Noi riteniamo che le proposte di
modifica dell'articolo 2 e dell'articolo 3, presentate oggi
dall'Assessore, vadano nella direzione giusta e siano più chiare
della formulazione originale ed anche più eque e più giuste.
La possibilità di ridurre anche i tassi di interesse stabiliti
dal CIPI, prevista all'art. 2, in modo da avere una quasi
uniformità di intervento tra la Regione e lo Stato, introduce nella
legge un elemento di equità che condividiamo; così come è positivo
e giusto lo stesso massimale di mutuo per qualsiasi tipo di
intervento.
Il provvedimento, quindi, dal punto di vista della
incentivazione economica e dell'agevolazione procedurale, è da
considerare giusto. Restano aperti, come accennava anche il
Consigliere Beneforti, tutti gli altri problemi relativi
all'effettiva possibilità del movimento cooperativo di costruire e
quindi accedere ai finanziamenti; sono problemi che riguardano la
programmazione urbanistica e le scelte dei Comuni, sui quali noi
riteniamo necessario ed utile anche un intervento della Giunta
regionale, sempre nell'ambito delle sue competenze.
Concludo dicendo che anche noi siamo d'accordo sulla validità
degli emendamenti presentati dal Consigliere Torrione e ci
auguriamo che siano accolti.
PRESIDENTE
: Ha chiesto la parola il Consigliere Torrione:
ne ha facoltà.
TORRIONE (P.S.I.):
Vorrei solo puntualizzare il contenuto
di uno degli emendamenti da me presentati e cioè quello che
riguarda l'articolo n. 12, che, in effetti, parla solo di
"locazione": "Il proprietario dell'alloggio costruito o
ristrutturato con i finanziamenti di cui alla precedente legge, non
può cederlo in locazione, neppure parzialmente prima che siano
decorsi dieci anni dalla data di stipulazione del contratto di
mutuo...".
Forse non sono stato sufficientemente chiaro, ma il problema è
che chi ha avuto il mutuo principale con l'integrazione può cedere
in locazione l'alloggio dopo 5 anni, mentre in quel caso può
cederlo dopo 10 anni. Si verificherebbe cioè che una parte del suo
alloggio potrebbe essere locata dopo 5 anni, mentre l'altra...
(...Interruzione del Presidente Rollandin...)
TORRIONE (P.S.I.):
Questa è un'altra interpretazione. È
chiaro che chi vuole l'integrazione debba sottostare a determinati
obblighi. Per uniformare il trattamento, però, io chiedevo di
assimilare tutte e due le condizioni a quelle previste dalla legge
n. 457, che stabilisce il limite dei 5 anni per la locazione. È
vero che chi vuole l'integrazione è libero di chiederla o di non
chiederla, però le condizioni poste sono sperequative perché, per
una parte del suo alloggio sono determinate dalla 457 e per
l'altra, costruita con l'integrazione regionale, sono determinate
dalle condizioni previste da quest'ultima.
(...Interruzione del Presidente Rollandin...)
Va bene, comunque io ho presentato l'emendamento, ma sarei
contento se, a questo punto, passassero almeno gli altri due.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
Ringrazio i Consiglieri per le loro
valutazioni ed entro nel merito degli emendamenti presentati dal
Consigliere Torrione.
Per gli emendamenti all'articolo 8 e all'articolo 9 non ci sono
problemi perchè li ritengo migliorativi ed integrativi del testo di
legge.
Per quanto, invece, riguarda l'emendamento all'articolo n. 12,
per certi versi il ragionamento del Consigliere Torrione è logico,
ma il concetto che noi vogliamo sostenere è che chi ottiene un
finanziamento integrativo dalla Regione, e quindi oggettivamente
ottiene un vantaggio, deve, d'altra parte, sottostare al vincolo
maggiore costituito appunto dal minimo dei 10 anni di vincolo per
la locazione.
Non è vero poi che vi sia una disparità, perché all'articolo 2
c'è scritto che il finanziamento integrativo è ottenuto
"contestualmente" all'abbattimento del tasso di mutuo della legge
n. 457 e, quindi, di fatto non esiste alcuna disparità perché si
interviene sulla globalità del finanziamento e, quindi, a fronte
del vantaggio ottenuto noi riteniamo giusto tenere fermo il limite
dei 10 anni.
C'è una disparità, è vero, tra chi non chiede il finanziamento
alla Regione e chi, invece, lo richiede. Però, chi lo richiede e
l'ottiene beneficia di un vantaggio oggettivo maggiore.
PRESIDENTE
: Passiamo ora all'esame dell'articolato.
Do lettura dell'articolo 1:
ART. 1
(Disposizioni generali)
1. I finanziamenti regionali della presente legge, sono rivolti
alle Cooperative edilizie a proprietà individuale, regolarmente
costituite ed iscritte al Registro Prefettizio della Regione che
intendono realizzare interventi di nuova costruzione o di recupero,
per acquisire la proprietà di un'abitazione. Le Cooperative
edilizie possono usufruire di contributi in conto interessi sui
mutui attivati ai sensi della legge 5 agosto 1978, n. 457 o di un
finanziamento ad interesse agevolato su fondi di rotazione della
Regione, ai sensi della legge regionale 28.12.1984, n. 76.
PRESIDENTE
: Se nessuno chiede la parola, metto in
votazione l'articolo 1 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 2:
ART. 2
(Contributi in conto interesse)
1. La concessione di contributi in conto interessi semestrali
sui mutui attivati è riservato alle Cooperative edilizie come
finanziamento integrativo ai sensi dell'art. 4 lettera b della
legge 5 agosto 1978, n. 457, ammesse a finanziamento nell'ambito
dei programmi di localizzazione biennali o quadriennali secondo le
norme legislative in vigore.
2. Il 20% dei finanziamenti stanziati è riservato alla
copertura di maggiori oneri per mutui precedentemente
attivati.
3. Per quanto attiene l'erogazione di detti contributi resta
valida la convenzione già in atto con i vari Istituti di credito
convenzionati.
PRESIDENTE
: Do lettura dell'emendamento sostitutivo
all'articolo 2 presentato dall'Assessore Fosson:
Emendamento 1
Art. 2
(Mutui integrativi)
Le cooperative edilizie, i cui interventi costruttivi, da
avviare o già avviati ma non ultimati, sono compresi nei programmi
biennali di cui alla Legge 5 agosto 1978, n. 457, possono accedere
a fondi regionali diretti tanto a finanziare la contrazione di
mutui integrativi a tasso agevolato con Istituti di Credito
convenzionati con la Regione che a concorrere contestualmente nel
pagamento dei tassi a carico dei mutuatari.
L'ammontare dei mutui di cui al 1° comma, da ammortizzare
negli stessi termini e condizioni dei mutui di cui sono
integrativi, è determinato con provvedimento della Giunta Regionale
in misura tale che l'importo complessivo dei mutui non ecceda il
limite di L. 70.000.000 e siano rispettati i vigenti massimali di
costo stabiliti dal CER.
I tassi agevolati a carico dei mutuatari sono pari ai tassi
di cui alla deliberazione CIPE in data 13 febbraio 1986 ridotti del
25%, con arrotondamento alla prima cifra decimale e sono ugualmente
indicizzati.
I tassi di cui al precedente comma sono applicati, anche in
misura differenziata, in funzione del reddito posseduto,
all'ammontare complessivo dei mutui.
L'accesso ai mutui integrativi e al le relative agevolazioni
è subordinato alla sussistenza, al momento di presentazione della
domanda, dei requisiti soggettivi e oggettivi richiesti per la
concessione dei mutui di cui alla Legge 5 agosto 1978, n.
457.
PRESIDENTE
: Se nessuno chiede la parola, metto in
votazione l'emendamento sostitutivo teste letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 2 nel testo
emendato:
ART. 2
(Mutui integrativi)
1. Le cooperative edilizie, i cui interventi costruttivi, da
avviare o già avviati ma non ultimati, sono compresi nei programmi
biennali di cui alla Legge 5 agosto 1978, n. 457, possono accedere
a fondi regionali diretti tanto a finanziare la contrazione di
mutui integrativi a tasso agevolato con Istituti di Credito
convenzionati con la Regione che a concorrere contestualmente nel
pagamento dei tassi a carico dei mutuatari.
2. L'ammontare dei mutui di cui al 1° comma, da ammortizzare
negli stessi termini e condizioni dei mutui di cui sono
integrativi, è determinato con provvedimento della Giunta Regionale
in misura tale che l'importo complessivo dei mutui non ecceda il
limite di L. 70.000.000 e siano rispettati i vigenti massimali di
costo stabiliti dal CER.
3.
I tassi agevolati a carico dei mutuatari sono pari
ai tassi di cui alla deliberazione CIPE in data 13 febbraio 1986
ridotti del 25%, con arrotondamento alla prima cifra decimale e
sono ugualmente indicizzati.
4. I tassi di cui al precedente comma sono applicati, anche in
misura differenziata, in funzione del reddito posseduto,
all'ammontare complessivo dei mutui.
5. L'accesso ai mutui integrativi e alle relative agevolazioni è
subordinato alla sussistenza, al momento di presentazione della
domanda, dei requisiti soggettivi e oggettivi richiesti per la
concessione dei mutui di cui alla Legge 5 agosto 1978, n. 457.
PRESIDENTE
: Se nessuno chiede la parola, metto in
votazione l'articolo 2 nel testo emendato testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 3:
ART. 3
(Fondi di rotazione)
1.
Le Cooperative edilizie che non sono in possesso
dei requisiti della legge 5 agosto 1978, n. 457 e proprietari
dell'area edificabile, possono accedere ad un finanziamento ad
interesse agevolato per un importo massimo di lire 70 milioni sui
fondi di rotazione della Regione di cui alla legge 28.12.1984, n.
76 della durata di anni 15, oltre il periodo di
pre-ammortamento.
2.
Possono, altresì, accedere a detti finanziamenti le
Cooperative edilizie non ammesse ai benefici della legge, di cui
all'art. 2 a condizione che abbiano la disponibilità dell'area
edificabile a seguito di convenzione con il Comune interessato od
in possesso del titolo di proprietà dell'area edificabile.
PRESIDENTE
: Do lettura dell'emendamento sostitutivo
all'articolo 3 presentato dall'Assessore Fosson:
Emendamento n. 2
Art. 3
(Fondi di rotazione)
Possono accedere ai fondi di rotazione di cui alla Legge
Regionale 28 dicembre 1984, n. 76 le cooperative edilizie a
proprietà individuale che, all'atto di presentazione della domanda
di mutuo, sono proprietarie dell'area destinata all'intervento
costruttivo o ne hanno la piena disponibilità, in proprietà o
diritto di superficie, sulla base di convenzione stipulata con il
Comune.
L'accesso ai fondi di cui al precedente comma è riservato alle
cooperative i cui soci sono in possesso dei requisiti previsti al
successivo articolo 6.
Nell'ambito delle risorse disponibili in ciascun semestre e nel
rispetto dei requisiti soggettivi e oggettivi di cui ai precedenti
commi il finanziamento è prioritariamente destinato alle
cooperative che hanno partecipato all'ultimo bando regionale di
concorso per l'ammissione ai mutui agevolati di cui alla Legge 5
agosto 1978, n. 457 emesso antecedentemente alla data di
presentazione della domanda di accesso ai fondi di rotazione.
L'ammontare del mutuo concedibile è determinato con criteri di
cui al regolamento regionale 22 aprile 1985, n. 1 e non può
eccedere la somma di L. 70.000.000.
PRESIDENTE
: Se nessuno chiede la parola, metto in
votazione l'emendamento sostitutivo testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 3 nel testo
emendato:
ART. 3
(Fondi di rotazione)
1. Possono accedere ai fondi di rotazione di cui alla Legge
Regionale 28 dicembre 1984, n. 76 le cooperative edilizie a
proprietà individuale che, all'atto di presentazione della domanda
di mutuo, sono proprietarie dell'area destinata all'intervento
costruttivo o ne hanno la piena disponibilità, in proprietà o
diritto di superficie, sulla base di convenzione stipulata con il
Comune.
2. L'accesso ai fondi di cui al precedente comma è riservato
alle cooperative i cui soci sono in possesso dei requisiti previsti
al successivo articolo 6.
3. Nell'ambito delle risorse disponibili in ciascun semestre e
nel rispetto dei requisiti soggettivi e oggettivi di cui ai
precedenti commi il finanziamento è prioritariamente destinato alle
cooperative che hanno partecipato all'ultimo bando regionale di
concorso per l'ammissione ai mutui agevolati di cui alla Legge 5
agosto 1978, n. 457 emesso antecedentemente alla data di
presentazione della domanda di accesso ai fondi di rotazione.
4. L'ammontare del mutuo concedibile è determinato con criteri
di cui al regolamento regionale 22 aprile 1985, n. 1 e non può
eccedere la somma di L. 70.000.000.
PRESIDENTE
: Se nessuno chiede la parola, metto in
votazione l'articolo 3 nel testo emendato testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 4:
ART. 4
(Tassi di interesse)
1. Il tasso annuo di interesse sui finanziamenti concessi,
contenuto nei limiti della vigente legislazione sull'edilizia
residenziale è determinato in relazione ai sottoindicati scaglioni
di reddito convenzionali:
a) per redditi fino a lire 15.000.000:
- 30% dell'ultimo tasso di riferimento dell'edilizia
residenziale pubblicato al momento della stipula del contratto,
arrotondato al mezzo punto più vicino.
b) per redditi fino a lire 22,5 milioni:
- due punti in più rispetto al tasso di cui alla precedente
lettera a).
c) per redditi fino a lire 30 milioni:
- quattro punti in più rispetto al tasso di cui alla precedente
lettera a).
2. Per la determinazione del tasso di interesse a carico del
beneficiario, si fa riferimento al reddito complessivo del nucleo
familiare conseguito nell'anno precedente a quello di presentazione
della domanda di mutuo.
PRESIDENTE
: Do lettura dell'emendamento all'articolo 4
presentato dall'Assessore Fosson:
Emendamento n. 3
Art. 4
(Tassi di interesse)
Al primo comma lettera a) il termine 30% è sostituito con il
termine 27,50%.
PRESIDENTE
: Se nessuno chiede la parola, metto in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 4 nel testo
emendato:
ART. 4
(Tassi di interesse)
1. Il tasso annuo di interesse sui finanziamenti concessi,
contenuto nei limiti della vigente legislazione sull'edilizia
residenziale è determinato in relazione ai sottoindicati scaglioni
di reddito convenzionali:
a) per redditi fino a lire 15.000.000:
- 27,50% dell'ultimo tasso di riferimento dell'edilizia
residenziale pubblicato al momento della stipula del contratto,
arrotondato al mezzo punto più vicino.
b) per redditi fino a lire 22,5 milioni:
- due punti in più rispetto al tasso di cui alla precedente
lettera a).
c) per redditi fino a lire 30 milioni:
- quattro punti in più rispetto al tasso di cui alla precedente
lettera a).
2. Per la determinazione del tasso di interesse a carico del
beneficiario, si fa riferimento al reddito complessivo del nucleo
familiare conseguito nell'anno precedente a quello di presentazione
della domanda di mutuo.
PRESIDENTE
: Se nessuno chiede la parola, metto in
votazione l'articolo 4 nel testo emendato testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 5:
ART. 5
(Modalità per l'ammortamento)
1. I mutui devono essere ammortizzati entro il termine di anni
quindici, mediante la corresponsione di trenta semestralità
posticipate, sulla base del piano di ammortamento calcolato con le
previsioni di cui all'art. 4 della presente legge.
2. È data facoltà al mutuatario di rilasciare delega al proprio
datore di lavoro a favore dell'Istituto mutuante, per la trattenuta
mensile sullo stipendio di un sesto della rata semestrale di
ammortamento dovuta, con l'obbligo da parte del delegato di
versamento entro tre giorni dalla scadenza di ciascun periodo di
paga.
3. La concessione di mutuo comporterà l'acquisizione di ipoteca,
ritenuta congrua da parte dell'Istituto mutuante nell'immobile
oggetto dell'intervento.
4. Il tasso di pre-ammortamento a carico della Cooperativa
edilizia, nelle erogazioni anticipate, sarà pari al 7% e avrà
durata non superiore a 24 mesi dall'inizio dei lavori di ciascun
intervento. Il non rispetto di tale limite di tempo contempla
l'elevazione del tasso di interesse pari al tasso di riferimento in
vigore alla data di scadenza dei 24 mesi previsti. Tale
disposizione resterà valida fino alla ultimazione degli interventi.
Il relativo frazionamento del mutuo ed assegnazione degli alloggi
con atto pubblico, dovrà essere perfezionato e presentato alla
Regione non oltre 36 mesi dall'inizio dei lavori, pena la decadenza
ai benefici di legge.
5. È data facoltà alla Giunta regionale di modificare con
apposito provvedimento e secondo le indicazioni Istat e limiti di
reddito, i massimali di mutuo ed i tassi di interesse.
PRESIDENTE
: Se nessuno chiede la parola, metto in
votazione l'articolo 5 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 6:
ART. 6
(Requisiti soggettivi)
1. Per l'accesso al mutuo agevolato i soci delle Cooperative
edilizie devono possedere, al momento della presentazione della
domanda da parte della Cooperativa, i sottoelencati requisiti:
a)
avere la cittadinanza italiana;
b) essere residenti in Valle d'Aosta da almeno cinque anni anche
non consecutivi, avere conseguito la maggiore età ed essere
titolari di reddito proprio;
c) non essere proprietari di altre abitazioni, ovunque ubicate
nel territorio regionale, adeguate alle necessità del proprio
nucleo familiare intendendosi adeguato l'alloggio staticamente ed
igienicamente sano composto da un numero di vani, esclusi gli
accessori, pari a quello dei componenti il nucleo familiare. È
ammessa la proprietà di un'altra abitazione, qualora la stessa non
possa essere utilizzata dal richiedente in quanto specifici diritti
reali di godimento o quote di comproprietà non inferiori alla metà
siano attribuiti ad altri soggetti.
d)
non avere beneficiato in altre occasioni di
contributi agevolati concessi dallo Stato o altro Ente pubblico ivi
compresa la cessione in proprietà, a riscatto, o con patto di
futura vendita di alloggi realizzati con il contributo o a totale
carico dello Stato o altro Ente Pubblico;
e)
fruire di un reddito complessivo del nucleo
familiare non superiore a lire 30 milioni anche in regime di
separazione di beni.
Per nucleo familiare si intende una famiglia costituita da
coniugi, parenti ed affini fino al 1° grado stabilmente conviventi
con il capofamiglia.
PRESIDENTE
: Se nessuno chiede la parola, metto in
votazione l'articolo 6 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 7:
ART. 7
(Determinazione del reddito)
1.
Il limite massimo di reddito riferito al nucleo
familiare per la concessione dei finanziamenti è fissato per il
biennio 1986-1987 in lire 30 milioni.
2.
Tale reddito è pari alla somma dei redditi
imponibili di ciascun componente il nucleo familiare conseguiti
nell'anno precedente a quello di presentazione della domanda di
mutuo.
3.
Il reddito del nucleo familiare è diminuito di lire
1.500.000 per ogni figlio e/o familiare effettivamente a carico di
un componente il nucleo stesso. Qualora alla formazione del reddito
predetto concorrano redditi da lavoro dipendente, questi sono
calcolati nella misura del 60% con successiva detrazione
dell'aliquota per ogni figlio e/o familiare effettivamente a
carico.
PRESIDENTE
: Se nessuno chiede la parola, metto in
votazione l'articolo 7 testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 8:
ART. 8
(Presentazione della domanda)
1. Le domande, corredate della necessaria documentazione,
dovranno pervenire all'Assessorato dei Lavori Pubblici entro il 30
giugno e 31 dicembre di ciascun anno. Nel caso che il termine di
scadenza previsto coincida con giorni festivi o prefestivi, lo
stesso è prorogato automaticamente al primo giorno lavorativo
successivo.
2. La priorità del finanziamento sarà stabilita in base
all'ordine di presentazione della domanda.
3. Nei successivi trenta giorni dalla scadenza semestrale con
deliberazione della Giunta regionale sarà approvata la relativa
graduatoria. Le domande ammesse a graduatoria, ma non finanziate,
saranno riprese in considerazione nella graduatoria successiva,
previa istanza dell'interessato ed eventuale aggiornamento della
documentazione.
PRESIDENTE
: Do lettura dell'emendamento all'articolo 8
presentato dal Consigliere Torrione:
Emendamento n. 4
ART. 8
Aggiungere il seguente ultimo comma:
"Le cooperative che usufruiscono del finanziamento
integrativo di cui all'art. 2 della presente legge sono esentate
dalla presentazione della documentazione richiesta in quanto già in
possesso dell'Amministrazione regionale".
PRESIDENTE
: Se nessuno chiede la parola, metto in
votazione l'emendamento testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 8 nel testo
emendato:
ART. 8
(Presentazione della domanda)
1. Le domande, corredate della necessaria documentazione,
dovranno pervenire all'Assessorato dei Lavori Pubblici entro il 30
giugno e 31 dicembre di ciascun anno. Nel caso che il termine di
scadenza previsto coincida con giorni festivi o prefestivi, lo
stesso è prorogato autonomamente al primo giorno lavorativo
successivo.
2. La priorità del finanziamento sarà stabilita in base
all'ordine di presentazione della domanda.
3. Nei successivi trenta giorni dalla scadenza semestrale con
deliberazione della Giunta regionale sarà approvata la relativa
graduatoria. Le domande ammesse a graduatoria, ma non finanziate,
saranno riprese in considerazione nella graduatoria successiva,
previa istanza dell'interessato ed eventuale aggiornamento della
documentazione.
4. Le cooperative che usufruiscono del finanziamento integrativo
di cui all'art. 2 della presente legge sono esentate dalla
presentazione della documentazione richiesta in quanto già in
possesso dell'Amministrazione regionale.
PRESIDENTE
: Se nessuno chiede la parola, metto in
votazione l'articolo 8 nel testo emendato:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 9:
ART. 9
(Documentazione)
1. All'atto della presentazione della domanda la Cooperativa
edilizia deve produrre in allegato la sottoelencata documentazione
in duplice copia:
DOCUMENTI INTERENTI LA SOCIETÀ
a)
atto costitutivo (copia autenticata +
fotocopia);
b)
statuto (copia autenticata + fotocopia);
c)
certificato di iscrizione all'Ufficio Prefettizio
della Regione;
d)
libro dei soci;
DOCUMENTAZIONE INERENTE I SOCI:
e)
certificato di cittadinanza;
f) certificato di residenza (o storico in caso di variazioni di
residenza);
g) stato di famiglia; dichiarazione sostitutiva atto notorio
attestante il reddito di ciascun componente con allegate le
fotocopie mod. 101, 102 o 740;
h) dichiarazione sostitutiva di atto notorio attestante il
possesso dei requisiti di cui all'art. 6;
Le cooperative edilizie, ammesse a finanziamento, dovranno
produrre entro i sei mesi successivi dalla comunicazione di
ammissione a finanziamento l'ulteriore documentazione in duplice
copia;
l) atto di proprietà del terreno o dell'immobile (copia
autenticata) o convenzione di cessione area su P.d.z. comunale ai
sensi della legge 167;
m)
concessione edilizia;
n)
progetto completo di tutti gli elaborati tecnici e
vistato dal Comune;
o) computo metrico estimativo;
p)
relazione tecnica;
q)
estratti di mappa Catasto terreni;
r)
certificati storici ventennali del Catasto
terreni.
2. La mancata presentazione dei documenti relativi alla
proprietà del terreno o della concessione edilizia sono motivo di
esclusione dal finanziamento.
PRESIDENTE
: Do lettura dell'emendamento all'articolo 9
presentato dal Consigliere Torrione:
Emendamento n. 5
ART. 9
Aggiungere il seguente ultimo comma:
"Le cooperative che usufruiscono del finanziamento
integrativo di cui all'art. 2 della presente legge sono collocate
in una speciale graduatoria secondo modalità stabilite dalla Giunta
regionale".
PRESIDENTE
: Se nessuno chiede la parola, metto in
votazione l'emendamento testè letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 9 nel testo
emendato:
ART. 9
(Documentazione)
1. All'atto della presentazione della domanda la Cooperativa
edilizia deve produrre in allegato la sottoelencata documentazione
in duplice copia:
DOCUMENTI INERENTI LA SOCIETÀ
a)
atto costitutivo (copia autenticata +
fotocopia);
b)
statuto (copia autenticata + fotocopia);
c)
certificato di iscrizione all'Ufficio Prefettizio
della Regione;
d)
libro dei soci;
DOCUMENTAZIONE INERENTE I SOCI:
e)
certificato di cittadinanza;
f)
certificato di residenza (o storico in caso di
variazioni di residenza)
g)
stato di famiglia;
h)
dichiarazione sostitutiva atto notorio attestante
il reddito di ciascun componente con allegate le fotocopie mod.
101, 102 o 740;
i)
dichiarazione sostitutiva di atto notorio
attestante il possesso dei requisiti di cui all'art. 6;
Le cooperative edilizie, ammesse a finanziamento, dovranno
produrre entro i sei mesi successivi dalla comunicazione di
ammissione a finanziamento l'ulteriore documentazione in duplice
copia;
l)
atto di proprietà del terreno o dell'immobile
(copia autenticata) o convenzione di cessione area su P.d.z.
comunale ai sensi della legge 167;
m)
concessione edilizia;
n)
progetto completo di tutti gli elaborati tecnici e
vistato dal Comune;
o)
computo metrico estimativo;
p)
relazione tecnica;
q)
estratti di mappa Catasto terreni;
r)
certificati storici ventennali del Catasto
terreni.
2. La mancata presentazione dei documenti relativi alla
proprietà del terreno o della concessione edilizia sono motivo di
esclusione dal finanziamento.
3. Le cooperative che usufruiscono del finanziamento
integrativo di cui all'art. 2 della presente legge sono collocate
in una speciale graduatoria secondo modalità stabilite dalla Giunta
regionale.
PRESIDENTE
: Se nessuno chiede la parola, metto in
votazione l'articolo 9 nel testo emendato testé letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 10:
ART. 10
(Requisiti tecnici)
1.
Gli interventi di nuova costruzione ammessi a
finanziamento non devono avere le caratteristiche di lusso.
2.
La superficie residenziale di ogni alloggio
computata al netto delle murature perimetrali e tramezzature intere
deve essere contenuta in 95 mq.
3.
La superficie non residenziale di pertinenza di
ogni alloggio al netto delle murature e comprensive di cantina,
garage, balconi, soffitta, spazi di manovra ecc. deve essere
contenuta entro 50 mq. ed inoltre le soffitte non devono avere le
caratteristiche tipologiche per una eventuale futura trasformazione
in superficie residenziale.
4.
Gli interventi di recupero non sono soggetti ad
alcuna limitazione di superficie abitativa.
PRESIDENTE
: Se nessuno chiede la parola, metto in
votazione l'articolo 10 teste letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 11:
ART. 11
(Erogazione del mutuo)
1. L'erogazione del mutuo avverrà secondo le seguenti
modalità:
30% dopo la stipulazione del contratto
di mutuo ad
avvenuta acquisizione dell'ipoteca e presentazione del certificato
di inizio lavori;
60% in base ad avanzamento lavori;
10% alla presentazione del certificato di ultimazione lavori
redatto dal Direttore dei lavori e vistato dal Comune
interessato.
PRESIDENTE
: Se nessuno chiede la parola, metto in
votazione l'articolo 11 testè letto:
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
PRESIDENTE
: Do lettura dell'articolo 12:
ART. 12
(Obblighi e sanzioni)
1.
Il proprietario dell'alloggio costruito o
ristrutturato con i finanziamenti di cui alla presente legge, non
può cederlo in locazione, neppure parzialmente prima che siano
decorsi dieci anni dalla data di stipulazione del contratto di
mutuo, fatti salvi i casi di trasferimento per motivi di lavoro e
previa autorizzazione della Regione.
2.
La trasgressione al divieto di cui al comma
precedente comporta l'elevazione del tasso di interesse annuo al
tasso di riferimento fissato con decreto del Ministero del Tesoro
per gli interventi nel settore dell'edilizia. L'elevazione del
tasso di interesse decorre dalla data della delibera della Giunta
regionale che accerta l'avvenuta trasgressione.
PRESIDENTE
: Do lettura dell'emendamento all'articolo 12
presentato dal Consigliere Torrione:
Emendamento n. 6
ART. 12
Aggiungere il seguente ultimo comma:
"Per le cooperative che usufruiscono del finanziamento
integrativo di cui all'art. 2 della presente legge si applicano le
disposizioni, per quanto concerne gli obblighi e le sanzioni di cui
al presente articolo, le disposizioni previste dalla legge
457/78."
PRESIDENTE
: Se nessuno chiede la parola, metto in
votazione l'emendamento testè letto:
ESITO DELLA VOTAZIONE
Presenti: 27
Votanti: 9
Favorevoli: 9
Astenuti: 18 (Beneforti, Berti, Bondaz, Borbey, De Grandis,
Fosson, Lanièce, Lanivi, Maquignaz, Marcoz, Martin, Pedrini,
Perrin, Pollicini, Ricco, Rollandin, Tamone, Voyat)
Il Consiglio non approva.
PRESIDENTE
: Se nessuno chiede la parola, metto in
votazione l'articolo 12 nel testo originale:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 13:
ART. 13
(Obblighi e sanzioni per l'alienazione)
1. Il proprietario dell'alloggio costruito o recuperato con i
finanziamenti, di cui alla presente legge, non può alienarlo prima
che siano decorsi dieci anni dalla data di stipulazione del
contratto di mutuo.
2. La trasgressione al divieto di cui al comma precedente
comporta la risoluzione del contratto di mutuo con la restituzione
del capitale residuo maggiorato della differenza degli interessi
ricalcolati al tasso di riferimento fissato dal Ministero del
Tesoro per gli interventi nel settore dell'edilizia, in vigore alla
data di erogazione del finanziamento, e quelli di risoluzione del
contratto.
3. L'alienazione dell'alloggio effettuata dopo il decimo anno
comporta la risoluzione del contratto di mutuo con la restituzione
del capitale residuo, maggiorato dell'importo degli eventuali
interessi maturati alla data dell'estinzione anticipata.
4. Tali diposizioni non si applicano ai lavoratori dipendenti
trasferiti d'ufficio in altre Regioni, purchè l'alienazione avvenga
a favore dei soggetti aventi i requisiti previsti e questi
accettino di subentrare nel mutuo alle stesse condizioni stabilite
dalla Convenzione stipulata con l'Istituto mutuante.
PRESIDENTE
: Se nessuno chiede la parola, metto in
votazione l'articolo 13 testè letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 14:
ART. 14
(Estinzione anticipata)
1. Il mutuatario potrà estinguere anticipatamente il mutuo, con
la modalità ed i criteri previsti dalla convenzione stipulata con
l'Istituto mutuante, dopo dieci anni dalla data di stipulazione del
contratto, previo pagamento del capitale residuo maggiorati
dell'importo degli eventuali interessi maturati dalla data di
estinzione anticipata.
2. L'estinzione anticipata effettuata prima che siano decorsi
dieci anni dalla data di stipulazione del contratto, comporta la
restituzione del capitale residuo maggiorato della differenza degli
interessi ricalcolati al tasso di riferimento fissato dal Ministero
del Tesoro per gli interventi nel settore dell'edilizia, in vigore
alla data di inizio dell'ammortamento a quella dell'estinzione
anticipata.
3. Gli oneri fiscali e le spese di istruttoria sono a carico del
mutuatario.
PRESIDENTE
: Se nessuno chiede la parola, metto in
votazione l'articolo 14 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 15:
ART. 15
(Commissioni)
1.
L'esame delle domande e la formulazione delle
graduatorie per il finanziamento sui fondi di rotazione della
Regione è demandata all'attuale commissione di cui alla legge 28
dicembre 1984, n. 76 integrata da un rappresentante della
Fédération des Coopératives Valdôtaines e da un membro di ciascuna
organizzazione nazionale delle cooperative regolarmente costituite
in Valle d'Aosta.
2.
Le domande aderenti o comunque finanziate con i
contributi in conto interesse sono di competenza della Commissione
per l'edilizia residenziale pubblica, di cui alla legge 5
agosto
1978, n. 457.
PRESIDENTE
: Se nessuno chiede la parola, metto in
votazione l'articolo 15 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 16:
ART. 16
(Disposizioni finanziarie)
1. Per l'applicazione dell'art. 2 è autorizzata la spesa di Lire
150.000.000 per la durata di anni 20 a decorrere dal 1986.
2. Per l'applicazione dell'art. 3 è rifinanziato per Lire
3.500.000.000 per l'anno 1986 il fondo di rotazione di cui alla
legge regionale 28.12.1984, n° 79.
3. L'onere derivante dall'applicazione dei commi precedenti
graverà rispettivamente sui capitoli n° 25760 (di nuova
istituzione) e 25355 del bilancio di previsione della Regione per
l'esercizio in corso e sui corrispondenti capitoli dei futuri
bilanci.
4.
Alla relativa copertura si provvede:
- per l'esercizio 1986:
a) quanto a Lire 2.200.000.000 mediante riduzione dello
stanziamento iscritto al capitolo 50000 "Fondo globale per il
finanziamento di spese per l'adempimento di funzioni normali (spese
correnti)" del bilancio di previsione per l'anno in corso a valere
sui seguenti interventi previsti all'allegato n° 8:
- per Lire 1.901.000.000 Istituzione di un ruolo per
l'inquadramento dei Vigili del Fuoco; su detto intervento rimane
disponibile la minor somma di Lire 599.000.000;
- per Lire 299.000.000 Finanziamento spesa per quota
interessi su mutui da contrarre; tale intervento risulta, quindi,
interamente utilizzato.
b) quanto a Lire 1.300.000.000 mediante riduzione dello
stanziamento iscritto al capitolo 50050 "Fondo globale per il
finanziamento di spese per l'adempimento di funzioni normali (spese
di investimento)" del bilancio per l'anno in corso a valere
sull'intervento previsto all'allegato n° 8 relativo alla quota
capitale sui mutui da contrarre che viene all'uopo interamente
utilizzato.
c) quanto a Lire 150.000.000 mediante riduzione dello
stanziamento iscritto al capitolo 50150 "Fondo globale per il
finanziamento di spese per ulteriori programmi di sviluppo (spese
di investimento)" del bilancio per l'anno in corso a valere
sull'intervento previsto all'allegato n° 8 relativo all'aumento
dell'autorizzazione di spesa recata dalla legge regionale
19.8.1984, n° 47 che viene interamente utilizzato.
- per gli esercizi 1987 e 1988: quanto a Lire 300.000.000
mediante utilizzo delle risorse disponibili iscritte al programma
2.2.1.02. Interventi per l'edilizia abitativa del bilancio
pluriennale 1986/ 1988.
PRESIDENTE
: Se nessuno chiede la parola, metto in
votazione l'articolo 16 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Do lettura dell'articolo 17:
ART. 17
(Variazioni al bilancio)
1. Al bilancio della Regione per l'esercizio 1986 sono
apportate le seguenti variazioni:
Parte Spesa
Variazioni in diminuzione:
cap. 50000 "Fondo globale per il finanziamento di spese per
l'adempimento
di funzioni normali (spese correnti)"
L. 2.200.000.000
cap. 50050 "Fondo globale per il finanziamento di spese per
l'adempimento
di funzioni normali (spese di
investimento)"
L. 1.300.000.000
cap. 50150 "Fondo globale per il finanziamento di spese per
ulteriori programmi di sviluppo (spese di investimento)
L. 150.000.000
Totale in diminuz. L. 3.650.000.000
Variazioni in aumento:
Cap. 25355 "Spese per la costituzione di fondi regionali di
rotazione per la ripresa dell'industria edilizia L.R. 28.12.1984,
n° 76"
L. 3.500.000.000
Settore 2.2.1.: Assetto del territorio e tutela
dell'ambiente.
Programma 2.2.1.02.: Interventi per l'edilizia
abitativa.
cap. 25760 (di nuova istituzione) Codificazione
2.1.2.4.3.4.07.26.06. "Contributi integrativi per la concessione di
finanziamenti agevolati a favore delle cooperative edilizie
- prime rate
- L.R. n°
L. 150.000.000
Totale in aumento L. 3.650.000.000
2. La presente legge sarà pubblicata nel Bollettino Ufficiale
della Regione.
3. È fatto obbligo a chiunque spetti di osservarla e di farla
osservare.
PRESIDENTE
: Se nessuno chiede la parola, metto in
votazione l'articolo 17 testé letto:
ESITO DELLA VOTAZIONE
Presenti, votanti e favorevoli: 27.
Il Consiglio approva all'unanimità.
PRESIDENTE
: Il Consiglio è chiamato ora a pronunciarsi
per votazione segreta sul complesso della legge:
VOTAZIONE A SCRUTINIO SEGRETO
ESITO DELLA VOTAZIONE
Presenti: 27
Votanti: 27
Favorevoli: 26
Contrari: 1
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK