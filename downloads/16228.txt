Consiglio Regionale della Valle d'Aosta - Oggetto del Consiglio n. 2578 del 21 maggio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2578 del 21 maggio 1997 - Resoconto
SEDUTA POMERIDIANA DEL 21 MAGGIO 1997
OGGETTO N. 2578/X Approvazione della costituzione di servitù di
passaggio in località Busseyaz nel Comune di Aosta a favore di
terreni di proprietà regionale ed a carico di fondi di proprietà
delle Signore Dujany Lia Cesarina, Millet Piera e Cabraz Maria
Alfonsina, per l'accesso alla nuova Caserma forestale. Impegno di
spesa.
Deliberazione Il Consiglio
Premesso che il Comune di Aosta per rilasciare la concessione
edilizia relativa alla costruzione della Caserma Forestale in Loc.
Busseyaz, richiesta in data 14 marzo 1988 n. 4527 di prot., ha
ritenuto necessario che l'Amministrazione regionale acquisisca
formalmente il diritto di passaggio per una larghezza di metri 4,50
lungo i terreni censiti presso il N.C.T. di Aosta al Foglio 55 nn.
586, 363, 550, 435 e 432;
Rilevato che le signore Dujany Lia Cesarina, Millet Piera e
Cabraz Maria Alfonsina hanno manifestato la loro disponibilità a
costituire tali diritti di servitù a favore dei terreni di
proprietà regionale alle condizioni indicate nelle perizie di stima
del Servizio Demanio e Patrimonio dell'Assessorato del Bilancio e
delle Finanze in data 10 dicembre 1996 e 18 dicembre 1996 e più
precisamente:
- la signora Dujany Lia Cesarina, proprietaria dei terreni di
cui ai nn. 432 e 435 del Foglio 55, per il corrispettivo
complessivo di Lire 23.300.000 (ventitremilionitrecentomila),
concederebbe:
1) l'aggravamento, da metri 3,00 a metri 4,50 di larghezza,
della servitù perpetua di passaggio pedonale e carraio già
esistente a favore dei terreni di proprietà regionale censiti
presso il N.C.T. ai numeri 334, 417, 421, 422, 423, 424, 425, 428 e
437 del Foglio 55;
2) la costituzione di una servitù perpetua di passaggio pedonale
e carraio, a favore dei terreni di proprietà regionale censiti al
N.C.T. F. 55 nn. 220, 221, 222 ed a carico dei terreni di sua
proprietà censiti al Foglio 55 nn. 432 e 435, della larghezza di
4,5 metri da esercitarsi lungo il lato a valle di tali fondi;
3) la costituzione di una servitù per l'occupazione di una parte
del terreno censito con il n. 432 da utilizzarsi per rendere più
agevole lo svincolo al bivio tra la strada che conduce alla caserma
forestale già realizzata e quella che conduce ai condomini posti a
valle della stessa;
- la signora Millet Piera, proprietaria del terreno di cui al n.
586 del Foglio 55, concederebbe la servitù perpetua di passaggio
pedonale e carraio della larghezza di metri 4,50 a favore dei
terreni di proprietà regionale censiti presso il N.C.T. ai numeri
220, 221, 222, 334, 417, 421, 422, 423, 424, 425, 428 e 437 del
Foglio 55 lungo il lato a valle di tale fondo, per il corrispettivo
di Lire 19.545.450
(diciannovemilionicinquecentoquarantacinquemilaquattrocentocinquanta),
ivi compreso l'indennizzo da intendersi una tantum per il disagio
causato dai lavori di costruzione della nuova caserma, stante la
prospicienza dell'abitazione della signora Millet rispetto alla
strada;
- la signora Cabraz Maria Alfonsina, proprietaria dei terreni di
cui ai nn. 363 e 550 del Foglio 55, concederebbe la servitù
perpetua di passaggio pedonale e carraio della larghezza di metri
4,50 a favore dei terreni di proprietà regionale censiti presso il
N.C.T. ai numeri 220, 221, 222, 334, 417, 421, 422, 423, 424, 425,
428 e 437 del Foglio 55 lungo il lato a valle di tali fondi, per il
corrispettivo di Lire 5.454.550
(cinquemilioniquattrocentocinquantaquattromilacinquecentocinquanta);
Preso atto del fatto che tutte le spese notarili saranno a
carico, come per legge, dell'Amministrazione regionale in qualità
di beneficiaria dei diritti;
Atteso che l'Assessore al Bilancio ed alle Finanze, con nota in
data 7 aprile 1997 prot. n. 7127/5 FIN, ha espresso parere
favorevole alla costituzione delle servitù in oggetto ai sensi e
per gli effetti di cui all'articolo 22, comma 5, della legge
regionale 19 febbraio 1996, n. 1;
Richiamate le deliberazioni della Giunta regionale n. 6162 del
30 dicembre 1996 e n. 317 del 3 febbraio 1997 riguardanti il
Bilancio di gestione per l'anno 1997 e triennio 1997/1999, nonché
la circolare della Presidenza della Giunta n. 7 del 6 febbraio
1997;
Posto che l'intervento in oggetto rientra nell'obiettivo n. 802
del bilancio di gestione della Regione per il triennio 1997/1999
riguardante la "gestione delle procedure per l'acquisizione e la
dismissione dei beni immobili, costituzione di diritti reali,
nonché interventi mirati a sanare irregolarità edilizie";
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 lett. e) e 59 - comma 2 -
della legge regionale n. 45/1995, sulla presente deliberazione;
Delibera
1) di approvare la costituzione, a favore dei terreni di
proprietà regionale siti in Aosta - Loc. Busseyaz e censiti presso
N.C.T. dello stesso Comune al Foglio 55 con i numeri 220, 221, 222,
334, 417, 421, 422, 423, 424, 425, 428 e 437, delle servitù
sottodescritte e meglio individuate nell'allegata planimetria che
forma parte integrante e sostanziale della presente deliberazione,
da stipularsi alle condizioni pattuite con ciascuno dei
sottoindicati proprietari dei fondi serventi, al fine di favorire
l'accesso alla costruenda caserma forestale:
A - Signora Dujany Lia Cesarina
1 - aggravamento, da 3 a 4,5 metri di larghezza, della servitù
perpetua di passaggio pedonale e carraio già esistente a favore
della proprietà regionale di cui ai nn. 334, 417, 421, 422, 423,
424, 425, 428 e 437 del Foglio 55 ed a carico dei terreni di sua
proprietà, censiti al N.C.T. del Comune di Aosta F. 55 nn. 432 e
435;
2 - costituzione di una servitù perpetua di passaggio pedonale e
carraio a favore dei terreni di proprietà regionale censiti al
N.C.T. F. 55 nn. 220, 221, 222 ed a carico dei terreni di sua
proprietà censiti ai numeri 432 e 435 del Foglio 55, da esercitarsi
lungo il lato a valle di tali fondi per una larghezza di 4,5
metri;
3 - costituzione di una servitù per l'occupazione di una parte
del sopracitato mappale n. 432 da utilizzarsi per rendere più
agevole lo svincolo al bivio tra la strada che conduce alla caserma
forestale già realizzata e quella che conduce ai condomini posti a
valle della stessa;
4 - pagamento del corrispettivo complessivo di Lire 23.300.000
(ventitremilionitrecentomila);
B - Signora Millet Piera
1 - costituzione di una servitù perpetua di passaggio pedonale e
carraio, a favore della proprietà regionale ed a carico del terreno
di sua proprietà, distinto al N.C.T. del Comune di Aosta Foglio 55
n. 586, da esercitarsi lungo il lato a valle di tale fondo per una
larghezza di 4,5 metri;
2 - pagamento del corrispettivo complessivo di lire 19.545.450
(diciannovemilionicinquecentoquarantacinquemilaquattrocentocinquanta),
comprensivo dell'indennizzo, da intendersi una tantum, per il
disagio causato dai lavori di costruzione della nuova caserma,
stante la prospicienza dell'abitazione della Signora Millet
rispetto alla strada;
C - Signora Cabraz Maria Alfonsina
1 - costituzione di una servitù perpetua di passaggio pedonale e
carraio, a favore della proprietà regionale ed a carico dei terreni
di sua proprietà, distinti al N.C.T. del Comune di Aosta Foglio 55
nn. 363 e 550, da esercitarsi lungo il lato a valle di tali fondi
per una larghezza di 4,5 metri;
2 - pagamento del corrispettivo complessivo di Lire 5.454.550
(cinquemilioniquattrocentocinquantaquattromilacinquecentocinquanta);
2) di approvare e di impegnare la spesa complessiva di Lire
48.300.000 (quarantottomilionitrecentomila) da imputare al Capitolo
20435 - Rif. 4447 ("Spese per indennità, canoni, servitù ed altri
diritti reali su beni immobili di terzi") del bilancio di
previsione della Regione per l'esercizio finanziario 1997, che
presenta la necessaria disponibilità;
3) di conferire al Presidente della Giunta od eventualmente, in
caso di delega, all'Assessore regionale che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito;
4) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Planimetria
(... omissis...)
Presidente Pongo in votazione la delibera in oggetto:
Presenti, votanti e favorevoli: 31
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK