Consiglio Regionale della Valle d'Aosta - Oggetto del Consiglio n. 3181 del 14 aprile 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Precedente
Successivo
Resoconto integrale del dibattito dell'aula
Oggetto del Consiglio n. 3181 del 14 aprile 2003 - Resoconto
OGGETTO N. 3181/XI Disegno di legge: "Disciplina della Route des
vins de la Vallée d'Aoste".
Articolo 1 (Finalità e oggetto)
1. Al fine di favorire lo sviluppo armonico delle aree rurali,
di valorizzare i territori a specifica vocazione vitivinicola e di
promuovere le attività agricole, nonché i prodotti tipici e
tradizionali, la Regione disciplina la realizzazione di un percorso
enoturistico denominato Route des vins de la Vallée d'Aoste, di
seguito denominato Route des vins.
Articolo 2 (Route des vins)
1. La Route des vins è un percorso che si sviluppa all'interno
di un comprensorio definito, in particolare nelle aree vitate
espressione di produzioni di qualità ai sensi della legge 10
febbraio 1992, n. 164 (Nuova disciplina delle denominazioni
d'origine), lungo il quale insistono vigneti, cantine, aziende
agricole, laboratori artigiani, aziende di prodotti tipici e
tradizionali e strutture ricettive inseriti in un contesto di
valori naturali, paesaggistici, architettonici, storici e culturali
di particolare pregio.
2. La Route des vins costituisce strumento per la realizzazione
dei seguenti obiettivi:
a) garantire l'integrazione delle produzioni tradizionali,
nonché di quelle tipiche riconosciute dall'Unione europea nel
sistema complessivo di sviluppo del territorio rurale, ponendo la
produzione vitivinicola come settore trainante rispetto alle altre
attività agro-alimentari;
b) qualificare e sviluppare l'afflusso dei visitatori nelle aree
interessate dalla Route des vins e dagli itinerari secondari, con
particolare riferimento al comprensorio viticolo tutelato dalla
denominazione di origine controllata Valle d'Aosta - Vallée
d'Aoste;
c) promuovere e valorizzare la produzione vinicola regionale e
tutte le potenzialità economiche e sociali che si possono creare in
sinergia con la risorsa turistica;
d) promuovere un turismo enogastronomico di qualità, teso alla
valorizzazione dei prodotti agro-alimentari tipici e
tradizionali;
e) concorrere a promuovere, in correlazione all'offerta
enogastronomica, la conoscenza e la valorizzazione degli itinerari
storici, dei siti celebri, dei luoghi della storia e della cultura
della Valle d'Aosta, nonché delle peculiarità artistiche e
architettoniche del paesaggio valdostano;
f) creare sinergie tra gli operatori economici del comparto
agro-alimentare, attivare collaborazioni con le organizzazioni
turistiche e gli enti locali, al fine di promuovere il territorio
rurale della Valle d'Aosta e diversificare ulteriormente l'offerta
turistica.
Articolo 3 (Disposizioni attuative)
1. La Giunta regionale, con deliberazione da adottarsi entro
novanta giorni dall'entrata in vigore della presente legge,
definisce, in particolare:
a) il disciplinare che fissa gli standard di qualità minimi dei
servizi, funzionali all'accoglienza, offerti nell'ambito della
Route des vins;
b) lo statuto tipo del Comitato promotore di cui all'articolo
4.
Articolo 4 (Modalità di riconoscimento)
1. Il riconoscimento di Route des vins è accordato, in
attuazione di quanto previsto all'articolo 3, su richiesta di un
Comitato promotore del quale possono far parte tutte le aziende
vitivinicole, singole o associate, produttrici di vini a
denominazione di origine controllata Valle d'Aosta - Vallée
d'Aoste, aventi sede nel territorio della regione.
2. Ai fini del riconoscimento, il Comitato promotore, unitamente
alla richiesta di cui al comma 1, presenta alla struttura regionale
competente in materia di promozione e viticoltura, di seguito
denominata struttura competente, il progetto per la costituzione,
la realizzazione e la gestione della Route des vins. Il progetto
deve essere sottoscritto da almeno due terzi dei rappresentanti
legali dei soggetti aderenti alle cantine cooperative operanti sul
territorio regionale con un numero di associati superiore a
quaranta, in rappresentanza di almeno un terzo dei produttori di
uve iscritti all'albo di cui all'articolo 15 della l. 164/1992.
3. Il progetto di cui al comma 2 può essere sottoscritto anche
dai rappresentanti legali delle associazioni di produttori privati
di vini a denominazione di origine controllata Valle d'Aosta -
Vallée d'Aoste, con un minimo di venti associati.
4. Il progetto di cui al comma 2 deve essere corredato:
a) di una proposta di statuto, che definisce le norme per il
funzionamento e l'organizzazione del Comitato promotore, nel
rispetto dello statuto tipo di cui all'articolo 3, comma 1, lettera
b);
b) di una proposta di identificazione di un logotipo
specifico;
c) di una cartografia in scala 1:50.000, che individui il
comprensorio e il tracciato principale interessato dalla Route des
vins.
5. La struttura competente, entro sessanta giorni dal
ricevimento del progetto di cui al comma 2, provvede
all'istruttoria dello stesso, verificando la conformità dello
statuto proposto con quello di cui all'articolo 3, comma 1, lettera
b), nonché la corrispondenza del tracciato agli obiettivi di cui
all'articolo 2.
6. A conclusione dell'istruttoria, l'assessore competente
provvede, con proprio decreto, all'approvazione del progetto e al
riconoscimento dell'itinerario della Route des vins.
Articolo 5 (Associazione Route des vins)
1. Entro un anno dal riconoscimento dell'itinerario della Route
des vins, il Comitato promotore si costituisce, a pena di decadenza
del riconoscimento stesso, in organismo associativo denominato
Associazione Route des vins. L'Associazione, senza scopo di lucro,
è aperta a tutti i soggetti pubblici o privati aventi uno specifico
interesse alla realizzazione degli obiettivi previsti nella
presente legge e nelle relative disposizioni attuative.
2. L'Associazione Route des vins, costituita con atto pubblico,
è retta da uno statuto che deve essere trasmesso alla struttura
competente che ne verifica la conformità ai contenuti della
presente legge.
3. L'Associazione Route des vins svolge, in particolare, i
seguenti compiti:
a) realizza e gestisce la Route des vins nel rispetto della
presente legge, delle disposizioni attuative e del progetto di cui
all'articolo 4, comma 2;
b) verifica che gli associati possiedano gli standard di qualità
minimi dei servizi, funzionali all'accoglienza, di cui all'articolo
3), comma 1, lettera a);
c) vigila sulla corretta attuazione delle iniziative da parte
dei propri associati;
d) provvede alla promozione della Route des vins in
collaborazione con tutti i soggetti interessati, ivi compresa la
Regione e gli enti locali interessati;
e) svolge attività di formazione nei confronti dei soggetti
aderenti alla Route des vins e di quelli coinvolti nell'attività di
accoglienza e fruizione della Route des vins stessa.
Articolo 6 (Comitato regionale di coordinamento)
1. È istituito presso la struttura competente il Comitato
regionale di coordinamento della Route des vins.
2. Il Comitato svolge, in particolare, i seguenti compiti:
a) fornisce supporto tecnico alla struttura competente e
all'Associazione di cui all'articolo 5;
b) formula proposte inerenti la gestione della Route des
vins;
c) esprime parere sulle domande presentate ai sensi
dell'articolo 9, per gli interventi di cui all'articolo 7, comma 1,
lettere b) e c).
3. La Giunta regionale, con propria deliberazione, provvede
a:
a) definire la composizione del Comitato;
b) nominare i componenti del Comitato;
c) stabilire le modalità di funzionamento del Comitato.
Articolo 7 (Interventi finanziari)
1. Per la realizzazione delle finalità della presente legge, la
Giunta regionale può concedere contributi, ai sensi delle azioni
previste dal Piano di sviluppo rurale della Regione Valle d'Aosta
per il periodo 2000-2006, per i seguenti interventi:
a) lo studio e l'apposizione della specifica segnaletica;
b) la promozione, a livello regionale, nazionale e
internazionale, della Route des vins, attraverso la partecipazione
a fiere, eventi e l'organizzazione di iniziative di valorizzazione
e di divulgazione;
c) le azioni pubblicitarie condotte mediante i mezzi di
comunicazione di massa e la realizzazione di materiale
promozionale;
d) la realizzazione, il potenziamento e l'adeguamento delle
strutture di accoglienza, ivi compresi gli arredi e i materiali di
supporto, indispensabili alla realizzazione degli obiettivi di cui
alla presente legge.
Articolo 8 (Beneficiari)
1. Possono beneficiare dei contributi di cui all'articolo 7:
a) l'Associazione Route des vins per gli interventi di cui al
comma 1, lettere a), b) e c);
b) gli operatori vitivinicoli, singoli o associati, aderenti
alla Route des vins, per gli interventi di cui al comma 1, lettera
d).
Articolo 9 (Modalità di presentazione delle domande e
istruttoria)
1. Ai fini della concessione dei contributi di cui all'articolo
7, i soggetti beneficiari devono presentare apposita domanda alla
struttura competente.
2. I termini per la presentazione della domanda e la
documentazione da allegare alla stessa sono definiti con
provvedimento del dirigente della struttura competente.
Articolo 10 (Disposizione di rinvio)
1. La Giunta regionale, con propria deliberazione da pubblicarsi
sul Bollettino ufficiale della Regione, stabilisce la spesa
ammissibile, nonché ulteriori criteri e modalità per la concessione
dei contributi di cui all'articolo 7.
Articolo 11 (Disposizione finanziaria)
1. L'onere derivante dall'applicazione della presente legge è
determinato, per l'anno 2004, in euro 100.000 e, a decorrere
dall'anno 2005, in annui euro 300.000.
2. L'onere di cui al comma 1 trova copertura nell'obiettivo
programmatico 2.2.2.03. (Interventi per l'incremento delle colture)
e si provvede mediante riduzione di pari importo dello stanziamento
iscritto al capitolo 44045 (Contributi nel settore della
trasformazione e commercializzazione dei prodotti agricoli - piano
di sviluppo rurale 2000/2006) dell'obiettivo programmatico
2.2.2.08. (Interventi a favore della cooperazione) del bilancio
pluriennale della Regione per gli anni 2003/2005.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
Président
La parole au rapporteur, le Conseiller
Bionaz.
Bionaz (UV)
Il disegno di legge n. 194 recepisce le
norme-quadro nazionali stabilite con la legge n. 268 del 27 luglio
1999 in materia di disciplina delle strade del vino e finalizzate
all'istituzione da parte delle Regioni di questi percorsi
enoturistici: tali norme - nate con l'obiettivo di valorizzare i
territori a vocazione vinicola con particolare riguardo alle zone
di produzioni qualitative - stabiliscono che per "strade del vino"
si intendono i percorsi segnalati e pubblicizzati con appositi
cartelli, lungo i quali si possono apprezzare e visitare valori
naturali, culturali e ambientali, vigneti e cantine agricole
singole o associate aperte al pubblico. Le stesse norme rinviano
alle Regioni la definizione degli organi di gestione e fruizione
delle strade del vino, delle strutture e infrastrutture funzionali
a questi percorsi, così come il reperimento delle relative risorse
finanziarie.
In questi anni dieci regioni e una provincia autonoma si sono
dotate di un'apposita legge istitutiva di nuove strade del vino o
di formalizzazione di quelle già esistenti: nella nostra Regione
risale al 1987 il primo progetto denominato "Route des vins",
avviato con l'obiettivo di far conoscere i vini valdostani
attraverso l'indicazione del loro territorio di produzione e, al
contempo, di sensibilizzare ristoratori e albergatori
sull'opportunità di includere la produzione vinicola regionale
nelle rispettive offerte. Si trattava allora di un'iniziativa
innovativa, che ebbe un buon successo e contribuì a far accrescere
l'interesse verso i nostri vini, oggi protagonisti apprezzati delle
carte dei vini di quasi tutti i ristoranti valdostani.
Con questo disegno di legge la figura del viticoltore viene
posta al centro dell'attenzione dell'enoturista, condotto
attraverso un percorso guidato all'interno delle zone di produzione
alla scoperta dei locali di trasformazione e di tutte le altre
componenti culturali, ambientali e produttive che caratterizzano il
territorio. Attualmente il panorama vitivinicolo valdostano si
compone di sei cantine cooperative e di oltre venti produttori
privati che, insieme ai numerosi piccoli viticoltori, garantiscono
una produzione lorda vendibile superiore ai cinque milioni di euro
all'anno e una superficie vitata prossima ai 600 ettari.
L'intero comparto vitivinicolo valdostano negli ultimi dieci
anni è stato protagonista di una notevole evoluzione che ha portato
a valorizzare fortemente la qualità del vino prodotto e, se la
tendenza attuale sarà confermata, i prossimi anni forniranno ottime
prospettive di sviluppo sia per gli operatori del settore che per
l'intero sistema rurale valdostano. L'enoturismo, insieme
all'agroturismo, costituiscono un po' una chiave di accesso per
entrare in contatto con gli abitanti più strettamente legati ad un
determinato territorio e con il patrimonio storico e culturale, con
gli usi e i costumi della popolazione residente ed attiva in quel
medesimo territorio.
Questo disegno di legge è, al contempo, uno strumento di
valorizzazione del territorio a vocazione vinicola, all'interno del
quale vivono e lavorano sia i viticoltori, sia altri operatori che
contribuiscono a formare l'offerta turistica completa: dagli
albergatori e ristoratori, agli operatori agrituristici, dalle
cantine agli artigiani, eccetera.
L'articolo 1 definisce, quali finalità della legge, lo sviluppo
armonico delle aree rurali, la valorizzazione dei territori a
specifica vocazione vitivinicola e la promozione delle attività
agricole e dei prodotti tipici e tradizionali della Regione.
L'articolo 2 stabilisce cosa si intende per comprensorio
definito, all'interno del quale individuare il percorso della
"Route des vins", e quali sono gli obiettivi da raggiungere
attraverso questo strumento: in particolare l'integrazione delle
produzioni tradizionali nel sistema complessivo di sviluppo del
territorio rurale, la qualificazione e lo sviluppo dell'afflusso
dei visitatori, la valorizzazione della nostra produzione vinicola
di qualità, la promozione del turismo enogastronomico,
l'attivazione di sinergie fra operatori economici del comparto
agro-alimentare.
L'articolo 3 demanda alla Giunta la definizione del disciplinare
che fissa gli standard di qualità minimi che devono essere
garantiti dagli aderenti alla "Route des vins" e lo statuto tipo
del Comitato promotore della "route" stessa.
L'articolo 4 determina la composizione del Comitato promotore,
stabilendo che possono farne parte tutte le aziende vitivinicole
produttrici di vini DOC della nostra Regione, individua la
struttura incaricata della raccolta dell'istanza e della sua
istruttoria, e stabilisce che il progetto e l'itinerario correlato
siano approvati con Decreto dell'Assessore all'agricoltura e
risorse naturali.
L'articolo 5 stabilisce in un anno dal riconoscimento ufficiale
dell'itinerario della "Route des Vins" il termine entro il quale il
Comitato promotore deve trasformarsi in Associazione senza scopo di
lucro, aperta a tutti i soggetti aventi uno specifico interesse
alla realizzazione degli obiettivi previsti nella legge.
L'articolo 6 norma l'istituzione del Comitato regionale di
coordinamento della "Route des Vins", cui sono affidati compiti di
supporto tecnico all'Associazione nonché di proporre modalità di
gestione della Route ed esprimere pareri in merito alle domande di
contributo pubblico presentate nell'ambito della presente
legge.
L'articolo 7 determina le diverse tipologie di interventi
ammessi a contributo e relative percentuali.
L'articolo 8 individua come beneficiari dei finanziamenti
l'Associazione "Route des vins" e gli operatori vitivinicoli.
L'articolo 9 definisce modalità di presentazione e di
istruttoria delle domande.
L'articolo 10 demanda alla Giunta la definizione della spesa
ammissibile e delle modalità di concessione degli aiuti.
L'articolo 11 contiene le disposizioni finanziarie. Non sono
previsti fondi per l'anno di bilancio 2003, essendo questo periodo
sicuramente necessario alla fase di costituzione del Comitato e al
successivo riconoscimento della "Route des vins".
Président
Je déclare ouverte la discussion
générale.
La parole à la Conseillère Squarzino Secondina.
Squarzino (Arc-VA)
Credo non si possa che approvare e
condividere l'obiettivo di fondo della legge, che è quello di
valorizzare i prodotti locali anche con finalità turistiche,
facendo della specificità e della genuinità del prodotto un "atout
turistico", potenziando quel settore gastronomico che sta prendendo
sempre più piede in Italia e che vede la nostra Valle ancora
impreparata; infatti, in Italia, già da tempo vi sono leggi per le
strade del vino. Nella nostra regione, al di là di proposte
periodiche di fiere e feste gastronomiche più frequenti nel periodo
estivo, mancano delle proposte continuative e costanti che possano
intercettare il turista anche in altri periodi dell'anno. Ben venga
quindi la "Route des vins"!
Rispetto all'impostazione noi esprimiamo alcune perplessità, che
avevamo già sollevato in commissione, e le presentiamo, perché ci
sembra utile che anche su questo si rifletta nel momento in cui si
intende intervenire per attuare la legge.
Innanzitutto, nel primo articolo della legge, si individua come
obiettivo quello di valorizzare i territori a specifica vocazione
vitivinicola nonché i prodotti tipici e tradizionali, ma nel
prosieguo dell'articolato, a nostro avviso, questo secondo aspetto
è messo un po' tra parentesi: forte è l'attenzione alla viticoltura
come settore trainante rispetto alle altre attività agroalimentari.
Non vorremmo che con questa legge si aprisse un percorso tale per
cui, a fronte di ogni settore portante dell'agricoltura che si vuol
promuovere, occorre predisporre una legge specifica. Andremmo in
una situazione in cui leggi settoriali si occupano di aspetti
settoriali. Ecco, non vorremmo che questo fosse un inizio di un
comportamento che riteniamo non efficace e non utile proprio per
l'insieme del mondo agricolo.
Ci sembra anche che si voglia costruire un insieme di organismi
un po' sopradimensionati e anche gerarchicamente ordinati. Proprio
un attimo fa, insieme alla relazione, c'è stato trasmesso il parere
del "Conseil permanent des collectivités locales" e anche questo fa
presente che c'è un aspetto burocratico eccessivo. Ben venga un
comitato promotore che poi si trasforma in "Associazione Route des
vins", e fin qui c'è un percorso abbastanza chiaro, però è proprio
necessario avere un comitato regionale di coordinamento? A cosa
serve questo comitato?
La legge dice che l'Amministrazione deve fornire un supporto
tecnico, però a me sembra che non vi siano all'interno
dell'Assessorato delle competenze professionali elevate! Queste
sono state capaci di redigere il Piano di sviluppo rurale e adesso
sembra quasi che abbiano bisogno di ulteriori esperti come supporto
tecnico! Sempre questo comitato regionale deve formulare proposte
inerenti alla gestione della "Route"; ma non esiste già il comitato
promotore diventato associazione, che è il diretto interessato e
che può utilizzare proprio le competenze dell'Assessorato, ma non
solo, dato che è compito suo anche quello di promuovere la "Route"
con la Regione, con gli altri assessorati al turismo, con gli enti
locali? Ci si chiede perché un organismo in più, un organismo che
sembra appesantisca questa proposta, che si vuole giustamente che
nasca dal basso con sostegni economici rispettanti i principi
ispiratori del Piano di sviluppo rurale; non si capisce perché
l'intera organizzazione "Route des vins" debba necessariamente
passare attraverso il filtro del comitato per capire cosa fare e
per vedere valutate le proposte fatte!
Ci chiediamo: l'Assessorato all'agricoltura cosa ci sta a fare?
A noi sembra che questo aspetto appesantisca l'insieme della
proposta, che riteniamo interessante e coerente con il Piano di
sviluppo rurale, coerente con uno sviluppo di turismo particolare,
coerente con la necessità di valorizzare l'agricoltura e di offrire
altre prospettive integrative di lavoro, in modo che chi vuol fare
l'agricoltore possa farlo in modo completo e anche con
soddisfazione.
Président
Est-ce qu'il y a des Conseillers qui
souhaitent intervenir? S'il n'y a pas de Conseillers qui souhaitent
intervenir, je ferme la discussion générale.
La parole à l'Assesseur à l'agriculture et aux ressources
naturelles, Perrin.
Perrin (UV)
Pour remercier le rapporteur, même si j'avais
envie d'avoir un verre de vin pour lui éclaircir la
voix…
La relation a été très exhaustive et donc je ne voudrais pas me
répéter, sauf encore insister sur l'importance d'un projet de loi
qui va dans la direction de prévoir ce développement durable, dont
nous avons beaucoup parlé dans ces années. Prévoir cette
multifonctionnalité de l'agriculture, à travers une offre intégrée
du produit touristique, ce produit qui est considéré un produit
mineur, mais qui est toujours plus recherché par les visiteurs du
Val d'Aoste.
C'est la vigne et les vins qui sont le chef de file de ce
parcours, donc un parcours qui a des aspects culturels, sociaux et
économiques, mais aussi un intérêt géographique, historique et
humain, donc il y a une intégration entre les différentes richesses
que notre territoire peut représenter, comme justement l'a bien
souligné Mme Squarzino.
C'est un parcours sur lequel nous trouvons des vignes, des
caves, des fermes, des ateliers, des produits typiques insérés dans
un paysage, là où nous trouvons aussi les biens artistiques, nous
trouvons l'hospitalité que nous sommes en gré de donner sur ce
parcours, et plus indirectement aussi l'offre touristique. Les
protagonistes de ce parcours sont les viticulteurs, en synergie
avec les autres opérateurs économiques, les agriculteurs en
particulier, mais aussi les artisans, les organisations
touristiques et les collectivités locales.
Quant à la remarque faite par Mme Squarzino, je ne vois pas la
complexité de la structure, étant donné qu'il y a un comité
promoteur, lequel, au moment où se constitue l'association, il
n'existe plus; il existera une association à laquelle revient la
gestion directe faite par les producteurs et par ceux qui sont
intéressés à la gestion de la route des vins. Ce comité de
coordination est prévu surtout pour coordonner, étant donné qu'il
n'y pas seulement l'Assessorat à l'agriculture, qui est le référant
de la Route des vins, parce qu'il y a synergie aussi avec d'autres
activités: c'est donc dans ce sens qu'il faut lire la fonction de
ce comité. Probablement il y aura la nécessité qu'il y ait des
représentants de l'Assessorat au tourisme et aux biens culturels,
donc c'est dans ce sens que ce comité est intéressant, afin d'avoir
une coordination et d'avoir la possibilité de gérer une offre plus
générale.
Je n'ai pas autres choses à ajouter, sauf à exprimer ma
satisfaction pour ce projet de loi qui aura sûrement des
répercussions positives sur le secteur de la viticulture mais, plus
en général, de l'agriculture valdôtaine et de l'offre
touristique.
Président
On passe à l'examen de la loi. Je rappelle que
la II
ème
Commission a donné son avis favorable à la
majorité en prédisposant un nouveau texte, et que la
III
ème
Commission à la majorité a donné son avis
favorable sur le nouveau texte de la II
ème
Commission.
Egalement le Conseil permanent des collectivités locales a fait
parvenir son avis favorable.
Je soumets au vote l'article 1
er
:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 2:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 3:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 4:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 5:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 6:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 7:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 8:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 9:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 10:
Conseillers présents et votants: 29
Pour: 29
Le Conseil approuve à l'unanimité.
Je soumets au vote l'article 11:
Conseillers présents et votants: 29
Pour: 29
Le Conseil approuve à l'unanimité.
Je soumets au vote la loi dans son ensemble:
Conseillers présents et votants: 29
Pour: 29
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK