Consiglio Regionale della Valle d'Aosta - Oggetto del Consiglio n. 145 del 7 ottobre 1998 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Contributi, incentivi
Precedente
Successivo
Resoconto integrale del dibattito dell'aula
Oggetto del Consiglio n. 145 del 7 ottobre 1998 - Resoconto
SÉANCE DU 8 OCTOBRE 1998 (APRÈS-MIDI)
OGGETTO N. 145/XI Concessione, ai sensi della legge regionale
31/92, di un contributo di lire 10.000.000 a favore
dell'Associazione Les Amis du Paradis nelle spese sostenute per
l'organizzazione di un convegno del Gruppo Italiano Stampa
Turistica, svoltosi a Cogne dall'11 al 14 giugno 1998. Approvazione
ed impegno di spesa.
Deliberazione Il Consiglio
Premesso che:
L'Associazione "Les Amis du Paradis" di Cogne, ha presentato
all'Assessorato regionale del turismo, sport, commercio e trasporti
una richiesta tendente ad ottenere, ai sensi della legge regionale
24 giugno 1992, n. 31, e successive modificazioni, un contributo
nelle spese sostenute per l'organizzazione di un convegno del
Gruppo Italiano Stampa Turistica sul tema "Il GIST di fronte alle
nuove sfide europee del turismo", svoltosi a Cogne dall'11 al 14
giugno 1998.
La suddetta Associazione ha provveduto a corredare la richiesta
di contributo del sotto dettagliato bilancio consuntivo che ammonta
a complessive lire 35.151.700, dichiarando inoltre che il disavanzo
dell'iniziativa dedotto l'eventuale contributo regionale, sarà
assunto direttamente a carico degli organizzatori:
USCITE
- ospitalità lire 18.933.500
- omaggi lire 1.739.680
- trasporti lire 1.980.000
- consulenza e organizzazione convegno lire 11.771.021
- varie lire 728.000
TOTALE lire 35.151.700
ENTRATE
- contributo Comune e APT lire 20.000.000
- contributo Amministrazione regionale lire 10.000.000
lire 30.000.000
Si dà atto che la Direzione Promozione e sviluppo delle attività
turistiche e sportive ritiene che le spese sopra esposte siano
ammissibili a contributo e che l'iniziativa di cui trattasi sia da
considerarsi di interesse turistico-promozionale.
Si ritiene pertanto di aderire alla richiesta dell'Associazione
"Les Amis du Paradis" mediante la concessione di un contributo di
Lire 10.000.000, pari al 28 percento delle spese sostenute per
l'organizzazione e lo svolgimento dell'iniziativa.
Si fa presente che il contributo in questione è riferito al
raggiungimento dell'obiettivo n. 131103 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1998 e triennio 1998/2000.
Vista la legge regionale 24 giugno 1992, n. 31, e successive
modificazioni;
Richiamata la deliberazione della Giunta regionale n. 4853 in
data 30 dicembre 1997 concernente l'approvazione del bilancio di
gestione della Regione per l'anno 1998 e per il triennio 1998/2000,
con attribuzione alle strutture dirigenziali di quote di bilancio e
degli obiettivi gestionali correlati e di disposizioni applicative,
nonché la circolare n. 2 in data 15 gennaio 1998 (prot. n.
861/5FIN);
Richiamata la deliberazione della Giunta regionale n. 325 in
data 9 febbraio 1998 concernente modificazioni al bilancio di
gestione della Regione per l'anno 1998 e triennio 1998/2000;
Richiamati i decreti legislativi n. 320/1994 e n. 44/1998;
Visto il parere favorevole di legittimità rilasciato dal
Direttore alla Promozione e sviluppo attività turistiche e sportive
ai sensi del combinato disposto degli articoli 13 - comma 1 -
lettera e) e 59 - comma 2 - della l.r. 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31 e successive modificazioni, la concessione di un contributo
di lire 10.000.000 (diecimilioni) a favore dell'Associazione "Les
Amis du Paradis", con sede nel Comune di Cogne - P.I. 00493140073 -
C.F. 91010020070, pari al 28 percento circa delle spese
effettivamente sostenute, ammissibili a contributo e correttamente
giustificate per l'organizzazione di un convegno del Gruppo
Italiano Stampa Turistica sul tema "Il GIST di fronte alle nuove
sfide europee del turismo", svoltosi a Cogne dall'11 al 14 giugno
1998;
2) di approvare e di impegnare la spesa di lire 10.000.000
(diecimilioni) con imputazione al capitolo 64320 del bilancio
preventivo della Regione per l'anno 1998 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio 3016, che presenta la
necessaria disponibilità;
3) di stabilire che alla liquidazione si provveda, ai sensi
dell'articolo 58 della L.R. 27.12.1989, n. 90, su richiesta del
Direttore alla promozione e sviluppo delle attività turistiche e
sportive dell'Assessorato regionale del turismo, sport, commercio e
trasporti.
Président Y a-t-il des interventions? Les Conseillers sont
invités à voter:
Conseillers présents: 30
Votants: 27
Pour: 27
Abstentions: 3 (Beneforti, Curtaz, Squarzino Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK