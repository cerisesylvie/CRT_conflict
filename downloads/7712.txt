Consiglio Regionale della Valle d'Aosta - Oggetto del Consiglio n. 2092 del 25 giugno 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2092 del 25 giugno 1986 - Resoconto
OGGETTO N. 2092/VIII - DISTRUZIONE DI UN GRUPPO ROCCIOSO
NELLA VALGRISENCHE, UTILIZZATO COME PALESTRA DI ROCCIA.
(Interrogazione con risposta scritta).
PRESIDENTE:
Do lettura dell'interrogazione con risposta
scritta presentata dal Consigliere Viberti:
INTERROGAZIONE CON RISPOSTA SCRITTA
Premesso che
in località La Ravoire, in Comune di Arvier,
all'inizio della Valgrisenche esisteva un gruppo roccioso
utilizzato come palestra di roccia da numerosi giovani valdostani
(in particolare della zona di Aosta);
Rilevato che
il gruppo roccioso di La Ravoire si prestava
ottimamente ad esercitazioni ed allenamenti ed era stato
opportunamente attrezzato e più volte utilizzato per i corsi di
roccia del C.A.I. di Aosta;
Constatato che
negli scorsi anni circa metà del gruppo
roccioso à stato distrutto dai mezzi di una impresa edile che sta
trasformando l'intera zona in una cava di pietre;
Appreso che
ora si vorrebbe distruggere anche l'ultima
parte del gruppo roccioso attrezzato a palestra;
il sottoscritto Consigliere regionale
Interroga
la Giunta regionale per sapere:
1) il nome dell'impresa che negli scorsi anni ha distrutto una
buona parte del gruppo roccioso di La Ravoire attrezzato a palestra
di roccia;
2) gli estremi della concessione rilasciata alla ditta o alle
ditte che hanno operato o operano sul territorio sul citato gruppo
roccioso ed il contenuto di tale concessione;
3) se esiste un progetto di sistemazione dei luoghi gravemente
deturpati dalla loro trasformazione in cave di pietra.'
PRESIDENTE:
Credo che il Consigliere Viberti abbia già
ricevuto risposta scritta, con lettera n. 820 in data 12 giugno
1986.
Ha chiesto di parlare il Consigliere Viberti, ne ha facoltà.
VIBERTI (N.S.):
Le ho inviato, a seguito di questa
risposta e di un'altra che ho ricevuto, una lettera per chiedere
giustizia, poichè sia a questa che ad un'altra, di cui avremo
occasione di parlare dopo, la Presidenza della Giunta e
l'Assessorato Agricoltura e Foreste non hanno fornito tutti gli
elementi richiesti. È vero che forse l'Assessorato all'Agricoltura
e Foreste non poteva fornire nient'altro al di là di quanto mi è
stato risposto, però ci sono altri Assessorati che per loro
competenza avrebbero dovuto rispondere, per cui, considerato che la
richiesta era rivolta alla Giunta regionale e non ad un Assessorato
specifico, protesto per quanto è avvenuto, non ritenendo che sia
stata una risposta scritta esauriente alla richiesta. Perciò chiedo
al Presidente del Consiglio di dirmi quali sono formalmente le mie
possibilità in questo momento.
PRESIDENTE:
Consigliere Viberti, do atto di aver ricevuto
da Lei una lettera in questo senso, comunico di aver già scritto
sia al Presidente della Giunta che agli Assessori in riferimento
alla sua lettera, per chiedere se c'era la possibilità di una
maggiore informazione in relazione alle risposte scritte, proprio
per evitare un ammasso superiore di lavoro. Di queste lettere devo
averne mandato una copia anche a Lei per Sua conoscenza. Mi auguro
che la Giunta accetti questo Consiglio e sia più sensibile nel dare
le risposte.
Per quanto riguarda la presente interrogazione con risposta
scritta, se Lei non si ritiene soddisfatto della risposta, è suo
pieno diritto presentare una interpellanza.
Il regolamento non prevede che venga data risposta in aula
quando è stata presentata una interrogazione con risposta
scritta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK