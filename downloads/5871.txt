Consiglio Regionale della Valle d'Aosta - Oggetto del Consiglio n. 294 del 11 gennaio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 294 del 11 gennaio 1984 - Resoconto
OGGETTO N. 294/VIII - RATIFICA DI DELIBERAZIONI ADOTTATE
DALLA GIUNTA IN VIA D'URGENZA.
Oggetto n. 6050 in data 12 ottobre 1983:
Rimborso al Comune di Aosta della somma di £ 23.825.031 occorsa
per l'assistenza ai minori handicappati ospiti della colonia marina
"Città di Aosta" a Pinarella di Cervia durante la stagione estiva
1983. Approvazione e liquidazione di spesa.
PRESIDENTE:
Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Propongo al Consiglio di rinviare
direttamente alla I Commissione l'oggetto n. 6325, che sarà
iscritto all'o.d.g. non appena la Commissione avrà terminato il suo
lavoro.
Oggetto n. 6765 in data 11 novembre 1983: Intervento
finanziario a favore della Bois s.r.l.. Approvazione dello schema
di convenzione. Conferimento di incarico fiduciario alla Finaosta
S.p.A..
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Vorrei fare un intervento che comprende
anche l'oggetto successivo perché, per certi aspetti, gli argomenti
trattati sono simili.
Riallacciandomi anche al discorso di stamani, chiederei alla
Giunta di essere informato se sono state fatte delle ricerche di
mercato, se questo tipo di produzione cioè chalet e fabbricazioni
di travi lamellari, hanno un consumo in Valle d'Aosta, quali sono
le richieste del mercato valdostano per questi due tipi di
produzione e quali sono le prospettive future. Praticamente noi
finanziamo due società che svolgono la stessa attività. A me non
risulta che qui da noi ci sia la tradizione di fare chalet per
abitazione per gli abitanti della Valle d'Aosta, salvo per le
seconde case.
Dal momento che abbiamo detto che non dobbiamo incentivare le
seconde case, vorrei sapere che mercato può avere questa
produzione, per evitare di trovarci, fra un anno o due, a dire che
non si sono potuti rispettare gli impegni perché il mercato non
tirava. Teniamo conto anche che con queste due iniziative
impegniamo per interventi finanziari 1 miliardo e 280 milioni, 480
milioni alla Bois e 800 milioni fra partecipazioni azionarie, mutui
obbligazionari e prestiti alla Società Chenevier. In più, per la
Società Chenevier, c'è l'impegno della Regione di fornire un
terreno di 4500 mq più un capannone di 1200 mq., facendo un
arrotondamento siamo sul miliardo, oltre a cinque anni in comodato,
per cui arriviamo globalmente ad un impegno di circa 2
miliardi.
Anche noi capiamo che una delle clausole, soprattutto la
seconda, di iniziare a lavorare legname della Valle d'Aosta dopo 13
mesi dall'inizio dell'attività, è positiva, però vorrei chiedere
informazione sulla competitività del legname della Valle d'Aosta,
perché voci dicono che è più conveniente dal punto di vista
imprenditoriale, altri invece dicono che costa di più avere quello
della Valle d'Aosta che quello della Svezia, quindi chiedo questo
per evitare che alla fine si dica che è un impegno impossibile da
mantenere.
Vorrei inoltre sapere chi sono i soci di queste due società,
perché nella relazione non c'è scritto niente, e cioè chi sono gli
"& C." della Bois e della Chenevier.
Vorrei anche sapere chi è proprietario del fabbricato che deve
essere ipotecato per il mutuo della società Bois.
Presentiamo due emendamenti aggiuntivi alla convenzione, uno per
la Bois ed uno per la Chenevier, che poi sono sostanzialmente la
stessa cosa: per la Bois, aggiungerei il seguente punto 1.6 - "La
Società si impegna a mettere a disposizione della Finaosta, ogni
qualvolta essa lo richieda, il libro soci per verificare la
proprietà delle quote di capitale e la divisione del capitale
sociale fra i soci e comunicare tempestivamente le variazioni che
possono avvenire sia nella variazione della proprietà che nella
suddivisione del capitale sociale fra i soci". Per la Chenevier,
l'emendamento è sostanzialmente lo stesso.
Con quale scopo presentiamo questi emendamenti? Dal momento che
noi riteniamo che una delle cause che portano a questa situazione è
la non chiarezza della proprietà, d'ora in avanti riteniamo
necessario porre chiarezza in queste cose, per cui se una società
ha un rapporto con la regione, quest'ultima può chiedere - non c'è
nessuna legge che lo impedisca - alla società di informare la
Finaosta o la Regione di quale sia la proprietà. Le preoccupazioni
per noi rappresentano un elemento di dubbio, è cioè un non voler
scoprire le carte, per cui secondo noi sono da prendere con le
pinze. Chi vuole onestamente fare l'imprenditore non ha nulla da
nascondere.
PRESIDENTE:
Ha chiesto di parlare il Consigliere Berti,
ne ha facoltà.
BERTI (Art. e Comm. vald.):
Vorrei alcune precisazioni su
queste due delibere di cui possiamo discutere in modo congiunto.
Sulla deliberazione della Bois mi ha preceduto il Consigliere
Millet, in quanto in diverse righe è ripetuta la parola "Società
Bois s.r.l." però non sono mai indicati i nominativi, mi pare che
dovrebbero essere i medesimi della successiva, cioè la Chenevier
& C.
Vorrei sapere anche chi sono questi "& C.", non tanto per la
cifra, anche se non è delle più limitate come cifra globale dei due
interventi, quanto perché non riesco a capire come mai di punto in
bianco si vengono a finanziare due società su questo tipo di
mercato che è quello degli chalet in legno che non mi risulta così
prospero nella nostra Regione, a meno che non si siano trovati,
attraverso i contatti avuti con l'Assessore o con la Giunta, dei
mercati fittizi all'estero o magari in altre Regioni, a meno che
non ci siano altre previsioni di catastrofi come le alluvioni
avvenute tre-quattro anni fa, quando con la storia delle alluvioni
si sono venduti molti chalet, oppure come questa primavera, quando
però l'Assessore non è riuscito a venderli.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Pollicini, ne ha
facoltà.
POLLICINI (Féd. DP - UVP):
Dietro la società Bois è il
signor Bancod di Cham-bave, che la rappresenta.
Gli aspetti della ricerca di mercato sono stati verificati e, in
relazione alle informazioni assunte, risulterebbe un interessante
mercato nel campo degli chalet. Per quanto riguarda le travi
lamellari è un tipo di lavorazione che si presta molto per il
legname che cresce nella nostra Regione, mentre invece difettiamo
del tipo di legname ad alta resistenza, con caratteristiche che da
noi non troviamo, per cui questo tipo di lavorazione consentirebbe
di utilizzare un legname che altrimenti avrebbe solo l'uso meno
nobile che potrebbe essere quello secondario.
Quindi con questo tipo di interventi è possibile utilizzare
anche il legname che viene a crescere nella nostra Regione.
Un altro aspetto importante che va rilevato consiste nel fatto
che queste due aziende lavorano in sequenza, una cura la prima
parte, nell'aspetto della lavorazione lamellare, l'altra la seconda
parte, quindi il completamento sotto forma di strutture.
Un altro aspetto importante è che in un caso si tratta del
capannone della ex Euromec di Chambave, nell'altro il capannone da
costruire è un capannone che la Regione ha acquistato dal
fallimento Peloso nel Comune di Charvensod. La Regione
completerebbe questa struttura che verrebbe data nelle condizioni
che a convenzione riporta.
Mi pare di aver risposto alle domande che sono state avanzate
sia dal Consigliere Millet che dal Consigliere Berti.
MILLET (P.C.I.):
Molte volte si parla di essere
disponibili, però quando ci si confronta sui fatti la disponibilità
viene a mancare. Ho fatto apposta di non dire chi erano i soci, ed
ho perso cinque minuti per saperlo, pur trattandosi di cose
pubbliche. Quindi, delle due l'una: o si cerca di nascondere in
malafede chi sono i reali proprietari della società, oppure si
crede che qui c'è gente eletta.
Ecco i dati in mio possesso: Società Bois: sede legale a
Brissogne, località aeroporto, sede amministrativa in Via Clavalité
12, dove ha sede anche la società Chenevier. I soci: questa società
Bois è stata costituita nel 1981, Presidente è il titolare
dell'altra società Chenevier, gli altri soci sono Amato, che è uno
dei "C" dell'altra società, e Bancod.
Il 20 agosto 1981 Bancod diventa il Presidente e gli altri due
rimangono soci, però leggendo i documenti sembrerebbe un Presidente
in minoranza, perché per la validità della seduta non basta il 51%,
ma occorre il 60%.
Questo per dire che si tratta di due società con lo stesso
proprietario, al di là del Presidente, per cui la Regione dà due
finanziamenti a due società che di fatto sono costituite dalle
stesse persone. Questo potrebbe anche essere accettato, pongo solo
la questione che le cose dovrebbero essere chiare, non nascoste. Un
Consigliere regionale vuole avere gli elementi per valutare le
proposte che gli sono sottoposte, perché non si può chiedere di
dare un giudizio avendo a disposizione solo una piccola parte degli
elementi che sono a conoscenza della Giunta.
Stamani ci siamo detti di voler avere un confronto, di modo che
tutti partecipino alle scelte, ma se le proposte nascono già in
modo poco chiaro a questo punto ognuno si prende le proprie
responsabilità; ma noi riteniamo che anche la questione della
chiarezza della proprietà sia importante, di modo che, se ci sono
azionisti che si ritirano all'ultimo momento, potranno almeno avere
un cognome.
Dal momento che su questa questione non c'è chiarezza e si vuole
continuare come nel passato, ci asterremo sulle proposte in esame.
Inoltre, chi mi dice che gli impegni sull'occupazione verranno
garantiti? Quanti dipendenti sono già adesso occupati nelle due
aziende? Dal momento che sono garantiti 8 dipendenti dall'inizio
dell'attività e 15 entro dodici mesi, quanti sono gli attuali? Fra
12 mesi voglio anche controllare quanti saranno gli occupati.
Nel Bollettino economico c'è scritto che la Bois ha iniziato
l'attività il 23 novembre 1981, penso che una società per iniziare
l'attività debba avere degli operai, oppure soni i soci che
lavorano? Non abbiamo elementi per valutare.
La Giunta si prenda pure le sue responsabilità, noi non
condividiamo queste scelte; abbiamo voluto chiarire la nostra
posizione perché se fra un anno verranno a dirci: "ma, noi non
sapevamo", sia chiaro che noi le avevamo dette. Ci auguriamo che
vada bene, ma noi in questo campo vogliamo la massima chiarezza sia
delle proprietà che degli impegni, in modo che si possa verificare
in futuro il rispetto degli impegni, perché è la Regione che dà i
soldi ed i mutui per incentivare la produzione e l'occupazione,
però deve avere anche un ruolo di controllo.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.): Ringrazio di vero cuore i Consiglieri
Berti e Millet che ci hanno sorpreso nelle loro affermazioni: qui
ci troviamo di fronte ai soliti oggetti misteriosi; la Giunta,
questa maggioranza, continua a non essere corretta nei confronti
della minoranza.
E' stato chiesto di conoscere chi c'è dietro a queste due
società: ci troviamo di fronte a delle scatole cinesi. Una è una
società a responsabilità limitata e l'altra di nome collettivo,
quindi presuppongo che ci siano dei soci. Vorremmo sapere chi
sono.
Per quanto riguarda il mercato, Assessore Pollicini, la
ringrazio perché è veramente ottimista, questo prodotto dovrebbe
trovare un mercato e degli operai; ma, vi chiedo, attualmente
questa società non funziona, non ha operai, oppure sono in cassa
integrazione? Chiedo alla Giunta di essere più sincera, per noi che
dobbiamo esprimere il nostro voto.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
A proposito di queste due deliberazioni
della Giunta, al di là delle osservazioni del Consigliere Millet,
che crediamo dovrebbero essere prese seriamente e non come il
solito gioco delle parti, voglio aggiungere che d'ora in poi di
tutte le società e di tutti quelli che hanno rapporti con la
Regione, vogliamo sapere nome e cognome, indirizzo e situazione e,
se avanzano richieste di soldi alla Regione, affidabilità
finanziaria e tecnica.
Al di là di questo poniamo alla Giunta un problema politico: si
tratta di due convenzioni che arrivano in Consiglio sottoforma di
ratifica di delibere di Giunta. Siccome abbiamo potuto verificare
nel corso degli anni che il metodo di far ratificare al Consiglio
senza consultarlo prima non è un metodo che vada bene né per il
Consiglio e neanche per la Giunta, vorremmo sapere quali specifiche
ragioni d'urgenza hanno fatto sì che queste delibere fossero prese
dalla Giunta senza un esame preventivo da parte della Commissione
Sviluppo Economico presieduta dal Collega Maquignaz.
Non sono due grossi problemi questi, sono due interventi che
possono essere discussi in Commissione senza grande perdita di
tempo; perché la Giunta non li ha portati prima in Commissione? Le
convenzioni sono un compito del Consiglio e non della Giunta e voi
le dovete portare prima e non dopo che le avete fatte, perché sennò
mettete i vostri colleghi della maggioranza nella condizione di
doverle ratificare per ragioni di fiducia; invece voi portate
l'oggetto in Commissione comunque, poi dopo che la Commissione ha
espresso un parere, deliberate come Giunta. C'è scritto "salvo
ratifica del Consiglio" perché questo è un potere del Consiglio e
non della Giunta; la Giunta in questi casi è un organismo
esecutivo, non ha competenza specifica.
Quindi vi invitiamo a fare in modo che ogni convenzione, che
riguardi qualsiasi materia, sia prima esaminata dalle Commissioni,
e portata direttamente in Consiglio, altrimenti non ne voteremo
nessuna.
PRESIDENTE:
Ha chiesto di parlare il Consigliere Berti,
ne ha facoltà.
BERTI (Art. e Comm. Vald.):
Volevo solo aggiungere che
questa convenzione non è chiara né compilata in tutte le sue parti,
infatti, è sempre quella relativa alla società Bois è stata
lasciata in bianco; tanto per dire all'Assessore Pollicini, non so
se lui l'abbia letta, che è incompleta e quindi non è solo una
questione personale se io non ho capito niente, ho capito benissimo
quanto ha riferito il Consigliere Millet e che invece avrebbe
dovuto rispondere l'Assessore Pollicini. Ringrazio invece il
Consigliere Millet che ha dato delle indicazioni su quanto avevo
chiesto.
Questa Giunta, anziché girare pagina come aveva detto con chiare
parole, sta invece instaurando un sistema peggiorativo, con maggior
spregiudicatezza di quanto si potesse immaginare.
Questa convenzione non ha nessun valore giuridico perché è
incompleta, perché se da una parte si menziona il contraente,
dall'altra manca la parte relativa all'altro contraente. Voi
giocate sempre sulla questione dei numeri perché con 18 - 19 o 20
voti a potete far passare, però questo non è né un metodo di
correttezza politica né di democrazia. Per quanto riguarda le
iniziative economiche nella nostra Regione, chiedo che la prossima
volta la Giunta interessi prima o la Commissione Sviluppo Economico
o il Consiglio e che sia più chiara ed aperta nelle
discussioni.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Il me semble que, si c'est correct que
le Conseiller puisse avoir la connaissance des composants de la
société, mais à part ça, il me semble qu'il y a presque l'intention
de dire qu'en tant que Junte on ne veut pas discuter le
problème.
En général, en étant une délibération, je comprends qu'il
y
a aussi une convention, on peut très bien à l'avenir
transmettre la convention à l'attention de la Commission
compétente. Pour le restant, en étant une délibération que la Junte
pouvait très bien proposer,
d'est une proposition qu'on a faite au Conseil. Si pour l'ordre
des travaux, on veut déplacer la discussion du Conseil à la
Commission, on n'à pas de problèmes à ce sujet, mais je dois dire
qu'en étant une délibération, c'est normal qu'elle ne soit pas, à
norme de règlement, examinée à niveau de Commission.
Quand à M. Berti, les représentants de la Convention sont écrits
là; donc il n'y a absolument pas la volonté de cacher quelque chose
au Conseil, qu'il soit clair.
Dans le mérite, tout le monde peut voir quels sont les avantages
d'une convention faite avec des personnes qui finalement sont des
valdôtains, qui ont envie de travailler dans ce secteur qui est
directement intéressé aux problèmes des forêts, donc un patrimoine
qui est à nous et qui de cette façon vient à être apprécié.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
In merito a quanto ha riferito adesso
il Presidente della Giunta, siamo dell'idea che le convenzioni
debbano essere prima discusse dal Consiglio e poi applicate dalla
Giunta.
E' chiaro che se la Giunta ci propone già a delibera adottata in
via d'urgenza con i poteri del Consiglio, pur presentando al
dibattito consiliare lo stesso oggetto, lo ha presentato in una
forma che soffoca la discussione, perché non so come i membri della
maggioranza possano mettere in discussione una convenzione che in
sostanza è già stata decisa dalla Giunta.
Se invece si viene in Consiglio con l'oggetto che sia possibile
modificare e discutere, e in seguito la Giunta applica
quest'oggetto, può darsi che per qualcuno non cambi niente, ma
abbiamo visto che anche le forme contano e che anche esse incidono
sulla sostanza. Il rispetto di determinati poteri del Consiglio, al
di là della collocazione di maggioranza o opposizione, è una
questione che può favorire un migliore funzionamento complessivo
della Amministrazione regionale, perché altrimenti si possono
creare delle situazioni in cui, contando sul voto della maggioranza
che c'è comunque, non si vanno a vedere le cose fino in fondo e
così si giunge a risultati spiacevoli o anche molto disastrosi.
Il nostro invito, quando ci sono delle convenzioni, è quello di
portarle al dibattito in Consiglio e siccome non costa niente,
visto che discutiamo e perdiamo delle giornate intere in
Commissione, di portarle prima anche in Commissione. La delibera è
una forma che è diversa, è la Giunta regionale che ha preso una
decisione salvo ratifica, invece io chiedo di invertire il
procedimento, che il Consiglio discuta la convenzione e poi la
Giunta esegua e applichi quanto il Consiglio ha deliberato.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Abbiamo preso atto delle dichiarazioni
del Presidente della Giunta e ci auguriamo che quello che ci ha
detto si traduca in fatti reali.
Il motivo dell'urgenza è molto relativo, perché non si può dar
corso alla convenzione fino a quando il Consiglio non l'ha
ratificata. Prendiamo atto che è stata fatta in un determinato
periodo, anche perché sulle competenze si era detto sovente che il
Consiglio doveva svolgere un ruolo di tipo diverso. Credo che
questa rientri fra quel tipo di competenze cui il Consiglio non
deve rinunciare, infatti abbiamo visto che il discorso delle
competenze aveva subito nel tempo delle variazioni molto distorte,
perché le competenze della Giunta venivano assunte da organi che
erano diversi, e quindi con tutte quelle conseguenze che possono
provocare delle situazioni poco simpatiche.
Prendiamo atto che il discorso d'ora in avanti potrà essere
sbrogliato in Commissione senza tediare ulteriormente il Consiglio
con delle lunghe elucubrazioni da parte nostra, quindi, se la
Giunta assumerà in futuro questo tipo di atteggiamento, noi ne
prendiamo atto fin d'ora con soddisfazione.
PRESIDENTE:
Metto in votazione l'emendamento proposto dal
Consigliere Millet all'oggetto 6765 che prevede, dopo il punto 1.5,
un nuovo punto 1.6 così enunciante:
"La Società si impegna a mettere a disposizione della
Finaosta, ogni qualvolta essa lo richieda, il libro soci per
verificare la proprietà delle quote di capitale e la divisione del
capitale sociale fra i soci e a comunicare tempestivamente le
variazioni che possano avvenire sia nella variazione della
proprietà che nella suddivisione del capitale sociale tra i
soci".
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Metto in votazione l'oggetto 6756 così
emendato:
ESITO DELLA VOTAZIONE
Presenti 32
Votanti e favorevoli 20
Astenuti Aloisi, Bajocco, Baldassarre, Berti, Breuvé, Dolchi,
Mafrica, Millet, Pascale, Riccarand, Tonino e Torrione
Il Consiglio approva
Oggetto n. 6766 in data 11 novembre 1983: Concessione in
comodato e locazione di stabilimento industriale alla Chenevier
Giorgio & C. s.n.c. e finanziamento di attività produttiva.
Approvazione dello schema di convenzione.
PRESIDENTE:
Metto in votazione l'emendamento proposto dal
Consigliere Millet che aggiunge dopo il punto 1.6 il seguente punto
1.7:
"La Società si impegna a mettere a disposizione della
Finaosta, ogni qualvolta essa lo richieda, il libro soci per
verificare la proprietà della quota azionaria e il valore delle
quote azionarie delle singole proprietà ed a comunicare
tempestivamente le variazioni che possano venire sia nella
variazione della proprietà delle quote azionarie che nella
variazione delle percentuali delle quote azionarie fra le singole
proprietà".
ESITO DELLA VOTAZIONE
Presenti, votanti e favorevoli: 32
Il Consiglio approva all'unanimità
PRESIDENTE:
Metto in votazione l'oggetto 6766 così
emendato:
ESITO DELLA VOTAZIONE
Presenti 32
Votanti e favorevoli 20
Astenuti Aloisi, Bajocco, Baldassarre, Berti, Breuvé, Dolchi,
Mafrica, Millet, Pascale,Riccarand, Tonino e Torrione
Il Consiglio approva
Oggetto n. 6964 in data 28 novembre 1983: Concessione e
liquidazione di contributi regionali a favore di consorzi di
miglioramento fondiario nelle spese di gestione e di esercizio per
il secondo semestre 1983. Approvazione e finanziamento di
spesa.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Vorrei sapere se sono state accolte
tutte le domande e quali criteri sono stati usati per accertare i
valori, dal momento che le richieste sono state accettate al
100%.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN ( U.V.):
On a accepté toutes les requêtes qui
avaient été faites il y a six mois; il y en a encore et en effet on
est en train de revoir la loi qui donne les dispositions à ce
sujet.
PRESIDENTE:
Metto in votazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 33
Il Consiglio approva all'unanimità
Oggetto n. 6989 in data 28 novembre 1983: Concessione di un
contributo straordinario di lire 8.500.000 all'E-quipe d'Action
Culturelle per l'organizzazione del concerto con il cantautore
Angelo Branduardi. Liquidazione di un primo acconto di lire
5.000.000.
PRESIDENTE
: Ha chiesto di parare il Consigliere Cout, ne
ha facoltà.
COUT (P.C.I.):
Avevamo già discusso in Commissione sulla
necessità - e su questo la Commissione era stata d'accordo - di
verificare tutti i criteri per l'assegnazione di contributi alle
associazioni che non sono contemplate nella legge n. 79 del
1981.
La Commissione aveva discusso di questo in occasione della
richiesta che era stata avanzata dall'Università della Terza Età,
che, a parere della Commissione, rientra fra quegli Enti che
potrebbero chiedere contributi regionali; allora si era parlato
anche delle altre associazioni, che non sono poche, che non
rientravano nella legge.
La domanda che vorremmo porre all'Assessore è di questo tipo:
l'Équipe d'Action Culturelle rientra già fra quelle dieci Società
che si dividono i 160 milioni di sussidio regionale previsti dalla
legge, presentando pertanto da due o tre anni un programma di
attività all'inizio dell'anno ed il resoconto finale. Vi domando,
questo concerto era previsto nei piani che sono stati presentati?
Ed essendo questo piano così vasto, non ha potuto rientrare in
quelli che erano i contributi della Regione, oppure questa attività
è completamente al di fuori di quelle che sono le attività normali
che vengono svolte in base alla L.R.?
E' discutibile che una associazione richieda un contributo per
un concerto che, per il solo fatto che una mezza canzone viene
cantata in francese, viene considerato un concerto bilingue, ed
acceda per questo a dei contributi del tipo di quelli che vengono
dati alle associazioni quali l'Équipe d'Action Culturelle, che
hanno già dei contributi in base alla legge.
Se non rientrano in questo tipo di sovvenzione, in base a quali
criteri sono dati questi contributi? Organizzare un concerto di
questo genere à una grossa responsabilità, non è per questo però
che la Regione debba poi coprire i deficit, se ci sono.
Siamo inoltre convinti che ci sono altre attività che possono
essere svolte sia dall'Equipe d'Action Culturelle sia da altre
associazioni che ci sono in Valle per la salvaguardia e la
valorizzazione del patrimonio culturale valdostano, associazioni
che ripeto in tutto l'arco dell'anno e forse di tre o più anni
spendono molto meno di questi 8.5 milioni che vengono dati in
questo caso.
Diciamo subito che siamo poco convinti di questo tipo di
contributo che è stato dato, e ne vorremmo una giustificazione.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL. (U.V.):
Je crois que la réponse à la question
posée par M. Cout, est dans les termes par lesquels est présentée
la délibération. En effet on dit "contributo straordinario", donc
cette contribution n'est pas le financement normal d'après la
loi.
En ce qui concerne le discours que le Conseiller Cout a fait par
rapport à l'action culturelle que l'Assessorat, où mieux encore le
Conseil régional, doit faire, avant tout je veux déclarer au nom de
la Junte régionale qu'on n'a pas aucune intention de faire de la
culture de régime, donc nous sommes ouverts à toute forme de
culture, voilà pourquoi quand l'Équipe d'Action Culturelle nous a
proposé qu'il y avait la possibilité de porter Angelo Branduardi en
Vallée d'Aoste, même si personnellement moi, je n'aime absolument
pas ce genre de musique et ce genre de culture, j'ai cru d'avoir
démontré dans ce sens d'être ouvert aussi à des formes de spectacle
qui peuvent être aimées par quelqu'un et qui ne peuvent pas être
aimée par d'autres.
M. Cout a dit."la scelta è opinabile" et je partage entièrement,
mais il sait que dans ce domaine c'est très difficile de pouvoir
aller toujours d'accord; donc dans ce sens je n'ai qu'a ajouter ce
que j'ai dit auparavant: nous croyons que la culture passe à
travers différentes expériences; en plus, à propos de spectacles
bilingues, moi, je n'ai pas écouté Branduardi, mais on m'a reporté
que M. Branduardi à un certain point a dit "Io sono in Italia e non
canto in Francese in Italia". Là il a démontré une grande
connaissance de la réalité culturelle de la République italienne.
C'est tout, je ne crois pas d'avoir d'autres choses à ajouter.
PRESIDENTE:
Ha chiesto di parlare il Consigliere Cout, ne
ha facoltà.
COUT (P.C.I.):
Per dire che allora ci sarebbe bisogno
forse di una correzione nella deliberazione di Giunta, dove infatti
si parla di un concerto bilingue con il cantautore Branduardi, cosa
che ci ha messo molto in difficoltà nell'interpretazione di questo
provvedimento.
Anche noi non siamo per una cultura di regime e siamo dell'idea
che sia dato ampio spazio a diverse forme culturali e di
espressione in Valle d'Aosta; però siamo anche convinti che un
minimo di criterio per dare i contributi della Regione ci
voglia.
Non siamo d'accordo su un'iniziativa di questo genere, per cui
ci asterremo anche perché siamo convinti che questo potrebbe
costituire un precedente per cui in futuro coloro che dovessero
organizzare concerti con cantautori o di altro genere ad un certo
punto potrebbero chiedere un contributo di 8.5 milioni su 8
milioni, per cui organizzare questi concerti non sarebbe più un
problema.
PRESIDENTE:
Ha chiesto di parare l'Assessore alla
Pubblica Istruzione Faval, ne ha facoltà.
FAVAL (U.V.):
Je veux seulement préciser qu'avant qu'il y
ait le concert on m'a demandé l'intervention de la Région et moi
j'ai dit: "je proposerai à a Junte". La délibération a été prise et
à la suite il
y
a eu le concert. Mais cela ne veut pas dire
que quelqu'un puisse penser d'organiser quoi que ce soit et puis
venir à demander à la Junte une contribution.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Ho apprezzato l'onestà dell'Assessore
Faval, il quale ha detto che questo è stato un concerto e non una
manifestazione di tipo bilingue quale poteva essere pensata al
momento in cui la Giunta ha preso la deliberazione.
Invito perciò la Giunta e l'Assessore, quando finanziano
l'attività nello interesse della conservazione della cultura e del
patrimonio della Valle d'Aosta, ad approfondire meglio per non
trovarsi di fronte a situazioni del genere.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.): Mi ha tranquillizzato l'Assessore Faval
perché pensavo che fosse necessario un intervento in francese per
chiedere un contributo. Siccome il 22 di questo mese c'è il
Congresso regionale del mio partito e c'è anche un intervento in
francese, mi sarei preoccupato di chiedere il contributo.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 32
Votanti 23
Favorevoli 21
Contrari 2
Astenuti Bajocco, Breuve', Cout, Dolchi, Mafrica, Millet,
Pascale, Tonino e Torrione
Il Consiglio approva
Oggetto n. 6994 in data 28 novembre 1983- Concessione e
liquidazione di un contributo di lire 3.500.000 al Comune di Avise
per la pubblicazione di un numero straordinario del notiziario
"Nouvelles d'Avise".
PRESIDENTE:
Ha chiesto di parlare il Consigliere Cout, ne
ha facoltà.
COUT (P.C.I.):
Per chiedere un chiarimento: riceviamo da
tempo questo notiziario che mi sembra sia edito dalla Biblioteca
d'Avise. Se interpreto bene la deliberazione, il contributo dato al
Comune sarà devoluto alla Biblioteca, però mi sembra che, se non è
un numero speciale ..... INTERRUZIONE ...... E' un numero speciale?
Allora quel numero non l'ho ricevuto, volevo solo avere dei
chiarimenti sul costo di questa pubblicazione che normalmente è una
pubblicazione tirata in offset, per cui sarebbe costata meno.
Anche qui vorrei sottolineare che sarebbe bene cercare di
rivedere tutti i finanziamenti delle altre Biblioteche, perché il
contributo normale che ricevono è di solo un milione l'anno e forse
sarebbe il caso di dare la possibilità alle Commissioni di gestione
delle Biblioteche di lavorare in modo più autonomo, senza aspettare
che ci siano dei contributi straordinari da parte dell'Ara
ministrazione regionale.
PRESIDENTE:
Ha chiesto di parlare l'Assessore Faval, ne
ha facoltà.
FAVAL (U.V.): Il s'agit-là en effet d'un numéro spécial, dans
lequel il
y
avait un certain nombre de pages en couleur, il
ne s'agit pas d'une publication en offset et le prix est un prix
normal. par rapport aux résultats d'impression.
PRESIDENTE:
Metto in votazione la ratifica della
deliberazione in oggetto:
ESITO DELLA VOTAZIONE
Presenti 31
Votanti e favorevoli 30
Astenuti Riccarand
Il Consiglio approva
Oggetto n. 6998 in data 28 novembre 1983: Concessione di un
contributo di lire 7.250.000 all'Istituto Storico della Resistenza
in Valle d'Aosta per l'organizzazione del convegno internazionale
"Le Minoranze Etniche Europee di fronte al Nazismo ed al Fascismo".
- Aosta 3 e 4 dicembre 1983.
PRESIDENTE
: Metto in votazione la ratifica della
deliberazione in oggetto:
ESITO DELLA VOTAZIONE
Presenti e votanti 31
Favorevoli 30
Contrari 1
Il Consiglio approva
Oggetto n. 7011 in data 28 novembre 1983: Concessione di un
primo contributo alle scuole materne private aderenti alla sezione
valdostana della F.I.S.M. - Anno scolastico 1983/84. Approvazione e
liquidazione di spesa.
PRESIDENTE:
Metto in votazione la ratifica della
deliberazione in oggetto:
ESITO DELLA VOTAZIONE
Presenti 32
Votanti e favorevoli 31
Astenuti Riccarand
Il Consiglio approva
Oggetto n. 7014 in data 28 novembre 1983: Concessione di un
sussidio straordinario alla studentessa Sordi Giorgia - Anno
accademico 1983/84. Approvazione ed impegno di spesa.
.....INTERRUZIONE.....
TORRIONE (P.S.I.):
(Registrazione mancante)
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
En réponse au Conseiller Torrione, avant de
commencer ses études dans cette Université elle s'était adressée à
l'Assesseur qui m'a précédé, en demandant s'il y avait la
possibilité d'avoir un aide, parce que sa mère est veuve, travaille
à l'Administration régionale dans un niveau assez bas et il n'avait
pas la possibilité d'entreprendre ce genre d'études s'il n'y avait
pas eu une aide de la part de l'Administration régionale; puisque
mon prédécesseur a cru qu'il était utile de le faire à ce
moment-là, j'ai cru qu'il était encore utile de continuer de le
faire.
PRESIDENTE:
Metto in approvazione la ratifica della
deliberazione per scrutinio segreto:
- la votazione nulla, non corrispondendo il numero delle palline
distribuite ai votanti.
VOTAZIONE A SCRUTINIO SEGRETO
ESITO DELLA II^ VOTAZIONE
Presenti 29
Votanti 27
Favorevoli 24
Contrari 3
Astenuti Baldassarre e Torrione
Il Consiglio approva
Oggetto n. 7030 in data 28 novembre 1983: Lavori di
ristrutturazione di uffici ubicati nel palazzo del Turismo in
Piazza Narbonne. Esecuzione dei lavori in economia diretta.
Approvazione ed impegno di spesa.
PRESIDENTE:
Ha chiesto di parare il Consigliere Torrione,
ne ha facoltà.
TORRIONE (P.S.I.):
Non ho capito bene in cosa consistano
questi lavori, anche perché l'importo mi sembra piuttosto
consistente. leggo nella deliberazione che "consistono nella
demolizione di vecchi tramezzi e pavimenti, sostituzione degli
stessi, rifacimento impianto elettrico, rivestimento, ecc.".
Volevo chiedere cosa si intende fare, e se tutto l'Assessorato
troverà collocazione in quegli uffici.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Si tratta della ristrutturazione di tutto
il primo piano dove prima c'era l'Assessorato all'Industria e
Commercio (Uffici Patenti e via dicendo....).
Abbiamo interpellato i tecnici dello Assessorato, perché lì
troverà dislocazione tutta la Sovrintendenza alle Antichità e Belle
Arti, oltre alla Segreteria dell'Assessore, dove prima c'era un
magazzino, quindi in una posizione poco idonea.
L'attuale dislocazione dell'Ufficio dell'Assessore al 2° piano,
dove c'è l'Assessorato al Turismo, porta dispersione ed anche
disturbo perché il pubblico che deve essere ricevuto deve
attraversare tutto il piano per poi sostare davanti alla porta
dell'Assessorato e disturbare gli uffici dei dirigenti.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 32
Votanti e favorevoli 24
Astenuti Bajocco, Baldassarre, Cout, Dolchi, Mafrica, Millet,
Riccarand e Tonino
Il Consiglio approva
Oggetto n.
7075
in data 28 novembre 1983:
Concessione e liquidazione al Comune di Charvensod di un contributo
straordinario di lire 12.000.000 per il funzionamento delle scuole
elementari di Plan Félinaz.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Vorrei alcuni chiarimenti, perché
questa delibera mi lascia un po' perplesso. Gli atteggiamenti dei
Comuni sono contraddittori: in certi casi chiedono alla Regione ed
in altri no. Poi se facciamo un'indagine su alcuni Comuni della
Valle d'Aosta ci accorgiamo che qualcuno investe i denari in buoni
del Tesoro. Questo per dire che le situazioni sono molto
diversificate, fra Comuni che sono al limite del collasso ed altri
che invece hanno bilanci che non presentano difficoltà.
La mentalità corrente del Comune è quella di chiedere il
contributo, alla Regione: se va bene, bene, altrimenti
pazienza.
Può essere giustificata la concessione di questo contributo,
però è anche necessario verificare lo stato delle finanze comunali,
prima di elargire dei contributi, perché se c'è un Comune che è
prospero è quello di Charvensod ed in passato era fra quelli che
investivano in buoni del tesoro. Non so se sia attualmente la
stessa situazione, ma se fosse così sarei piuttosto cauto prima di
erogare un contributo per il normale funzionamento delle
scuole.
PRESIDENTE:
Ha chiesto di parlare l'Assessore alla
Pubblica Istruzione Faval, ne ha facoltà.
FAVAL (U.V.):
Je peux rassurer le Conseiller Torrione
qu'en tout cas, en ce qui concerne mon Assessorat, toutes les fois
qu'une Commune demande une contribution, je demande avant tout au
bureau de l'Assessorat aux Finances que l'on me donne la situation
qui concerne la capacité de dépense de la part de la Commune des
financements que nous avons leur alloués à travers la loi.
Ici il s'agissait, après avoir constaté qu'en effet d'argent ils
n'avaient pas, d'une situation un peu spéciale parce qu'ils sont en
train de faire de nouveau le bâtiment des écoles à Pan Félinaz, et
les écoliers doivent âtre logés maintenant dans la vieille maison
communale au chef-lieu. Ils avaient besoin de l'argent surtout pour
le transport et puisque pour le transport normal ils avaient déjà
tout dépensé, nous avons cru qu'il était utile d'intervenir de
cette façon.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti e votanti 31
Favorevoli 30
Contrari 1
Il Consiglio approva
Oggetto n. 7091 in data 28 novembre 1983: Lavori di
sistemazione e complemento spogliatoi campo sportivo in Comune di
Charvensod eseguito con il corso muratori. Esecuzione dei lavori in
economia diretta. Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti 31
Votanti e favorevoli 25
Astenuti Bajocco, Baldassarre, Breuvé, Pascale, Riccarand e
Torrione
Il Consiglio approva
Oggetto n. 7092 in data 28 novembre 1983: Esecuzione in
economia diretta di lavori di somma urgenza relativi alla
sistemazione del movimento franoso in località Fiernaz, del Comune
di Antey-Saint-André. Approvazione ed impegno di spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 31
Il Consiglio approva all'unanimità
Oggetto n. 7099 in data 28 novembre 1983: Ripartizione fra i
Comuni dei fondi stanziati dal C.I.P.E. ai sensi dell'art. 4, comma
sesto, della legge 24.12.1979, n. 650.
PRESIDENTE:
Ha chiesto di parlare il Consigliere Pascale,
ne ha facoltà.
PASCALE (P.S.I.):
Volevo chiedere allo Assessore o al
Presidente della Giunta qual è la situazione e quali sono le
intenzioni della Giunta in merito a questo depuratore, in
particolare mi pare che solo alcuni dei terreni necessari per
l'installazione sono stati reperiti fino ad oggi. Vorrei inoltre
sapere come si intende reperire tutti i finanziamenti necessari
perché il progetto, redatto ed approvato nel 1981, prevedeva un
finanziamento di 7,6 miliardi, 4 miliardi erano stati
precedentemente accantonati, e 2,4 miliardi vengono previsti da
questa delibera; però, nel frattempo il pro getto dovrà essere
rivisto e si raggiungeranno cifre più ampie. Infine se si pensa di
ricorrere alla Cassa Depositi e Prestiti, se era intenzione della
Giunta e se era possibile prevedere la possibilità di stralciare il
progetto originario ed eseguirlo a lotti, altrimenti questi
finanziamenti già accantonati da tempo verranno a ridursi in
termini reali.
PRESIDENTE:
Ha chiesto di parlare l'Assessore ai Lavori
Pubblici Chabod, ne ha facoltà.
CHABOD (D.C.):
Questi sono i secondi 2,4 miliardi della
Cassa Depositi e Prestiti, c'è già stato lo stanziamento ed il
progetto sembra che costi oltre i 7 miliardi. Allora a Cassa
Depositi e Prestiti ha chiesto che la Regione si impegni a coprire
il resto, cioè quei 4 miliardi. Sul piano lavori di quest'anno
prevederemo questa copertura finanziaria.
Sulla questione del terreno stiamo facendo gli espropri per
acquisire la proprietà. Ieri abbiamo avuto un incontro con il
Presidente del Consorzio, che è il Sindaco di Saint-Christophe, per
vedere se si poteva cominciare a prevedere l'esecuzione dei
collettori, per non lasciare il depuratore fermo quando sarà
pronto.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 7165 in data 7 dicembre 1983: Opere di spostamento
della sorgente di alimentazione delle vasche dello stabilimento
ittiogenico di Morgex dalla area destinata alla cantina sociale
della "Cave Coopérative du vin blanc de Morgex et de La
Salle".
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 7194 in data 7 dicembre 1983: Concessione di un
contributo in conto capitale al consorzio "Strada Valle della
Legna" per lavori di rifacimenti ponti danneggiati da eventi
alluvionali in località "Ourty" e "Case Vecchie" del Comune di
Champorcher. Approvazione ed impegno di spesa
.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, Votanti e favorevoli: 29
Il Consiglio approva all'unanimità
Oggetto n. 7202 in data 7 dicembre 1983: Concessione di un
contributo di lire
22.000.000 a favore del Consorzio del Cimitero di Porossan
per la pavimentazione dei viali. Approvazione ed impegno di
spesa.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 7231 in data 7 dicembre 1983: Assistenza
all'infanzia. Concessione e liquidazione di contributo a saldo del
Comune di Montjovet per l'organizzazione e la gestione di un centro
diurno estivo per l'anno 1983.
PRESIDENTE:
Metto in approvazione la ratifica della
deliberazione in oggetto:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
Oggetto n. 7236 in data 7 dicembre 1983: Concessione di un
contributo al Sig. Perrucchione Ugo di Pont-Saint-Martin di lire
1.600.000, pari al 50% della spesa sostenuta per l'acquisto di un
apparecchio di Bennet APB5, salvo recupero del presidio sanitario
da parte della Regione.
PRESIDENTE:
Metto in approvazione la ratifica della
deliberazione in oggetto per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti 29
Votanti e favorevoli 28
Astenuti Breuvé
Il Consiglio approva
Oggetto n. 7326 in data 7 dicembre 1983: Lavori di
ricostruzione e prolungamento dell'ultimo tronco della rete
fognaria di Arnad e collegamento all'impianto di depurazione. Opere
edili. Aggiudicazione mediante trattativa privata alla impresa ISAF
di Champdepraz. Approvazione ed impegno di spesa.
PRESIDENTE
: Metto in approvazione la ratifica della
deliberazione in oggetto:
ESITO DELLA VOTAZIONE
Presenti 29
Votanti e favorevoli 28
Astenuti Lanièce
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK