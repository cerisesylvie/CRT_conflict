Consiglio Regionale della Valle d'Aosta - Oggetto del Consiglio n. 1934 del 11 maggio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1934 del 11 maggio 2006 - Resoconto
OGGETTO N. 1934/XII - Disegno di legge: "Disciplina
dell'esercizio delle funzioni dell'ufficiale rogante della
Regione".
Articolo 1
(Oggetto)
1. La presente legge disciplina i requisiti di nomina, le
funzioni dell'ufficiale rogante della Regione ed altri adempimenti
connessi alla stipulazione dei contratti nei quali è parte
l'Amministrazione regionale.
Articolo 2
(Funzioni)
1. L'ufficiale rogante della Regione:
a) riceve, nel rispetto della normativa statale vigente in
materia di notariato, in quanto applicabile, i contratti, i verbali
di gara e tutti gli atti per i quali occorra pubblicità ed
autenticità della forma, ne custodisce l'originale, autentica le
copie, le rilascia alle parti che ne fanno richiesta e cura la
tenuta del repertorio di cui all'articolo 3;
b) può autenticare scritture private ed atti unilaterali
nell'interesse della Regione;
c) cura gli adempimenti tributari connessi agli atti da lui
ricevuti e ne è responsabile;
d) fornisce consulenza, ove richiesta, ai dirigenti regionali
responsabili, ai fini dell'individuazione della procedura più
idonea di scelta del contraente;
e) fornisce consulenza, ove richiesta, al presidente di gara
e alle Commissioni giudicatrici nel corso delle sedute di
gara;
f) assiste i dirigenti regionali responsabili
nell'effettuazione dei controlli previsti dalle leggi vigenti ai
fini della stipulazione del contratto;
g) accerta l'osservanza degli adempimenti necessari alla
stipulazione del contratto, cura l'effettuazione delle attività e
delle operazioni ad essa connesse e spettanti, sulla base delle
leggi vigenti, all'amministrazione aggiudicatrice, fatti salvi gli
adempimenti, di cui alla lettera f), spettanti ai dirigenti
regionali responsabili dei singoli contratti;
h) fornisce consulenza alle strutture regionali nei rapporti
con i notai per la stipulazione di negozi di diritto
privato.
Articolo 3
(Repertorio e registrazione degli atti)
1. L'ufficiale rogante cura la tenuta del repertorio, ove
sono annotati giornalmente, senza spazi in bianco né interlinee e
per ordine di numero, tutti gli atti dal medesimo ricevuti.
2. Il repertorio reca l'indicazione, per ciascuna
colonna:
a) del numero progressivo;
b) della data dell'atto;
c) della natura dell'atto ricevuto;
d) del nome dell'ufficiale rogante che ha ricevuto
l'atto;
e) delle generalità o della denominazione delle parti, e
relativi residenza, domicilio o sede legale;
f) dell'oggetto dell'atto e del relativo importo;
g) degli estremi di registrazione e dell'imposta
pagata;
h) di eventuali osservazioni.
3. Il repertorio è soggetto quadrimestralmente al controllo
previsto dalla normativa statale vigente in materia di imposta di
registro.
4. Ogni atto ricevuto dall'ufficiale rogante riporta, sulla
prima pagina in alto a destra, il numero di repertorio
attribuito.
5. L'ufficiale rogante è responsabile della regolare tenuta
del repertorio.
6. L'ufficiale rogante non è tenuto a dare visione del
repertorio, né copia, né certificato od estratto, se non a chi è
autorizzato dalla legge o dall'autorità giudiziaria avanti alla
quale verta un giudizio.
Articolo 4
(Competenza territoriale)
1. L'ufficiale rogante svolge il suo incarico nell'ambito
degli uffici dell'Amministrazione regionale, con competenza
limitata al territorio regionale.
Articolo 5
(Spese contrattuali e rilascio di copie conformi
all'originale)
1. Le spese di bollo e registrazione dei contratti da
stipularsi in forma pubblica amministrativa sono a carico della
parte contraente con l'Amministrazione regionale.
2. Sono a carico del contraente, oltre agli oneri di cui al
comma 1, i diritti di segreteria, comprensivi delle spese per la
stesura dell'originale dell'atto, e le spese di riproduzione
relative alla copia da presentare per la registrazione dell'atto e
da rilasciare alla parte, negli importi determinati dalla Giunta
regionale con propria deliberazione.
3. L'ufficiale rogante può rilasciare copia conforme degli
atti da lui ricevuti, anche quando l'atto sia in corso di
registrazione, dandone menzione sullo stesso e provvedendo,
successivamente, a comunicare ai contraenti gli estremi
dell'avvenuta registrazione.
4. L'ufficiale rogante, su richiesta delle parti, può
rilasciare copia conforme dell'atto priva degli allegati allo
stesso; in tal caso, nella copia è fatta menzione dell'omissione
degli allegati.
Articolo 6
(Requisiti e nomina)
1. L'incarico di ufficiale rogante è conferito ad un
dirigente regionale in possesso di diploma di laurea conseguito in
corso di durata almeno quadriennale o di laurea specialistica in
giurisprudenza.
2. Costituiscono titolo di preferenza per il conferimento
dell'incarico:
a) il pregresso espletamento di compiti attinenti alla
funzione di ufficiale rogante;
b) la partecipazione a corsi specifici in materia
notarile;
c) la specifica competenza in materia contrattuale;
d) la compiuta pratica notarile.
3. L'incarico di ufficiale rogante è conferito con decreto
del Presidente della Regione. Con il decreto di conferimento
dell'incarico deve essere inoltre nominato un supplente, in
possesso dei requisiti di cui al comma 1, incaricato di sostituire
l'ufficiale rogante in caso di assenza o impedimento. Il decreto è
pubblicato nel Bollettino ufficiale della Regione.
4. L'ufficiale rogante, nell'assumere le sue
funzioni:
a) riceve il sigillo di cui all'articolo 8;
b) deposita in un registro apposito la propria firma,
accompagnata dall'impronta del predetto sigillo.
5. Non possono essere nominati ufficiale rogante i dirigenti
responsabili di strutture regionali preposte, in via principale,
all'affidamento di lavori o all'acquisizione o cessione di beni e
servizi.
Articolo 7
(Limiti al ricevimento degli atti)
1. L'ufficiale rogante non può ricevere atti:
a) se essi sono espressamente proibiti dalla legge o
manifestamente contrari al buon costume o all'ordine
pubblico;
b) se vi intervengono come parti il coniuge, i parenti o gli
affini in linea retta, in qualunque grado, ed in linea collaterale
fino al terzo grado incluso, ancorché vi intervengano come
procuratori, tutori o amministratori;
c) se essi contengono disposizioni che interessino lui
stesso, il coniuge o alcuno dei suoi parenti o affini nei gradi di
cui alla lettera b), o persone delle quali egli sia procuratore per
l'atto da stipularsi.
2. Le disposizioni di cui al comma 1, lettere b) e c), non si
applicano nel caso di ricevimento dei verbali di gara.
Articolo 8
(Sigillo)
1. Il sigillo dell'ufficiale rogante è di forma circolare,
con al centro lo stemma della Regione, accompagnato dalla scritta
"Regione autonoma Valle d'Aosta/Région autonome Vallée d'Aoste -
nome e cognome - ufficiale rogante - notaire.".
2. Il sigillo è apposto in calce all'originale e alle copie
conformi di ogni atto ricevuto dall'ufficiale rogante.
Articolo 9
(Disposizioni transitorie)
1. Fino all'adozione della deliberazione di cui all'articolo
5, comma 2, continuano ad applicarsi le tariffe in uso alla data di
entrata in vigore della presente legge.
2. In sede di prima applicazione, il decreto di cui
all'articolo 6, comma 3, è adottato entro due mesi dalla data di
entrata in vigore della presente legge. Fino a tale data e,
comunque, fino all'adozione del predetto decreto, le relative
funzioni continuano ad essere esercitate dall'ufficiale rogante in
carica alla data di entrata in vigore della presente legge.
Articolo 10
(Rinvio)
1. Per tutto quanto non espressamente previsto dalla presente
legge, si applicano, in quanto compatibili, le disposizioni statali
vigenti in materia di notariato.
Président - La parole au rapporteur, le Conseiller Rini.
Rini (UV) - Ancora oggi in mancanza di una specifica normativa
inerente le funzioni dell'ufficiale rogante regionale, ci si
riferisce ai regi decreti risalenti al 1923 e al 1924,
rispettivamente nn. 2440 e 829. In base a tali norme e, in assenza
di una legge che disciplini la materia, l'ufficiale rogante
regionale ha dei poteri limitati e inadeguati rispetto ai segretari
comunali che, con l'applicazione delle disposizioni del T.U. del
2000 degli enti locali, hanno visto aumentare notevolmente le
competenze di rogito con l'estensione delle stesse al rogito di
qualsivoglia contratto, nei quali l'ente è parte, compresa la
possibilità di autenticare le scritture private e gli atti
unilaterali.
Attualmente la figura di ufficiale rogante della Regione è
citata solo nella legge n. 12/1996 inerente i lavori pubblici e non
è neppure menzionata nella legge n. 45/1995. Sempre in tema di
rogiti, alcune lacune vi sono anche per quanto riguarda le spese di
copia e di diritti di segreteria, per le quali ci si riferisce
ancora a quanto stabilito dal regio decreto 1923 e dal prontuario
approvato e convertito in legge nel 1987, quindi a norme non troppo
attuali e piuttosto superate. Con questo provvedimento sarà la
Giunta regionale, con propria deliberazione, a determinare
l'ammontare delle tariffe applicabili.
Andiamo poi a disciplinare i requisiti di nomina, le funzioni
dell'ufficiale rogante della Regione e tutto quanto inerente la
stipula di contratti, nei quali è parte interessata
l'Amministrazione regionale. L'ufficiale rogante e il suo supplente
saranno nominati dal Presidente della Regione e gli stessi dovranno
essere in possesso conseguita in corso di durata almeno
quadriennale o possedere una laurea specifica in giurisprudenza.
Costituirà poi titolo preferenziale l'aver già espletato compiti
attinenti alla funzione di ufficiale rogante, l'aver partecipato a
corsi specifici in materia notarile, aver competenza in materia
contrattuale o aver fatto pratica notarile. L'ufficiale rogante
dovrà depositare in un apposito registro la propria firma con
l'impronta del sigillo; sigillo e firma che dovranno essere apposti
in calce all'originale e alle copie conformi di ogni atto
ricevuto.
Nelle funzioni dell'ufficiale rogante della Regione saranno
compresi: il ricevimento dei contratti dei verbali di gara e gli
atti per i quali sia richiesta la pubblicità e l'autenticità della
forma, la custodia degli originali, l'autentica delle copie, il
rilascio delle copie alle parti che ne fanno richiesta, la tenuta
del repertorio ove giornalmente saranno annotati tutti gli atti
ricevuti, repertorio che quadrimestralmente sarà soggetto al
controllo previsto dalla normativa statale vigente in materia di
imposte di registro. Altre funzioni poi sono l'autentica delle
strutture private e atti unilaterali nell'interesse della Regione,
gli adempimenti tributari connessi agli atti ricevuti, la
consulenza ai dirigenti regionali responsabili ai fini
dell'individuazione della procedura più idonea di scelta del
contraente, la consulenza al presidente di gara e alle commissioni
giudicatrici nel corso delle sedute di gara stesse, l'assistenza ai
dirigenti preposti ai controlli sulla stipula dei contratti, la
consulenza alle strutture regionali nei rapporti con i notai per la
stipula di atti negoziali di diritto privato.
Vorrei ancora far notare che molte altre Regioni hanno sentito
già l'esigenza di una normativa in materia ed hanno legiferato in
tal senso, cercando di dare - come da oggi con l'approvazione di
questa legge noi daremo - dei poteri più ampi ed adeguati
all'ufficiale rogante, ufficializzando tale figura, elencandone le
funzioni ed i compiti, fissando dei precisi requisiti per la
nomina: tutto ciò anche e soprattutto nell'interesse generale
dell'Amministrazione e della collettività. Voglio aggiungere che
questo provvedimento ha ottenuto il parere favorevole della II
Commissione con la piena condivisione di tutti i componenti.
Per terminare voglio anche ringraziare la Direzione affari
legislativi, studi e documentazione per averci predisposto una
scheda informativa di accompagnamento con allegate le varie
disposizioni di legge, e soprattutto con una rassegna della
normativa delle altre Regioni nella materia del disegno di legge in
questione che stiamo per discutere ed approvare.
Président - La discussion générale est ouverte. D'autres
collègues souhaitent intervenir? La discussion générale est
fermée.
La parole au Président de la Région, Caveri.
Caveri (UV) - Je me limite tout simplement à remercier le
rapporteur, c'est une initiative de loi tout à fait simple, mais
fort utile, pour: d'un côté, épargner un peu d'argent et, de
l'autre, même d'obtenir un peu d'argent grâce à toute cette partie
liée "ai diritti di segreteria". C'est tout simplement pour
améliorer une partie de notre Administration et donc j'espère que
ce projet de loi soit voté par l'ensemble de l'Assemblée.
Président - Nous pouvons passer à l'examen des articles.
Je soumets au vote l'article 1er:
Conseillers présents et votants: 26
Pour: 26
Le Conseil approuve à l'unanimité.
Président - Je soumets au vote l'article 2:
Conseillers présents et votants: 26
Pour: 26
Le Conseil approuve à l'unanimité.
Président - Je soumets au vote l'article 3:
Conseillers présents et votants: 26
Pour: 26
Le Conseil approuve à l'unanimité.
Président - Je soumets au vote l'article 4:
Conseillers présents et votants: 26
Pour: 26
Le Conseil approuve à l'unanimité.
Président - Je soumets au vote l'article 5:
Conseillers présents et votants: 26
Pour: 26
Le Conseil approuve à l'unanimité.
Président - Je soumets au vote l'article 6:
Conseillers présents et votants: 28
Pour: 28
Le Conseil approuve à l'unanimité.
Président - Je soumets au vote l'article 7:
Conseillers présents et votants: 28
Pour: 28
Le Conseil approuve à l'unanimité.
Président - Je soumets au vote l'article 8:
Conseillers présents et votants: 28
Pour: 28
Le Conseil approuve à l'unanimité
Président - Je soumets au vote l'article 9:
Conseillers présents et votants: 28
Pour: 26
Le Conseil approuve à l'unanimité.
Président - Je soumets au vote l'article 10:
Conseillers présents et votants: 28
Pour: 28
Le Conseil approuve à l'unanimité.
Président - Je soumets au vote la loi dans son ensemble:
Conseillers présents et votants: 28
Pour: 28
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK