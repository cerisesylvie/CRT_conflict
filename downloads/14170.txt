Consiglio Regionale della Valle d'Aosta - Oggetto del Consiglio n. 693 del 18 maggio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 693 del 18 maggio 1994 - Resoconto
OGGETTO N. 693/X - Modificazione della delibera consiliare n.
456/X in data 26 gennaio 1994 e liquidazione di un contributo ai
sensi della legge regionale n. 69/1993, all'associazione dei mu­sei
di Cogne nelle spese sostenute per lo svolgimento delle attività
culturali nell'anno 1993.
Deliberazione - Il Consiglio
Premesso che:
Il Consiglio regionale, su proposta della Giunta, con
delibera­zione n. 456/X in data 26 gennaio 1994, ha approvato, ai
sensi dell'articolo 3 comma 1 - della legge regionale 20 agosto
1993, n. 69, la concessione all'Associazione dei Musei di Cogne,
con sede a Cogne, di un contributo di Lire 21.560.000, pari al 22
percento della spesa ritenuta ammissibile e quantificata dalla
direzione del Museo stesso in Lire 98.000.000 per lo svolgimento
dell'attività nell'anno 1993, come da richiesta in data 30
set­tembre 1993 a firma dell'Ing. Corrado BINEL, direttore
dell'Associazione stessa.
In data 23 febbraio 1994 l'Associazione Musei di Cogne ha
inoltrato all'Assessore alla Pubblica Istruzione il rendiconto
debitamente documentato, delle spese effettivamente sostenute per
il materiale promozionale, per l'attività di ricerca e archivio e
per l'attività editoriale ammontante complessivamente a Lire
26.898.298, al fine di ottenere la liquidazione della seconda rata
a saldo del contributo.
Con lettera in data 14 marzo 1994 il sig. Giorgio Vassoney,
pre­sidente dell'Associazione predetta, ha comunicato che, a causa
di difficoltà economiche sopravvenute, l'attività si è
ridimensio­nata assestandosi a consuntivo, per quanto concerne le
attività culturali, a Lire 26.898.298 e ha richiesto nel contempo,
all'Amministrazione regionale che l'attività fino ad ora svolta
venga riconosciuta di rilevante interesse culturale e scientifico
ai sensi dell'articolo 3, comma 2 della citata legge regionale n.
69/1993.
I Servizi Culturali dell'Assessorato hanno pertanto provveduto
all'istruttoria e alla valutazione della suddetta documentazione
riconoscendo l'attività museale di elevato contenuto culturale e
scientifico, tenuto conto che l'Associazione gestisce da diversi
anni il Museo Minerario Alpino sorto per salvaguardare il
pa­trimonio storico, tecnico e culturale dell'industria mineraria e
siderurgica, in attesa che venga data applicazione alla legge
re­gionale 13 marzo 1992 n. 6 recante "Istituzione del Museo
Mi­nerario regionale".
Pertanto, ai sensi dell'articolo 3 - comma 2 - l'ammontare del
contributo può essere rideterminato nella misura di Lire
18.828.810, pari al 70 percento della spesa sostenuta e
docu­mentata.
Visto il parere favorevole rilasciato dal Dirigente dei Servizi
Culturali dell'Assessorato della Pubblica Istruzione ai sensi del
combinato disposto dell'articolo 72 della legge regionale n. 3/1956
e successive modificazioni e dell'articolo 21 della legge regionale
n. 18/1980 e successive modificazioni in ordine alla legittimità
della presente deliberazione;
Richiamata la legge regionale 20 agosto 1993, n. 69;
Delibera
1) di modificare, come segue, il punto 1) della parte
dispositiva di cui alla deliberazione consiliare n. 456/X in data
26 gennaio 1994:
- di approvare, ai sensi dell'articolo 3 - comma 2 - della legge
regionale 20 agosto 1993, n. 69 la concessione all'Associazione dei
Musei di Cogne con sede a Cogne (Piazza Chanoux) P. IVA 0552070070
- di un contributo in Lire 18.828.810
(diciottomilioniottocentoventottomilaottocentodieci) pari al 70
percento della spesa di Lire 26.898.298 effettivamente sostenuta e
debitamente giustificata per lo svolgimento dell'attività
cultu­rale nell'anno 1993, attività riconosciuta di rilevante
interesse culturale e scientifico;
2) di liquidare la seconda rata a saldo di Lire 5.892.810
(cinquemilioniottocentonovantaduemilaottocentodieci) con le
modalità di cui all'articolo 58 della legge regionale n. 90 del 27
dicembre 1989 e successive modificazioni, precisando che il
co­ntributo è soggetto alla ritenuta d'acconto di cui all'articolo
28 del DPR n. 600/1973;
3) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie-indicate all'ar­ticolo 1 del
D.L. 13 febbraio 1993, n. 40, come corretto dal suc­cessivo 10
novembre 1993, n. 479 e di darne esecuzione.
Presidente -
Se nessun Consigliere intende
intervenire possiamo passare alla votazione della deliberazione in
oggetto.
Presenti: 28
Votanti: 25
Favorevoli: 25
Astenuti: 3 (Collé, Marguerettaz, Viérin)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK