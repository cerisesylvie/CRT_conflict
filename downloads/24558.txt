Consiglio Regionale della Valle d'Aosta - Oggetto del Consiglio n. 3462 del 9 aprile 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CAVE, MINIERE E TORBIERE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3462 del 9 aprile 2008 - Resoconto
OGGETTO N. 3462/XII - Adozione del Piano regionale delle
attività estrattive ai sensi dell'art. 5 della l.r. n.
15/1996.
Il Consiglio
Richiamati gli articoli 4 e 5 della legge regionale 11 luglio
1996, n. 15 in materia di coltivazione di cave e torbiere e per il
riassetto delle cave abbandonate, che prevede l'individuazione
delle aree estrattive su proposta della Giunta regionale
nell'ambito di un piano regionale delle attività estrattive che
contenga l'indicazione delle aree che rivestono interesse per le
attività anzidette;
Richiamati gli atti di adozione ed approvazione dei
precedenti piani regionali delle attività estrattive:
- Piano generale regionale delle attività estrattive relativo
ai soli materiali inerti. Il Piano è stato adottato con propria
deliberazione n. 914/IX dell'11 dicembre 1989 ed approvato con
propria deliberazione n. 2607/IX del 4 ottobre 1991;
- Aggiornamento del Piano generale regionale delle attività
estrattive relativo al prelievo di materiale inerte per il biennio
1992-1993. L'aggiornamento del Piano è stato adottato con propria
deliberazione n. 3970/IX del 25 novembre 1992 ed approvato con
propria deliberazione n. 727/X del 2 giugno 1994;
- Piano generale regionale delle attività estrattive relativo
al prelievo dei massi naturali di cava (pietrame). Il Piano è stato
adottato con propria deliberazione n. 1102/X del 21 dicembre 1994
ed approvato con propria deliberazione n. 1396/X del 14 giugno
1995;
- Piano regionale delle attività estrattive relativo al marmo
ed alle pietre affini ad uso ornamentale nonché predisposizione del
Catasto regionale dei giacimenti di marmo e delle pietre affini ad
uso ornamentale. Il Piano è stato adottato con propria
deliberazione n. 2662/X del 25 giugno 1997 ed approvato con propria
deliberazione n. 1383/XI dell'8 giugno 2000;
Richiamata la deliberazione della Giunta regionale n. 4471
del 6 dicembre 1999, con la quale si affidava l'incarico per
l'adeguamento dei piani regionali delle attività estrattive:
materiali inerti (sabbia e ghiaia), pietrame, marmi e pietre
ornamentali affini all'Ing. Sergio RAVET di
Saint-Christophe;
Evidenziato che il professionista incaricato ha provveduto a
predisporre la documentazione di piano secondo le indicazioni
contenute nel disciplinare d'incarico e secondo le integrazioni
richieste dalle competenti strutture regionali;
Evidenziato che la competente Direzione tutela del
territorio, ha provveduto con nota prot. n. 24038/DTT del 17
novembre 2006 ad inoltrare la bozza di piano al competente Servizio
di valutazione impatto ambientale per l'espletamento delle
procedure valutative previste dall'articolo 8 della l.r. n.
14/1999;
Evidenziato che il Servizio di valutazione impatto
ambientale, a seguito dell'entrata in vigore della Direttiva
2001/42/CE (comunemente indicata come "Direttiva VAS"), con cui
sono stati introdotti nuovi principi di valutazione, ha richiesto
di integrare il piano con una relazione ambientale e con un
processo di pubblicità della bozza del piano rivolto ai soggetti
pubblici e privati portatori di interesse nei confronti del piano
regionale delle attività estrattive;
Evidenziato che la competente Direzione tutela del territorio
ha provveduto ad attivare la fase di pubblicità del piano
attraverso una serie di incontri pubblici con:
- associazioni di categoria e portatori di interessi
specifici. Incontro del 16 marzo 2007 (lettera d'invito prot. n.
5522/DTT del 9 marzo 2007);
- strutture dirigenziali regionali competenti in materia.
Incontro del 29 marzo 2007 (lettera d'invito prot. n. 6621/DTT del
22 marzo 2007);
- amministrazioni comunali interessate. Incontro preliminare
del 7 maggio 2007, a cui ha fatto seguito una serie di riunioni
specifiche per aree territoriali, in cui sono stati recepiti i
pareri delle singole amministrazioni comunali, svoltesi nel periodo
21-23 maggio 2007 (lettera d'invito prot. n. 10904/DTT del 15
maggio 2007);
Evidenziato che la competente Direzione tutela del territorio
ha provveduto, in collaborazione con il tecnico incaricato, ad
aggiornare la bozza di piano con le indicazioni emerse in sede di
pubblicità del piano stesso;
Evidenziato che il Servizio di valutazione impatto ambientale
ha predisposto il proprio parere di competenza, formulato con nota
prot. n. 26310/DTA del 4 dicembre 2007, che recita
espressamente:
"Il Comitato Tecnico per l'Ambiente, riunitosi in data 14
novembre 2007 ed esaminati gli elaborati presentati con nota prot.
n. 24038/DTT in data 17 novembre 2006 dalla Direzione Tutela del
Territorio dell'Assessorato Territorio, Ambiente e Opere Pubbliche,
relativi alla Valutazione di Impatto Ambientale del Piano generale
regionale delle attività estrattive in oggetto indicato, e
successivamente integrati in data 14 ottobre 2007 con nuovi
elaborati frutto di successivi approfondimenti per adeguare gli
stessi ai principi dalla valutazione ambientale strategica e alle
risultanze degli incontri con i portatori di interesse (strutture
regionali, associazioni di categoria e comuni interessati) svoltisi
nel corso del corrente anno;
Preso atto del parere espresso dal Servizio Gestione Risorse
e Demanio Idrico dell'Assessorato Territorio, Ambiente e Opere
Pubbliche (nota prot. n. 22733/DTA in data 18 ottobre 2007), che
recita quanto segue: "In riferimento alla nota della Direzione
tutela del territorio, prot. n. 21541/DTT, del 4 ottobre 2007, ed
alla riunione del Comitato tecnico per l'ambiente tenutasi il
giorno 10 ottobre u.s., preso atto di quanto comunicato in tale
sede in relazione al "Piano generale regionale delle attività
estrattive" ed esaminata la relativa documentazione, con la
presente lo scrivente Servizio evidenzia quanto segue:
a) differenti aree individuate nel piano generale regionale
delle attività estrattive ricadono in zone perimetrate quali
terreni a rischio di inondazione ai sensi dell'articolo 36 della
l.r. n. 11/1998;
b) la deliberazione della Giunta regionale n. 422/1999,
normando le discipline d'uso delle fasce A e B dei terreni a
rischio di inondazione, ammette l'esecuzione degli "interventi di
sistemazione idraulica (omissis)... delle sponde e dell'alveo,
comportanti anche asportazione di materiale litoide" nonché "i
depositi temporanei conseguenti e connessi ad attività estrattiva
autorizzata ed agli impianti di trattamento del materiale estratto
in loco, da realizzare secondo le modalità prescritte dal
dispositivo di autorizzazione";
c) sulla base di quanto sopra indicato le attività estrattive
eseguite su terreni a rischio di inondazione, ma che non hanno
finalità idrauliche o che non sono conseguenti ad attività di cava
già autorizzata alla data di approvazione della deliberazione della
Giunta regionale n. 422/1999, parrebbero non ammissibili;
d) in fase di approvazione del piano delle attività
estrattive occorre, quindi, integrare le disposizioni che
disciplinano l'uso delle fasce A e B dei terreni a rischio di
inondazione in modo tale che venga espressamente prevista la
possibilità di autorizzare le attività di cava nelle suddette
porzioni di territorio;
e) nei provvedimenti di autorizzazione all'esercizio delle
attività di estrazione è usuale imporre il recupero dell'area
attrezzando le superfici cavate quali discariche per rifiuti
inerti;
f) la deliberazione della Giunta regionale n. 422/1999, non
prevede una specifica disciplina autorizzativa per siffatti
impianti, indicando genericamente che nelle fasce A e B dei terreni
a rischio di inondazione è consentita "la realizzazione di
manufatti e opere infrastrutturali direttamente attinenti al
soddisfacimento di interessi generali", tra i quali possono essere
ricomprese anche le discariche per inerti, a condizione che "non
modifichino i fenomeni idraulici che possono avere luogo nella
fascia, costituendo significativo ostacolo al deflusso e non
limitino in modo significativo la capacità di invaso";
g) si evidenzia, tuttavia, che le norme di attuazione del
piano stralcio per l'assetto idrogeologico (PAI), predisposto
dall'Autorità di bacino del fiume Po ed approvato con D.P.C.M. del
24 maggio 2001, prevedono espressamente che all'interno delle fasce
fluviali A e B della Dora Baltea e nelle aree ad elevato rischio
per dinamiche torrentizie degli altri corsi d'acqua non perimetrati
con le suddette fasce fluviali non è consentita la realizzazione di
impianti per lo smaltimento dei rifiuti;
h) occorre pertanto verificare con l'Autorità di bacino del
fiume Po, in fase di espressione del proprio parere in merito
all'atto di pianificazione in argomento, se la realizzazione delle
discariche di rifiuti inerti nelle aree oggetto di attività di cava
possa essere autorizzata sebbene in presenza di un livello di
pericolosità idraulica medio-alto;
i) alcune porzioni delle aree individuate nel piano generale
regionale delle attività estrattive, inoltre, appartengono al
demanio idrico, essendo dei terreni abbandonati dalle acque nel
corso degli anni per effetto dello spostamento naturale o
artificiale dell'alveo della Dora Baltea o dei torrenti
laterali;
j) l'utilizzo delle suddette superfici è ammesso previo
rilascio da parte della Giunta regionale di apposito atto
concessorio disciplinante le modalità di utilizzo del bene e a
fronte del pagamento, in favore dell'Amministrazione regionale, di
un canone annuale di concessione;
si richiede cortesemente, nell'ambito dei provvedimenti di
approvazione del Piano generale regionale delle attività
estrattive, di stabilire la tariffa da imporre negli atti
concessori per l'utilizzo delle suddette superfici demaniali, sia
per quanto concerne l'attività di cava sia successivamente per
quanto riguarda il loro impiego come discarica per rifiuti
inerti";
Preso atto del successivo parere espresso dal Servizio
Gestione Risorse e Demanio Idrico dell'Assessorato Territorio,
Ambiente e Opere Pubbliche (nota prot. n. 23561/DTA in data 30
ottobre 2007), che recita quanto segue:
"In riferimento alla nota della Direzione tutela del
territorio, prot. n. 21541/DTT, del 4 ottobre 2007, e facendo
seguito alla lettera prot. 22733/DTA del 18 ottobre 2007 si
evidenzia, a completamento di quanto precedentemente comunicato,
che il comma 4 dell'articolo 35 delle norme di attuazione del piano
territoriale paesistico della Valle d'Aosta (PTP), approvato con
legge regionale 10 aprile 1998, n. 13, prevede, tra l'altro, che
nelle fasce C dei terreni a rischio di inondazione sia evitata la
realizzazione di discariche di rifiuti ed il riporto di materiali
edilizi e di scarti.
Una lettura restrittiva della suddetta norma porterebbe ad
escludere la possibilità di insediare in tali fasce le discariche
per rifiuti inerti. Volendo, pertanto, imporre il recupero delle
aree di cava attrezzando le suddette superfici a discarica per
rifiuti inerti occorre chiarire preventivamente se la realizzazione
dei suddetti impianti nella fascia C dei terreni a rischio di
inondazione possa o meno essere autorizzata.
In caso negativo si richiede cortesemente di inserire nei
provvedimenti di approvazione del Piano generale regionale delle
attività estrattive un'apposita disposizione che permetta di
derogare dal dettato normativo dell'articolo 35 delle norme di
attuazione del PTP.
Si fa presente, inoltre, che il comma 2, lettera a), punto 2,
dell'articolo 34 delle norme di attuazione del PTP prevede che le
attività estrattive siano da evitare nelle porzioni di territorio
costituite dagli alvei attuali e dismessi dei corsi
d'acqua.
In tali aree, infatti, possono essere consentite
esclusivamente quelle attività finalizzate alla sistemazione
idraulica del corso d'acqua, alla rinaturalizzazione ed al recupero
delle zone umide.
Per le suddette motivazioni, per dare completa efficacia
all'atto di pianificazione in argomento, risulta necessario
inserire nei provvedimenti relativi alla sua approvazione
un'apposita disposizione che consenta l'attività di cava nelle
porzioni di territorio che un tempo erano parti di alveo di un
torrente ed ora risultano abbandonate dalle acque (solitamente le
suddette superfici vengono individuate in catasto come porzioni del
demanio idrico o sotto la dicitura: "demanio idrico acque esenti")
o quantomeno di derogare dall'applicazione del predetto comma 2,
lettera a), punto 2, dell'articolo 34 delle norme di attuazione del
PTP".
"Il Comitato tecnico per l'ambiente esprime i seguenti
pareri, distinti per aree estrattive, sottolineando che i pareri
favorevoli sono stati espressi in quanto gli interventi proposti
sono stati ritenuti nel complesso ambientalmente
compatibili.
CAVE DI INERTI
- Arnad - Echallod - parere favorevole
- Brissogne - Clapey - parere favorevole
- Brissogne - Les Iles - parere favorevole (nella fase di
progettazione sarà necessario valutare adeguatamente con le
Strutture regionali competenti nonché con le Amministrazioni
comunali interessate le modalità di riutilizzo dell'area, una volta
terminata l'attività).
- Brissogne - Petit Ban - parere favorevole
- Brissogne - Volget - parere favorevole
- Challand-Saint-Anselme - Molinix - parere
favorevole
- Champdepraz - Glair - parere negativo - l'area contigua è
già interessata da attività di cava, e il sito proposto
comporterebbe un impatto paesaggistico che andrebbe a sommarsi con
attività già in essere, si ritiene pertanto preferibile non
compromettere ulteriormente l'area.
- Châtillon - Ussel - parere favorevole
- Châtillon - Ventoux - parere favorevole. Occorre stralciare
le aree che sono attualmente oggetto di discarica.
- Issogne - Chalamy - parere favorevole
- La Salle - Derby - parere favorevole. Necessario un
recupero a lotti; inoltre nella fase di progettazione sarà
necessario che l'accesso all'area, venga localizzato al di fuori
del nucleo abitato di Derby.
- Pontey - Molinaz - parere favorevole. Limitare l'area di
cava fino al confine naturale rappresentato dal Torrente Molinaz
senza oltrepassarlo.
- Saint-Vincent - Thoux - parere favorevole
- Valtournenche - Vorpilles - parere favorevole
- Verrayes - Champagne - parere favorevole
CAVE DI PIETRAME
- Arvier - Chamençon - parere favorevole. Occorre
regolarizzare il perimetro dell'area di cava.
- Arvier - Combarou - parere favorevole
- Arvier - Lucet - parere favorevole, eliminando dall'area
estrattiva il mappale interessato dalla discarica degli sfridi
autostradali posti sul sito.
- Brusson - Clapey d'Herbes - parere favorevole
- Challand-Saint-Anselme - Curien - parere negativo. L'area
risulta attualmente completamente rinaturata, pertanto risulta
eccessivo l'impatto paesaggistico conseguente ad un'eventuale
utilizzazione del sito.
- Champorcher - Ban - parere favorevole
- Châtillon - Mont Ross - parere favorevole. In fase di
progettazione sarà necessario valutare con attenzione l'eventuale
interferenza dell'attività con la presenza di vincoli di tutela
mineralogica presenti nell'area.
- Cogne - Pont de Laval - parere favorevole. Parte del sito
ricade al momento nei confini del Parco Nazionale del Gran Paradiso
(che saranno oggetto di prossima ridefinizione), pertanto gli
elaborati dovranno essere integrati con le suddette informazioni.
Stante la presenza di problemi di sicurezza susseguenti agli eventi
franosi del giugno 2007, in fase di progettazione e attività
estrattiva siano adottate le opportune cautele.
- Emarèse - Champeille - parere favorevole
- Emarèse - Fontillon - parere favorevole
- Emarèse/Montjovet - Ciseran - parere favorevole
- Fénis - La Cerise - parere favorevole
- Gaby - Gattinery - parere favorevole
- Issogne - Mure - parere favorevole
- Issogne - Sommet de la Ville - parere negativo. Il
territorio comunale risulta già interessato da attività di cava,
pertanto per contenere l'impatto paesaggistico si ritiene
preferibile concentrare gli interventi (in loc. Mure) senza
compromettere nuove aree.
- Jovençan - Gapard - parere favorevole
- Lillianes - Barmettes - parere favorevole
- Montjovet - Ciseran 2 - parere negativo. L'area risulta
eccessivamente ravvicinata con un sito attualmente oggetto di
coltivazione.
- Nus - Lavenche - parere favorevole
- Saint-Marcel - Verhuc - parere favorevole
- Valpelline - Champette - parere favorevole. Si ricorda che
i futuri ampliamenti dovranno essere valutati ai fini della
valutazione di impatto ambientale considerando anche l'area
attualmente utilizzata.
- Villeneuve - Champlong - parere negativo. L'area risulta
boscata. Un intervento comporterebbe un eccessivo impatto
paesaggistico ed ambientale.
CAVE DI LOSE
- Hône/Pontboset - Courtil - parere favorevole
- La Thuile - Mont du Parc - parere favorevole
- Morgex - Bocasse - parere favorevole. Si ricorda che
eventuali futuri interventi che potrebbero interferire con la
presenza di un'area soggetta all'art. 40 delle N.T.A. del PTP
comporteranno l'attivazione di una procedura di deroga.
- Morgex - Drumeilleux - parere favorevole
- Morgex - La Manche - parere a maggioranza negativo. L'area
è stata oggetto di una pregressa coltivazione che avrebbe poi
dovuto concludersi con un recupero ambientale (mediante l'utilizzo
del materiale proveniente dallo scavo per la galleria autostradale
in Loc. Dolonne). Il suddetto recupero non ha avuto luogo,
pertanto, al momento, non si ritiene accettabile l'inserimento di
tale area nel Piano, malgrado il potenziale interesse economico e
commerciale del materiale, ribadendo la priorità di recupero
ambientale del sito (anche in considerazione della presenza di
altri siti estrattivi nello stesso territorio comunale).
- Morgex - Suzey-Vineuve - parere a maggioranza negativo.
L'area è stata oggetto di una pregressa coltivazione che avrebbe
poi dovuto concludersi con un recupero ambientale (mediante
l'utilizzo del materiale proveniente dallo scavo per la galleria
autostradale in Loc. Dolonne). Il suddetto recupero non ha avuto
luogo, pertanto, al momento, non si ritiene accettabile
l'inserimento di tale area nel Piano, malgrado il potenziale
interesse economico e commerciale del materiale, ribadendo la
priorità di recupero ambientale del sito (anche in considerazione
della presenza di altri siti estrattivi nello stesso territorio
comunale).
- Pré-Saint-Didier - Avalanches - parere favorevole. La zona
così come presentata risulta tuttavia eccessivamente estesa,
pertanto è necessario limitare l'area di cava alla porzione di
territorio inferiore alla quota di 1.900 m s.l.m..
- Saint-Rhémy-en-Bosses - Faces - parere favorevole
CAVE DI MARMO
- Challand-Saint-Victor
- Villa-Sizan
- parere
favorevole
- Chambave
- Champ Perret
- parere
favorevole
- Châtillon
- Brusoncloz
- parere favorevole.
In fase di progettazione sarà necessario valutare con attenzione le
problematiche connesse con l'accessibilità all'area.
- Châtillon - Isseurie - parere favorevole
- Châtillon - Nissod - parere favorevole. In fase di
progettazione sarà necessario valutare con attenzione le
problematiche connesse con l'accessibilità all'area.
- Châtillon - Paviroulaz - parere negativo. L'intervento
comporta un eccessivo impatto paesaggistico, anche in
considerazione della presenza di altri siti estrattivi nello stesso
territorio comunale.
- Fontainemore - Colombit - parere favorevole. Sia adottata
esclusivamente una tipologia di coltivazione in galleria e si
provveda con particolare attenzione al recupero ambientale
dell'area.
- Gressoney-Saint-Jean - Ecko - parere negativo. Anche se
un'attività di cava risulta autorizzata nel sito fino al 2016, a
seguito dell'entrata in vigore del PTP, l'area risulta vincolata ai
sensi dell'articolo 40 delle N.T.A. Pertanto, non si ritiene
accettabile inserire nuovamente nel Piano un'area soggetta a tale
tutela paesaggistica. Risulta inoltre necessaria una verifica della
validità dell'autorizzazione in corso alla luce degli attuali
vincoli paesaggistici presenti nel sito con la Struttura regionale
competente in materia.
- Gressoney-Saint-Jean - Noversch - parere favorevole
- Gressoney-Saint-Jean - Perletoa - parere favorevole
- Issogne - Fleuran - parere favorevole
- Issogne - Mecca - parere favorevole
- Issogne - Mure - parere favorevole
- Montjovet - Reclou - parere favorevole
- Nus/Verrayes - Croce San Martino - parere
favorevole
- Saint-Denis - Blavesse - parere favorevole
- Saint-Denis - Champlong - parere favorevole
- Saint-Denis - Morge-Raffort - parere favorevole
- Verrayes - Aver - parere favorevole
- Verrayes - Ezzely - parere favorevole
- Verrayes - Maisonetta - parere favorevole
- Verrayes - Pralà - parere favorevole
CAVE DI PIETRA ORNAMENTALE
- Avise - Mosse - parere favorevole. In fase di progettazione
sarà necessario tutelare il limitrofo sentiero storico.
- Avise - Runaz - parere favorevole. In fase di progettazione
sarà necessario verificare con attenzione eventuali interferenze
con il canale di adduzione alla centrale idroelettrica di
Avise.
- Aymavilles - Ronc - parere favorevole
- Aymavilles - Senagy - parere favorevole
- Charvensod - Cottandin - parere negativo. L'area, oggetto
di coltivazione pregressa, risulta del tutto recuperata e boscata.
Un intervento comporterebbe un eccessivo impatto paesaggistico ed
ambientale.
- Gaby - Niel - parere negativo. Un intervento comporterebbe
problematiche di natura paesaggistica e esposizione a rischi
idrogeologici.
- Hône - Closalla - parere favorevole
- Hône - Seville - parere favorevole
- Saint-Denis - Blavesse 2 - parere negativo. L'attività di
cava nella suddetta area comporterebbe un impatto paesaggistico
esteso che andrebbe a sommarsi con attività già in essere nelle
vicinanze, sono inoltre indicate problematiche di
accessibilità.
- Saint-Denis - Gromeillan - parere favorevole
- Sarre - Beauregard-Oveillan - parere favorevole
condizionato all'utilizzo esclusivo, qualora necessario per il
recupero o il restauro di edifici o di beni
architettonico-monumentali, soggetto a puntuale valutazione della
Soprintendenza per i Beni Culturali
- Verrayes - Cheran - parere favorevole
- Villeneuve - Châtel Argent - parere favorevole condizionato
all'utilizzo esclusivo, qualora necessario per il recupero o il
restauro di edifici o di beni architettonico-monumentali, soggetto
a puntuale valutazione della Soprintendenza per i Beni
Culturali.
Inoltre, a carattere generale si fa presente che:
- i Comuni dovranno recepire le indicazioni del Piano
Generale Regionale delle Attività Estrattive nei rispettivi Piani
regolatori;
- dovranno essere recepite le indicazioni emerse nei pareri
del Servizio gestione risorse e demanio idrico".
Evidenziata l'opportunità che le aree estrattive di Morgex -
La Manche e di Morgex - Suzey-Vineuve, visti la tipologia del
materiale estratto (lose), la richiesta del mercato edilizio locale
e gli obblighi normativi regionali di utilizzo preferenziale del
suddetto materiale nelle attività edilizie regionali, che
sottolineano la rilevanza economica di individuazione e
disponibilità di aree estrattive di lose, vengano inserite nel
piano regionale delle attività estrattive;
Evidenziata l'opportunità che l'area estrattiva di
Gressoney-Saint-Jean - Ecko, attualmente inserita nel piano
regionale delle attività estrattive vigente ed autorizzata
all'estrazione con durata ventennale fino al 2016, considerata che
la suddetta autorizzazione è stata rilasciata anteriormente
all'entrata in vigore delle norme del Piano territoriale
paesistico, fatte salve le opportune verifiche sulla validità
dell'autorizzazione in corso, considerato che la validità del piano
è almeno triennale (art. 5, comma 6 della l.r. n. 15/1996), venga
inserita nel piano regionale delle attività estrattive;
Preso atto che il Piano regionale delle attività estrattive è
costituito dai seguenti documenti:
a. Relazione generale;
b. Note di geologia generale;
c. Analisi statistiche;
d. Tipologie principali di coltivazione;
e. Relazione ambientale VAS;
f. Relazione geologica di dettaglio per area
estrattiva;
g. Scheda descrittiva per area estrattiva;
h. Scheda di sintesi per area estrattiva;
i. Corografia su base carta tecnica regionale per area
estrattiva;
j. Corografia su base catastale per area estrattiva;
k. Documentazione cartografica di corredo (P.R.G.C., ambiti
inedificabili e ortofoto) per area estrattiva;
depositato presso gli uffici della Direzione tutela del
territorio ai sensi dell'art. 5, comma 2 della l.r. n.
15/1996;
Ritenuto, quindi, di approvare lo schema di piano regionale
delle attività estrattive che prevede l'individuazione delle
seguenti aree, suddivise per tipologia del materiale
estratto:
Materiale inerte (sabbia - ghiaia)
COMUNE
AREA ESTRATTIVA
1
ARNAD
ECHALLOD
2
BRISSOGNE
CLAPEY
3
BRISSOGNE
LES ILES
4
BRISSOGNE
PETIT BAN
5
BRISSOGNE
VOLGET
6
CHALLAND-SAINT-ANSELME
MOLINIX
7
CHATILLON
USSEL
8
CHATILLON
VENTOUX
9
ISSOGNE
CHALAMY
10
LA SALLE
DERBY DX DORA
11
PONTEY
MOLINAZ
12
SAINT-VINCENT
THOUX
13
VALTOURNENCHE
VORPILLES
14
VERRAYES
CHAMPAGNE
Pietrame
1
ARVIER
CHAMENÇON
2
ARVIER
COMBAROU
3
ARVIER
LUCET
4
BRUSSON
CLAPEY D'HERBES
5
CHAMPORCHER
BAN
6
CHATILLON
VALPARTIE - MONT ROSS
7
COGNE
PONT DE LAVAL
8
EMARESE
CHAMPEILLE
9
EMARESE
FONTILLON
10
FENIS
LA CERISE
11
GABY
GATTINERY
12
ISSOGNE
MURE
13
JOVENÇAN
GAPARD
14
LILLIANES
BARMETTES
15
MONTJOVET - EMARESE
CISERAN
16
NUS
LAVENCHE
17
SAINT-MARCEL
VERHUC
18
VALPELLINE
CHAMPETTE
Lose
1
HONE - PONTBOSET
COURTIL
2
LA THUILE
MONT DU PARC
3
MORGEX
BOCASSE
4
MORGEX
DRUMEILLEUX
5
MORGEX
LA MANCHE
6
MORGEX
SUZEY-VINEUVE
7
PRE-SAINT-DIDIER
AVALANCHES
8
SAINT-RHEMY-EN-BOSSES
FACES
Marmo
1
CHALLAND-SAINT-VICTOR
VILLA-SIZAN
2
CHAMBAVE
CHAMP PERRET
3
CHATILLON
BRUSONCLOZ DES GARDS
4
CHATILLON
ISSEURIE
5
CHATILLON
NISSOD
6
FONTAINEMORE
COLOMBIT
7
GRESSONEY-SAINT-JEAN
ECKO
8
GRESSONEY-SAINT-JEAN
NOVERSCH
9
GRESSONEY-SAINT-JEAN
PERLETOA
10
ISSOGNE
FLEURAN
11
ISSOGNE
MECCA
12
ISSOGNE
MURE
13
MONTJOVET
RECLOU
14
SAINT-DENIS
BLAVESSE
15
SAINT-DENIS
CHAMPLONG
16
SAINT-DENIS
MORGE-RAFFORT
17
VERRAYES - NUS
CROCE SAN MARTINO
18
VERRAYES
AVER
19
VERRAYES
EZZELY
20
VERRAYES
MAISONETTA
21
VERRAYES
PRALA
Pietre ornamentali
1
AVISE
MOSSE
2
AVISE
RUNAZ
3
AYMAVILLES
RONC
4
AYMAVILLES
SENAGY
5
HONE
CLOSALLA
6
HONE
SEVILLE
7
SAINT-DENIS
GROMEILLAN
8
SARRE
BEAUREGARD
9
VERRAYES
CHERAN
10
VILLENEUVE
CHATEL ARGENT
Ritenuto di procedere all'adozione del Piano regionale delle
attività estrattive per le procedure di approvazione previste
dall'articolo 5, comma 1 della l.r. n. 15/1996.
Richiamati gli atti citati in premessa;
Richiamata la deliberazione della Giunta regionale n. 3817 in
data 21 dicembre 2007 concernente l'approvazione del bilancio di
gestione, per il triennio 2008/2010, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Direttore della
direzione tutela del territorio dell'Assessorato territorio,
ambiente e opere pubbliche, ai sensi del combinato disposto degli
articoli 13, comma 1, lettera e) e 59, comma 2 della legge
regionale 23 ottobre 1995, n. 45, sulla legittimità della presente
deliberazione;
Visto il parere della III Commissione consiliare
permanente;
Delibera
l'adozione del piano regionale delle attività estrattive ai
sensi dell'articolo 5 della l.r. n. 15/1996, che prevede
l'individuazione delle seguenti aree, suddivise per tipologia del
materiale estratto:
Materiale inerte (sabbia - ghiaia)
COMUNE
AREA ESTRATTIVA
1
ARNAD
ECHALLOD
2
BRISSOGNE
CLAPEY
3
BRISSOGNE
LES ILES
4
BRISSOGNE
PETIT BAN
5
BRISSOGNE
VOLGET
6
CHALLAND-SAINT-ANSELME
MOLINIX
7
CHATILLON
USSEL
8
CHATILLON
VENTOUX
9
ISSOGNE
CHALAMY
10
LA SALLE
DERBY DX DORA
11
PONTEY
MOLINAZ
12
SAINT-VINCENT
THOUX
13
VALTOURNENCHE
VORPILLES
14
VERRAYES
CHAMPAGNE
Pietrame
1
ARVIER
CHAMENÇON
2
ARVIER
COMBAROU
3
ARVIER
LUCET
4
BRUSSON
CLAPEY D'HERBES
5
CHAMPORCHER
BAN
6
CHATILLON
VALPARTIE - MONT ROSS
7
COGNE
PONT DE LAVAL
8
EMARESE
CHAMPEILLE
9
EMARESE
FONTILLON
10
FENIS
LA CERISE
11
GABY
GATTINERY
12
ISSOGNE
MURE
13
JOVENCAN
GAPARD
14
LILLIANES
BARMETTES
15
MONTJOVET - EMARESE
CISERAN
16
NUS
LAVENCHE
17
SAINT-MARCEL
VERHUC
18
VALPELLINE
CHAMPETTE
Lose
1
HONE - PONTBOSET
COURTIL
2
LA THUILE
MONT DU PARC
3
MORGEX
BOCASSE
4
MORGEX
DRUMEILLEUX
5
MORGEX
LA MANCHE
6
MORGEX
SUZEY-VINEUVE
7
PRE-SAINT-DIDIER
AVALANCHES
8
SAINT-RHEMY-EN-BOSSES
FACES
Marmo
1
CHALLAND-SAINT-VICTOR
VILLA-SIZAN
2
CHAMBAVE
CHAMP PERRET
3
CHATILLON
BRUSONCLOZ DES GARDS
4
CHATILLON
ISSEURIE
5
CHATILLON
NISSOD
6
FONTAINEMORE
COLOMBIT
7
GRESSONEY-SAINT-JEAN
ECKO
8
GRESSONEY-SAINT-JEAN
NOVERSCH
9
GRESSONEY-SAINT-JEAN
PERLETOA
10
ISSOGNE
FLEURAN
11
ISSOGNE
MECCA
12
ISSOGNE
MURE
13
MONTJOVET
RECLOU
14
SAINT-DENIS
BLAVESSE
15
SAINT-DENIS
CHAMPLONG
16
SAINT-DENIS
MORGE-RAFFORT
17
VERRAYES - NUS
CROCE SAN MARTINO
18
VERRAYES
AVER
19
VERRAYES
EZZELY
20
VERRAYES
MAISONETTA
21
VERRAYES
PRALA
Pietre ornamentali
1
AVISE
MOSSE
2
AVISE
RUNAZ
3
AYMAVILLES
RONC
4
AYMAVILLES
SENAGY
5
HONE
CLOSALLA
6
HONE
SEVILLE
7
SAINT-DENIS
GROMEILLAN
8
SARRE
BEAUREGARD
9
VERRAYES
CHERAN
10
VILLENEUVE
CHATEL ARGENT
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Arriviamo oggi con questo atto
amministrativo molto atteso da parte degli operatori del settore,
in quanto ha avuto una gestazione piuttosto complessa e molto
lunga. Voglio ricordare come fin dal 1999 la pianificazione in
questo settore avveniva per settori, vale a dire si facevano i
piani per le attività estrattive, per le pietre, per le pietre
ornamentali, per il marmo, con una sovrapposizione di questi piani
che rendeva poco leggibile gli interventi sul territorio sotto il
profilo dell'uniformità...
Presidente
- ... colleghi, scusate, per cortesia...
Cerise (UV)
- ... me lo dite, faccio anche prima...
Per dire che dal 1999 la decisione assunta fu quella di arrivare
ad un piano delle attività estrattive che fosse organico, unico e
che comprendesse tutti i settori. L'alluvione del 2000 rendeva
problematica la formazione di questo piano, perché intanto in un
primo tempo c'era una disponibilità di inerti piuttosto abbondante,
come è ovvio, e poi perché questo sconvolgimento aveva messo in
discussione la possibilità di accedere ad alcuni siti, rendeva
difficoltoso l'utilizzo di altri e via dicendo. In ogni caso siamo
arrivati, dopo una serie di confronti fatti con le associazioni di
categoria, acquisendo il parere dei Comuni e con tutti coloro che
avevano voce in capitolo alla conclusione di questo piano.
Rispetto alla proposta che era stata fatta dal professionista
incaricato o dai professionisti incaricati, le vicende dovute agli
incontri con gli operatori di settore, con i comuni hanno portato
ad una restrizione del volume complessivo degli interventi, perché
le cave sono sovente foriere di problemi dal punto di vista
urbanistico ambientale e territoriale. In sostanza, rispetto al
volume complessivo di partenza, in particolare per quanto riguarda
gli inerti, la proposta di piano prevede un utilizzo molto
inferiore. Diversa è la situazione per quanto riguarda gli altri
settori; nella sostanza sono previsti 14 siti estrattivi per quanto
riguarda la sabbia e la ghiaia, sono 18 cave di pietrame, 8 cave di
lose, complessivamente sono 21 cave di marmo e 10 cave di pietre
ornamentali.
Ho proposto degli emendamenti che derivano da un approfondimento
e che riguardano 3 cave: quella di Morgex per le lose, che per
un'interpretazione un po' restrittiva data dagli uffici del VIA
erano state escluse; quella di Issogne, che in una valutazione
precedente era stata esclusa, ma che si rende opportuno utilizzare
in quanto questo viene a migliorare l'assetto idrogeologico dello
stesso torrente, quella di Saint-Denis... quella di onice di
Oveillan per la quale era stato posto il vincolo che il materiale
estratto fosse destinato solo a delle opere di restauro o comunque
ad utilizzi di carattere pubblico, questo era un vincolo che si
veniva a porre sulle attività di impresa e rischiava di essere
illegittimo. Questo è il contenuto degli emendamenti.
Ripeto: è un atto molto atteso da parte degli operatori del
settore, resta il rammarico che, rispetto alle previsioni del piano
elaborato dai professionisti per una serie di motivi, non ultimo la
resistenza fatta da molti Comuni, il numero delle cave, soprattutto
per quanto riguarda le cave di inerti, è ridotto con conseguente
riduzione dei materiali estraibili.
Président
- Je déclare ouverte la discussion générale. Je
rappelle qu'il y a 7 amendements de l'Assesseur Cerise.
La parole au Conseiller Bortot.
Bortot (Arc-VA)
- Ci rendiamo conto che l'attività
abitava e costruttiva richiede dei materiali e in parte la nostra
Regione è anche ricca di questi materiali; come abbiamo già detto
in Commissione, occorrerebbe anche che dal punto di vista
dell'innovazione e della ricerca ci si orientasse - e qui non parlo
del comparto estrattivo: parlo di una discussione generale e degli
orientamenti che dovrebbe dare il Consiglio - verso l'utilizzazione
di nuovi materiali. Se vedete tutte le strutture appaltate dal
pubblico, che siano dell'Amministrazione regionale, o dei Comuni, o
delle Comunità montane, quasi sempre impera il cemento; di
conseguenza, abbiamo bisogno di inerti, di lavorarli, mentre c'è
poca ricerca e utilizzazione di materiali nuovi: questo fa sì che
per tutte le opere sia pubbliche, sia private vi sia una necessità
e quindi si debba intervenire sul territorio.
Vorrei un po' di attenzione da parte della maggioranza e del
Governo su queste problematiche, perché se, da un lato, c'è la
legittima richiesta delle imprese di trovare nuovi siti dopo che
abbiamo utilizzato tutto il materiale di riporto dell'alluvione, a
tale deliberazione è stato dato il parere favorevole di conformità
da parte delle amministrazioni comunali, quindi questo piano è
stato definito, come ha detto l'Assessore, da parte di tutti gli
organi interessati, dall'altra parte noi dobbiamo prestare
attenzione anche ad orientare l'edilizia soprattutto pubblica verso
nuovi materiali.
L'altra cosa alla quale bisogna prestare attenzione - non viene
menzionata nella deliberazione, probabilmente occorreranno altri
tipi di provvedimenti o prestare attenzione nell'utilizzare le
leggi che già abbiamo - è il trasporto del materiale interte e la
sua lavorazione, perché, quando il circuito è chiuso, per cui
l'impresa estrae, trasporta e lavora l'inerte... la fine della
filiera in certe aziende installate nella vicinanza dei centri
abitati ci crea problemi di tipo ambientale: parlo di rumore e di
polveri. In questo senso, nel momento in cui si autorizza il piano
estrattivo, dovremo prestare più attenzione perché non ci sono 1 o
2 centri abitati che protestano per le polveri trasportate dal
vento e il rumore dove si lavora l'inerte... quindi occorre una
maggiore protezione che forse comporta degli investimenti, ma è
necessario intervenire per tutelare maggiormente i centri abitati
da questo problema.
Dall'altra parte dovremo prestare attenzione al trasporto di
tali materiali soprattutto per i lavori che vengono appaltati
dall'Amministrazione regionale: mi riferisco alle arginature e
anche in questo settore sovente si vedono trasporti non inutili, ma
eccessivi nel momento in cui sarebbe possibile reperire il
materiale nei posti più vicini all'opera e sovente invece si
reperiscono molto più lontano dai posti dove è necessario costruire
l'opera; quindi un'attenzione da questo punto di vista. Ci rendiamo
conto che non possiamo dire "no" a questo provvedimento, nel
contempo però dichiarando la nostra astensione vogliamo
sottolineare tale problematicità che, non essendo stata recepita
nella deliberazione, poniamo all'attenzione del Governo. Ripeto:
prestare maggiore attenzione a nuove tecnologie e nuovi materiali
per le opere pubbliche; prestare più attenzione, magari vincolare
quando l'impresa estrae e lavora gli inerti vicino agli abitati,
alla diffusione di polveri e rumori; prestare una maggiore
attenzione nel reperire quando è possibile almeno il materiale
nella cava o nel sito più disponibile.
Presidente
- Se non vi sono altri interventi, dichiaro
chiusa la discussione generale.
Pongo in votazione l'emendamento n. 1 dell'Assessore Cerise, che
recita:
Emendamento
A pagina 6 della premessa della delibera (paragrafo Cave di
pietrame), l'alinea "- Issogne - Sommet de la Ville - parere
negativo. Il territorio comunale risulta già interessato da
attività di cava, pertanto per contenere l'impatto paesaggistico si
ritiene preferibile concentrare gli interventi (in loc. Mure) senza
compromettere nuove aree" è sostituito dal seguente:
"- Issogne - Area Sommet de Ville - cava di pietrame:
considerato che l'area estrattiva individuata corrisponde ad un
settore di accumulo di una frana potenzialmente riattivabile, che
potrebbe avere ripercussioni sulle condizioni di deflusso del
Torrente Boccoil e quindi sulle condizioni di sicurezza
idrogeologica dell'abitato di Issogne, considerato che un'azione di
tipo estrattivo sull'area potrebbe produrre un incremento sulle
condizioni di stabilità idrogeologica dell'area, si propone di
inserire l'area Sommet de Ville nell'elenco delle aree estrattive
riferite al Pietrame".
Consiglieri presenti: 26
Votanti e favorevoli: 19
Astenuti: 7 (Bortot, Fontana Carmela, Frassy, Ottoz, Squarzino
Secondina, Tibaldi, Venturella)
Il Consiglio approva.
Presidente
- Pongo in votazione l'emendamento n. 2
dell'Assessore Cerise, che recita:
Emendamento
A pagina 8 della premessa della delibera (paragrafo Cave di
pietra ornamentale), l'alinea "- Saint-Denis - Blavesse 2 - parere
negativo. L'attività di cava nella suddetta area comporterebbe un
impatto paesaggistico esteso che andrebbe a sommarsi con attività
già in essere nelle vicinanze, sono inoltre indicate problematiche
di accessibilità.", è sostituito dal seguente:
"- Saint-Denis - Blavesse 2 - cava di pietra ornamentale:
considerata la particolarità locale del materiale lapideo presente
rispetto alle altre aree estrattive pregresse e/o individuato nel
Piano, localizzate nell'area geografica della media e bassa Valle
d'Aosta, vista la potenzialità economica e commerciale del suddetto
materiale, si propone di inserire l'Area Blavesse 2 nell'elenco
delle aree estrattive riferite alle Pietre ornamentali.".
Consiglieri presenti: 26
Votanti e favorevoli: 19
Astenuti: 7 (Bortot, Fontana Carmela, Frassy, Ottoz, Squarzino
Secondina, Tibaldi, Venturella)
Il Consiglio approva.
Presidente
- Pongo in votazione l'emendamento n. 3
dell'Assessore Cerise, che recita:
Emendamento
A pagina 8 della premessa della delibera (paragrafo Cave di
pietra ornamentale), l'alinea "
- Sarre - Beauregard-Oveillan
- parere favorevole condizionato all'utilizzo esclusivo, qualora
necessario per il recupero o il restauro di edifici o di beni
architettonico-monumentali, soggetto a puntuale valutazione della
Soprintendenza per i Beni Culturali", è sostituito dal
seguente:
"- Sarre - Beauregard-Oveillan - cava di pietra ornamentale:
considerata la particolarità e rilevanza commerciale del materiale
estrattivo presente, vista la potenzialità economica e commerciale
del suddetto materiale, si propone di destinare l'utilizzo
dell'area e del materiale lapideo presente ad uso estrattivo e
commerciale ordinario.".
Consiglieri presenti: 26
Votanti e favorevoli: 19
Astenuti: 7 (Bortot, Fontana Carmela, Frassy, Ottoz, Squarzino
Secondina, Tibaldi, Venturella)
Il Consiglio approva.
Presidente
- Pongo in votazione l'emendamento n. 4
dell'Assessore Cerise, che recita:
Emendamento
A pagina 10 della premessa della delibera, nella tabella
Pietrame, dopo il punto 12 è inserito il seguente nuovo punto:
"12bis - Issogne - Sommet de Ville".
Consiglieri presenti: 26
Votanti e favorevoli: 19
Astenuti: 7 (Bortot, Fontana Carmela, Frassy, Ottoz, Squarzino
Secondina, Tibaldi, Venturella)
Il Consiglio approva.
Presidente
- Pongo in votazione l'emendamento n. 5
dell'Assessore Cerise, che recita:
Emendamento
A pagina 11 della premessa della delibera, nella tabella
Pietre ornamentali, dopo il punto 7 è inserito il seguente nuovo
punto: "7bis - Saint-Denis - Blavesse 2".
Consiglieri presenti: 26
Votanti e favorevoli: 19
Astenuti: 7 (Bortot, Fontana Carmela, Frassy, Ottoz, Squarzino
Secondina, Tibaldi, Venturella)
Il Consiglio approva.
Presidente
- Pongo in votazione l'emendamento n. 6
dell'Assessore Cerise, che recita:
Emendamento
A pagina 12 del deliberato, nella tabella Pietrame, dopo il
punto 12 è inserito il seguente nuovo punto: "12bis - Issogne -
Sommet de Ville".
Consiglieri presenti: 26
Votanti e favorevoli: 19
Astenuti: 7 (Bortot, Fontana Carmela, Frassy, Ottoz, Squarzino
Secondina, Tibaldi, Venturella)
Il Consiglio approva.
Presidente
- Pongo in votazione l'emendamento n. 7
dell'Assessore Cerise, che recita:
Emendamento
A pagina 13 del deliberato, nella tabella Pietre ornamentali,
dopo il punto 7 è inserito il seguente nuovo punto: "7bis -
Saint-Denis - Blavesse 2".
Consiglieri presenti: 26
Votanti e favorevoli: 19
Astenuti: 7 (Bortot, Fontana Carmela, Frassy, Ottoz, Squarzino
Secondina, Tibaldi, Venturella)
Il Consiglio approva.
Presidente
- Pongo in votazione l'atto nel testo
comprensivo degli emendamenti dell'Assessore Cerise:
Consiglieri presenti: 26
Votanti e favorevoli: 19
Astenuti: 7 (Bortot, Fontana Carmela, Frassy, Ottoz, Squarzino
Secondina, Tibaldi, Venturella)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK