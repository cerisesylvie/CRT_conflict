Consiglio Regionale della Valle d'Aosta - Oggetto del Consiglio n. 2536 del 20 marzo 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Viabilità
Autostrade e trafori alpini
Precedente
Successivo
Resoconto integrale del dibattito dell'aula
Oggetto del Consiglio n. 2536 del 20 marzo 2002 - Resoconto
OGGETTO N. 2536/XI Determinazioni in ordine alla riapertura
al traffico dei mezzi pesanti del Tunnel del Monte Bianco.
(Reiezione di risoluzione)
Risoluzione Richiamato il contenuto della propria risoluzione
in materia di passaggio del traffico pesante nel tunnel del Monte
Bianco, approvata all'unanimità in data 07/03/2002;
Sottolineato come la riapertura al traffico pesante debba essere
subordinata ad una condivisa regolamentazione, che modifichi
l'articolo 4 del "Regolamento di circolazione nel tunnel del Monte
Bianco", già respinto da questo Consiglio in data 23/01/2002;
Preso atto della proposta datata 13/03/2002 del Governo francese
che, sollecitato dalle Autorità locali, intenderebbe avviare una
sperimentazione che, impedendo il passaggio degli auto-articolati,
va sostanzialmente nel senso dell'auspicata moratoria al passaggio
dei mezzi di maggiore tonnellaggio;
il Consiglio regionale
Esprime
soddisfazione per la riapertura del traforo al traffico leggero,
regolarmente avvenuta il 09/03/2002;
Riafferma
la validità di quanto deliberato con la risoluzione del
07/03/2002, anche in riferimento all'evolversi della situazione,
particolarmente per quanto concerne la necessità di definire, in
accordo con le Istituzioni territoriali, una drastica riduzione dei
transiti dei mezzi pesanti;
Apprezza
la proposta del Governo francese, intesa ad avviare intanto una
fase sperimentale che escluda dal transito i veicoli
articolati;
Invita
il Governo italiano a valutare serenamente e ad accettare la
sperimentazione proposta, attivandosi nel contempo per modificare
radicalmente il citato articolo 4 che consente il passaggio di 240
T.I.R. all'ora;
Impegna
il Presidente della Regione ed i Parlamentari valdostani a
sostenere la proposta di sperimentazione ed ogni altra iniziativa
intesa ad ottenere una moratoria che impedisca il traffico ai
T.I.R. di maggiore tonnellaggio, in attesa dell'indispensabile
revisione del Regolamento di Circolazione.
F.to: Curtaz - Beneforti - Squarzino Secondina
Président
La parole au Conseiller Curtaz.
Curtaz (PVA-cU)
Questa mattina il mio gruppo ha portato
all’attenzione di tutti i colleghi una risoluzione
relativa all'annosa questione del passaggio dei mezzi pesanti sotto
il Tunnel del Monte Bianco. Come tutti ricordiamo, in occasione
della scorsa seduta il Consiglio all'unanimità presentò e approvò
una risoluzione per certi versi innovativa e che, per quanto ci
riguarda, avevamo valutato assai positivamente.
Crediamo che i contenuti di quella risoluzione fossero validi e
che tali contenuti vadano ribaditi tenendo conto delle novità che
nel frattempo sono emerse: la prima novità è quella costituita
dall’apertura effettiva del traforo ai mezzi
leggeri, un'apertura avvenuta regolarmente e con buona
soddisfazione di tutti coloro che si sono occupati della vicenda,
peraltro dico una cosa scontata ripetendo che circa la riapertura
rapida ai mezzi leggeri c’era accordo e consenso
totali da parte di tutte le componenti di questo Consiglio; la
seconda novità di carattere politico è costituita dalla posizione
del Governo francese: il 13 marzo 2002 il Governo francese, a
seguito di un incontro con i rappresentanti delle istituzioni
locali, ha espresso una proposta che è stata trasmessa ai sindaci e
ai rappresentanti delle istituzioni della valle
dell’Arve, una proposta che si caratterizza
soprattutto per la proposizione di una fase sperimentale in cui il
Tunnel del Monte Bianco sarebbe aperto ai mezzi pesanti che non
siano dei veicoli articolati.
Ritengo che questa proposta vada valutata attentamente, che
costituisca un’interessante apertura proveniente da
una parte che finora ci aveva riservato solo chiusure, che venga
dopo le insistenze, le pressioni, le richieste da parte degli enti
locali francesi; reputo che sia una proposta che va sostanzialmente
nel senso che avevamo indicato con la risoluzione del Consiglio
scorso. Un punto forte di quella risoluzione era la richiesta di
moratoria, moratoria che significa divieto di transito ai TIR
fintanto che non viene modificato l’articolo 4 del
regolamento di circolazione che è stato giudicato negativamente da
tutte le forze politiche in questo Consiglio e che è stato respinto
con due documenti: un'iniziativa del gennaio scorso e più
recentemente la risoluzione dello scorso Consiglio.
A noi sembra quindi che lasciare che questa proposta circoli
negli ambienti interessati senza una risposta degli interlocutori
interessati quali siamo noi sarebbe un errore grave, anche perché
questa proposta ha già avuto una risposta negativa da parte del
Governo italiano; negativa su presupposti che sono
l’esatto contrario di quello che abbiamo prefigurato
nella risoluzione dello scorso Consiglio, nel senso che il Governo
italiano, nella persona del Ministro Lunardi, ha insistito - ed è
notizia di ieri, riportata oggi con ulteriori particolari anche dal
TG3 regionale che ha trasmesso un servizio, credo, dalla Francia -
perché il Governo francese rispetti gli Accordi di Livorno ossia
rispetti il regolamento di circolazione, nei confronti del quale
abbiamo già espresso un giudizio negativo.
Mi sembrerebbe quindi dal punto di vista politico assai
opportuno che il Consiglio regionale, che con forza ha ribadito il
"no" all’articolo 4 del regolamento, colga questo
segnale di apertura da parte del Governo francese invitando il
Governo italiano e invitando i propri rappresentanti a dire sì a
questa proposta, una proposta, ripeto, che viene definita di
sperimentazione, ma che tuttavia va nel senso che abbiamo
auspicato. Io credo che non dire nulla sulla proposta francese
costituirebbe un colpevole silenzio, inoltre sarebbe
incomprensibile che, di fronte ad un'apertura del genere, il
Consiglio regionale, che si è appena espresso con forza su quel
tema, non avesse nulla da dire.
Nel momento in cui da una delle controparti - se mi passate il
termine - viene una proposta che qualcuno potrebbe definire
strumentale vista la vicinanza delle elezioni, ma pur sempre una
proposta di sperimentazione che, ripeto, va nel senso che noi
abbiamo indicato, credo che lasciar cadere questa proposta senza un
apprezzamento del passo indietro che fa il Governo francese
costituirebbe dal punto di vista politico un errore.
È per questo che abbiamo depositato questa mattina la
risoluzione, sul merito di questa risoluzione siamo aperti al
contributo di osservazioni, di emendamenti, di ogni tipo di
suggerimento a condizione che l’aspetto politico che
teniamo a sostenere, cioè che, di fronte a un'apertura, vada dato
un segnale positivo, questo segnale emerga dalla risoluzione che
intenderemo far approvare dal Consiglio regionale.
Président
La discussion générale est ouverte.
La parole au Conseiller Nicco.
Nicco (GV-DS-PSE)
Penso che una risoluzione serva a far
pronunciare il Consiglio su una materia su cui il Consiglio ancora
non si è espresso, oppure in relazione a significative novità su
quella stessa materia. Ora, sulla questione del traffico pesante
attraverso il Traforo del Monte Bianco abbiamo assunto quindici
giorni fa, nell’ultima seduta del Consiglio, una
posizione precisa, determinata e forte. Sulla base di quella
risoluzione il Governo regionale, per quanto ne so, sta lavorando,
in particolare, per una riunione congiunta con i rappresentanti
delle comunità territoriali d'oltralpe in modo da poter poi
assumere congiuntamente una posizione che auspichiamo sia simile a
quella che già questo Consiglio ha espresso.
Non vedo perciò oggi la necessità di questa nuova risoluzione,
specie di una risoluzione legata alla posizione di parte francese.
Abbiamo purtroppo visto come le posizioni di parte francese siano
state soggette a continue oscillazioni. Non so, fra l'altro, se la
posizione richiamata nella risoluzione è la posizione del Governo
francese o del Ministro Gayssot. Abbiamo - credo che il documento a
cui ci riferiamo sia lo stesso - un "communiqué du Cabinet du
Ministre" ed è una posizione quella espressa in quel comunicato che
- almeno nella lettura che ne faccio io e che può essere una
lettura errata, parziale - mi pare assai discutibile.
E questo perché? Perché intanto il Ministro Gayssot ripropone
"l’alternat"
sul quale abbiamo tutti quanti
espresso forti perplessità:
"dans un premier temps
l’alternat"
, sperimentale, ma intanto si fa
l’alternat e poi quale alternat?
"Par cycles de
90 poids lourds toutes les deux heures"
. Il collega Curtaz dice
giustamente: esclusi
"les véhicules articulés"
, ma qui
c’è un inciso che è saltato e che invece è
fondamentale: esclusi
"les véhicules articulés"
se vi sarà
accordo del Governo italiano?
(interruzione del Consigliere Curtaz, fuori
microfono)
? appunto, se vi sarà accordo.
Questo mi sembra un elemento importante, anzi mi pare che la
posizione espressa da questo Consiglio all'unanimità fosse
differente e io credo più avanzata di questa che viene oggi
espressa dal Governo francese o dal Ministro Gayssot perché abbiamo
chiesto una moratoria al passaggio dei mezzi pesanti fin quando non
sia stata definita una condivisa regolamentazione.
Ora, in questo documento non si parla di condivisa
regolamentazione ed è quello il punto a cui vogliamo arrivare, che
ci sembra un punto fondamentale e determinante a cui presentarci
uniti come rappresentanti della comunità valdostana e delle
comunità che stanno dall’altra parte del tunnel,
perciò mi sembra che se noi approvassimo oggi questa risoluzione,
finiremmo per compiere un passo indietro rispetto alla risoluzione
che abbiamo approvato quindici giorni fa.
Président
La parole au Conseiller Cottino.
Cottino (UV)
Compte tenu que la discussion générale
n’intéresse personne, je demanderais quelques
minutes de suspension pour vérifier la position de toute la
majorité.
Président
Cinq minutes de suspension.
Si dà atto che la seduta è sospesa dalle ore 17,14 alle ore
17,20.
Président
La séance reprend.
La parole au Conseiller Cottino.
Cottino (UV)
Molto velocemente per dire qual è la
posizione unitaria della maggioranza rispetto a questa risoluzione.
Non voglio ripetere tutte le ragioni che ci hanno portato a questa
posizione, ragioni che peraltro ritengo essere state estremamente
ben esplicitate dal Consigliere Nicco. Per quanto ci riguarda,
avendo preso a suo tempo una posizione precisa - oserei dire per
certi aspetti dura -, non volendo cambiare questa posizione neppure
di una virgola e non volendo neppure ad ogni piè sospinto fare
ulteriori ordini del giorno, risoluzioni, eccetera, che rischiano
di creare confusione anziché chiarezza, dichiariamo che su questa
risoluzione ci asterremo. Preciso ancora che non intendiamo
minimamente modificare quella che è stata e sarà anche per il
futuro la nostra posizione.
Ricordo che a breve ci dovrebbe essere la riunione con gli
eletti dell’Alta Savoia così come è già stato
richiesto e così come era stato auspicato
nell’ultimo Consiglio.
Président
N’ayant plus de conseillers
inscrits, la discussion générale est close.
La parole au Conseiller Curtaz.
Curtaz (PVA-cU)
Sulla questione del tunnel non mi stupisco
più di niente, quindi non sono neanche troppo stupito di una
posizione di una maggioranza che in questi tre anni ha avuto su
questo tema tutte le posizioni possibili ed immaginabili. Perché
dire, come ha fatto il collega Nicco, che si fa una risoluzione, si
prende una posizione solo alla presenza di novità significative e
negare quindi che la proposta del Governo francese in questo ambito
sia una novità significativa, mi sembra che significhi mettersi "le
fette di prosciutto sugli occhi" e non voler vedere cosa sta
succedendo, qual è il dibattito che si sta svolgendo soprattutto in
Francia su questa questione. Poi non so se la posizione contenuta
nelle nostre risoluzioni sia più bella, più avanzata, eccetera.
Quello che emergerà, con questo voto, è che il Consiglio
regionale, dopo aver fatto un passo in avanti, ne fa subito mezzo
indietro perché, appena da parte francese c’è una
disponibilità ad una soluzione che nell’immediato
quanto meno salvaguarda la posizione nostra e va nel senso che
abbiamo auspicato, allora no, non bisogna più dire niente,
soprattutto non bisogna dire niente affinché i "manovratori", che
sono i Ministri Gayssot e Lunardi, continuino a farsi i fatti
loro.
Credo che da parte francese avranno l’impressione
- neanche poi troppo sbagliata - che gli Italiani la pensino tutti
allo stesso modo perché se non diciamo niente al Ministro Gayssot
di diverso rispetto a quello che ha detto il Ministro Lunardi, i
Francesi possono ben essere autorizzati a credere che tutte le
forze politiche, che si occupano della faccenda del traforo, e le
autorità regionali e locali la pensano come il Ministro
Lunardi.
In questi giorni su questa proposta ho sentito soltanto silenzi;
mi aspettavo che anche i più loquaci fra i politici valdostani - e
ce ne sono alcuni che sono veramente tanto loquaci specialmente
sugli organi di informazione televisivi - dicessero qualcosa su
questa proposta e invece non ho sentito niente o pochissimo.
Prendiamo atto.
Mi sembra una cosa incomprensibile, sembra una "cosa" enorme
dire che in Francia non sta succedendo niente e quindi non è
necessario prendere posizione; io penso che su questa vicenda la
maggioranza ne abbia azzeccate poche, questa sicuramente non mi
sembra una posizione azzeccata. Vedremo nei prossimi giorni se
questa posizione differente e più avanzata che è emersa lo scorso
Consiglio porterà a dei risultati e ci saranno questi incontri, che
peraltro noi auspichiamo.
Non solo, ma il contenuto di quella risoluzione viene richiamato
parola per parola nella risoluzione che è stata presentata,
risoluzione che non solo non è in contraddizione con quella
approvata lo scorso Consiglio - perché la richiama espressamente e
per certi contenuti più significativi parola per parola, non è
stato cambiato neanche un aggettivo -, ma tiene conto di questo
fatto nuovo, dimostrando al Governo francese che vi è una parte
valdostana che si vuole differenziare dal Ministero dei trasporti
italiano perché, a differenza di quello che dicono i rappresentanti
locali di Forza Italia, Forza Italia è il partito dei TIR, quello
del Ministro Lunardi è il partito delle infrastrutture, dei tunnel,
dei raddoppi, dei camion e dei 5.700 TIR sotto il Traforo del Monte
Bianco perché questo è il fine del Ministro Lunardi, se non
arrivare addirittura al raddoppio.
Ora su questo il Consiglio della Valle, trattandosi di una
sciocchezza, non ritiene di doversi pronunciare. Ognuno farà le
valutazioni su questa posizione politica, la posizione politica che
ci viene annunciata dalla maggioranza secondo noi è sbagliatissima
e comporterà, temo, delle conseguenze non irrilevanti.
Président
Je soumets au vote la résolution dont à
l’objet n° 26.1:
Conseillers présents: 23
Votants: 3
Pour: 3
Abstentions: 20 (Agnesod, Bionaz, Borre, Comé, Cottino, Cuc,
Ferraris, Fiou, La Torre, Louvin, Nicco, Pastoret, Perrin, Perron,
Piccolo, Praduroux, Rini, Vallet, Vicquéry e Viérin D.)
Le Conseil n’approuve pas.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK