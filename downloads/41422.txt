Consiglio Regionale della Valle d'Aosta - Oggetto del Consiglio n. 551 del 3 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 551 del 3 aprile 2019 - Resoconto
OGGETTO N. 551/XV - Interrogazione: "Interventi per
l'aggiornamento del sito del Forte di Bard".
Rini (Presidente)
-
Punto 17 all'ordine del
giorno. Per la risposta, la parola all'Assessore Viérin.
Viérin (AV)
- Ringrazio la collega Minelli che ha
sollevato una serie di questioni sul sito e vengo subito alla prima
domanda: se eravamo a conoscenza di quanto segnalato. Avevamo
ricevuto via
mail
con alcune segnalazioni anche noi la
sottolineatura che c'erano dei problemi su due questioni: una era
inerente ai testi delle mostre e l'altra era la questione dei siti.
Avevamo quindi prontamente segnalato all'associazione e quindi,
quando si chiede a chi compete l'aggiornamento del sito,
l'associazione, essendo un ente autonomo, ha una dotazione
finanziaria che annualmente viene deliberata dai soci, che sono la
Regione e le fondazioni, e nella gestione ha un'autonomia per
quanto riguarda la questione, chiaramente in raccordo per quanto
riguarda la programmazione e il supporto sulla promozione
soprattutto in questa fase di riorganizzazione turistica.
Effettivamente le questioni che la collega sottolineava,
soprattutto in merito al fatto che abbiamo una forte presenza della
lingua veicolare in italiano su certe iniziative ma che siamo
carenti sulle altre lingue veicolari, è qualcosa che abbiamo
segnalato di rivedere e di revisionare. Comunque l'associazione si
è data disponibile sia in termini di risposta, dove si è un po'
anche richiesto qual è la strategia dell'Associazione Forte di Bard
e loro ci hanno comunicato che la priorità chiaramente è stata data
a quella delle lingue veicolari italiano, francese e inglese ma che
ci sarà l'impegno di potenziare proprio laddove sono state
segnalate le carenze o comunque le questioni di disfunzione da lei
evidenziate. Alcuni dati che sono interessanti perché ne abbiamo
approfittato per verificare alcuni dati di utenze di quanti
visitatori ci sono su questa parte che oggi, in una promozione dei
beni culturali, si sposta sempre maggiormente
online
e su
questa possibilità. L'associazione, come dicevo, segue direttamente
l'ambito e, in proporzione alle risorse a disposizione, apporterà
le migliorie, quindi in questo senso ci siamo impegnati. È stato
attivato, con l'intento di raggiungere un pubblico più vasto
possibile - era iniziato su certe sezioni - il potenziamento anche
in altre lingue al di là di quelle che sono state citate per
consentire la veicolazione dei contenuti inerenti il monumento. Le
performance
del sito: gli utenti unici hanno sfiorato le 300
mila unità nel 2018, e questo è un dato che credo sia importante
per la collega e per i colleghi, le sessioni sono mezzo milione.
Gli utenti di lingua inglese sono cresciuti, quindi in proporzione
deve essere potenziato, come lei sottolinea, perché gli utenti sono
proprio cresciuti del 30 percento rispetto al 2017, mentre gli
utenti in lingua francese sono incrementati del 71 percento, che è
un dato molto importante. Tra l'altro, questo è proporzionato anche
all'aumento del turismo in generale riferito all'area francofona,
in particolar modo la Francia e nella ripartizione della Francia,
al di là del
Rhône
-Alpes
-PACA, interessante
l'Île-de-France, visto che si parla spesso dell'
Espace Vallée
d'Aoste
e delle azioni di promozione, avremo modo di parlarne
nelle prossime settimane perché stiamo completando uno studio
proprio per avere i dati aggiornati che metteremo a disposizione di
tutti i colleghi ma questo è un dato che sicuramente è di rilievo.
I visitatori stranieri
online
sono in prevalenza francesi
seguiti dagli svizzeri, svedesi, inglesi e statunitensi.
Collega, nel ringraziarla per questa segnalazione, vorrei fare
una considerazione: crediamo che, come la collega ha detto, lo
strumento di un sito di un monumento così importante è lo strumento
principale per veicolare una promozione al di là di tutti gli
eventi che si fanno e quindi chiediamo e chiederemo maggiore
attenzione su questa questione.
Présidente
- Pour la réplique, la parole à la collègue
Minelli.
Minelli (RC-AC)
- Le segnalazioni che io ho ricevuto
venivano da un gruppo di studenti che hanno una corrispondenza con
dei compagni stranieri proprio nella costruzione di un progetto di
viaggio in Valle d'Aosta dove i nostri ragazzi avevano messo tra le
attrattive più importanti proprio quella del Forte di Bard, aprire
le pagine del sito del Forte e vedere quello che non c'è è stato
particolarmente sconcertante prima per gli studenti e poi per la
sottoscritta. Ho controllato la pagina in varie giornate successive
fino al 22 marzo, giorno in cui ho presentato l'interrogazione,
perché pensavo che ci fosse stato addirittura un problema
contingente perché mi sembrava veramente molto strano. Faccio
rilevare che è vero che la lingua veicolare che è stata
privilegiata per la costruzione del sito è l'italiano ma in una
Regione bilingue come la nostra nemmeno la parte in francese
aggiornata addirittura sull'apertura di alcuni periodi mi ha
lasciata abbastanza sconcertata. Io ho controllato il sito nella
Settimana della
francophonie
e non era pubblicizzata nessuna
attività che nella nostra regione c'era. Normalmente in un sito
importante come quello del Forte di Bard ci dovrebbero essere anche
dei rimandi agli eventi che ci sono in una Regione piccola ma che è
culturalmente attiva in questo senso. Devo dire che i dati che lei
ha fornito, questo dato molto interessante dell'aumento del 30
percento degli utenti inglesi e del 71 percento dei francesi e poi
queste 300 mila unità che visitano, mezzo milione addirittura, sono
dei dati molto importanti che ci devono far riflettere
sull'importanza... sì, è l'associazione che deve tenere aggiornato
il sito ma l'associazione ha come componente principale, insieme
alle due Fondazioni dell'Unicredit e del San Paolo, la Regione. Io
quindi credo che davvero ci voglia un'attenzione particolare perché
il Forte di Bard non è solo la
porte
de la Vallée
ma
è veramente in questo momento insieme a
Skyway
una delle
maggiori attrattive turistiche all'estero. Poi certo, dobbiamo
valorizzare tutto il resto, non dobbiamo puntare soltanto su questi
atouts
, però quelli abbiamo, quelle sono le cose che sono
conosciute all'estero, dobbiamo farle funzionare meglio perché vi
assicuro che non so se l'avete fatto ma se andate ad aprire, non è
nemmeno pubblicizzata la mostra sul Guercino, quella che c'è
adesso. Non c'è la mostra fotografica che ha richiamato negli anni
tantissimi visitatori. Davvero quindi questa è una grave carenza
per una Regione che sta giustamente pensando di pubblicizzare
meglio tutte le sue attrattive. So che si sta lavorando per questa
questione importante dell'Ente unico del turismo, io credo che sia
giusto pensare in grande, globalmente, però poi bisogna intervenire
sulle realtà semplici, le realtà uniche e questa è veramente una
delle situazioni in cui non si possono lasciare le cose in questa
maniera. Spero davvero che l'associazione metta mano il più in
fretta possibile a questo sito, lo tenga aggiornato e pubblicizzi
nel miglior modo possibile il Forte e le sue attività.
Presidente
- Vista l'ora, sospendiamo i lavori che
riprenderanno domani mattina alle ore 9:00.
---
La seduta termina alle ore 19:56.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK