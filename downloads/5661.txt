Consiglio Regionale della Valle d'Aosta - Oggetto del Consiglio n. 84 del 6 ottobre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 84 del 6 ottobre 1983 - Resoconto
OGGETTO N. 84/VIII - DISEGNO DI LEGGE PRESENTATO DALLA GIUNTA
REGIONALE IN DATA 6.9.1983, CONCERNENTE: "ASSESTAMENTO DEL BILANCIO
DI PREVISIONE PER L'ANNO 1983, AI SENSI DELL'ART. 43 DELLA LEGGE
REGIONALE 7.12.1979, N. 68".
PRESIDENTE:
La parola all'Assessore Martin; ne ha
facoltà.
MARTIN - (Fédération D.P.-U.V.P.) -
Questo disegno di
legge è la logica conseguenza di quello che abbiamo appena
approvato; si tratta di assestare le voci di bilancio del corrente
esercizio finanziario, i risultati cioè della gestione
dell'esercizio precedente. Detto che, dall'assestamento
complessivo, vi è un cosiddetto avanzo tecnico di circa 7 miliardi,
ossia delle somme che sono di provenienza statale che però non
hanno una destinazione di vincolo e che non erano impegnate per
l'anno '82, con questo provvedimento si intendono essenzialmente
tre cose: innanzitutto istituire dei nuovi capitoli di spesa per
iscrizione di oneri disposti da leggi che sono entrate in vigore
dopo l'approvazione del bilancio di previsione. Queste tre leggi
sono: vi sono i contributi per l'acquisizione ed il recupero
urbanistico del quartiere Cogne, l'intervento regionale
straordinario per la copertura di maggiori oneri per edilizia
convenzionata ed agevolata, le spese per allestire un canile
regionale e le spese per la gestione ed il funzionamento del
consorzio interregionale per la formazione del divulgatore
agricolo.
In secondo luogo, con questo provvedimento, si intende
rimpinguare alcuni capitoli per opere già iniziate e indispensabili
e che non trovano la completa copertura.
Infine, in terzo luogo, si intende finanziare delle nuove leggi
che erano previste nei fondi globali. Fra le più importanti citerò
il rifinanziamento per i fondi di rotazione per l'artigianato, dove
sono previsti 2 miliardi, per i fondi di rotazione per il
commercio, dove è previsto un miliardo; il finanziamento della
spesa per la sottoscrizione di titoli azionari, 500 milioni, ed il
finanziamento per l'anno '83 della legge n. 71 dell'82 che è quella
che riguarda la costruzione e la ristrutturazione dei presidi
socioassistenziali con una somma di 645 milioni.
PRESIDENTE:
La parola al Consigliere Mafrica; ne ha
facoltà.
MAFRICA - (P.C.I.) -
Con questo assestamento del bilancio
di previsione, in aggiunta ai circa 10 miliardi di variazione delle
entrate che ci ha comunicato prima l'Assessore alle Finanze, si
aggiungono 51 miliardi e mezzo alle entrate, per il 1983.
Una prima richiesta che faccio allo Assessore alle Finanze è
come mai, quando abbiamo appena appreso che l'avanzo di
amministrazione è di 55 miliardi, qui ne reiscriviamo circa 52 e
per quale ragione non iscriviamo tutto l'avanzo di amministrazione
appena accertato nelle entrate del bilancio. Ci sembrerebbe più
chiaro avere una variazione che sia perfettamente corrispondente.
Vorremmo sapere se ci sono delle particolari ragioni, sennò ci
sembra proprio una cosa strana.
La seconda osservazione è la seguente: la parte di variazione
nelle spese è prevalentemente destinata ad un aumento delle spese
correnti per piccola parte, ma per la maggior parte ad opere
stradali, acquisto o manutenzione di beni patrimoniali, cantieri di
lavoro, fabbricati ad uso industriale.
Devo dire che diventa un po' difficile sapere che si spenderanno
6 miliardi e 700 milioni in più per le strade, senza avere anche un
riferimento preciso di come stanno le cose per quanto riguarda la
situazione di questi lavori. Dalle cifre non si riesce a capire se
non ci siano idee nuove o se ci sia solamente il completamento di
opere già in programma, oppure se ci sia qualche iniziativa.
Voglio soprattutto chiedere come mai a questa epoca dell'anno ci
sono delle riserve così sostanziose: ci sono due miliardi e mezzo
per spese impreviste, ci sono 4 miliardi per la riammissione di
residui dichiarati perenti, ci sono altri 2 miliardi e mezzo come
riserva per le spese obbligatorie.
Non risulta molto chiaro come nel mese di ottobre si debba
lasciare, in modo così indeterminato, in sede di variazioni di
bilancio, una cifra complessiva di 9 miliardi. La critica che viene
subito in mente è che, probabilmente, si troverà nell'avanzo di
amministrazione dell'anno prossimo come non utilizzato. Quindi non
si sono impegnati oggi... non so... 8 di questi 9 miliardi per
altre iniziative ed altri investimenti.
Come osservazione generale sull'articolazione del provvedimento,
devo dire che non si discosta dall'impostazione che già aveva il
bilancio regionale per il 1983, contro il quale noi già avevamo
espresso un giudizio negativo. In pratica queste somme sono
aggiunte, non ben identificate, a capitoli di spesa che avevamo già
allora, ritenuti non sufficientemente adeguati alle necessità.
Quindi, vorremmo sentire delle spiegazioni.
Comunque possiamo anticipare fin da ora il giudizio negativo del
nostro Gruppo su questo provvedimento.
PRESIDENTE:
La parola all'Assessore Martin; ne ha
facoltà.
MARTIN - (Fédération D.P.-U.V.P.) -
Per prima cosa non si
tratta di 9 miliardi: i circa 10 miliardi che abbiamo approvato
nelle precedenti delibere non fanno parte di questo
provvedimento.
La seconda domanda è del perchè non tutto l'avanzo di
amministrazione, che è di circa 54 miliardi e mezzo, rientra
nell'assestamento che è di circa 52 miliardi; perchè, molto
semplicemente, in questo momento era sufficiente questa somma. Noi
abbiamo in previsione di fare un'altra variazione di bilancio verso
il mese di novembre: le variazioni di bilancio si possono fare in
qualsiasi periodo dell'anno, non necessariamente si fa una
variazione e si impegna completamente il fondo che si ha a
disposizione.
La terza questione riguarda i residui perenti: e soprattutto il
discorso delle grosse opere.
Quarta risposta per quanto riguarda le opere pubbliche: si
tratta soprattutto di completamenti o comunque di nuovi lotti di
opere già iniziate.
PRESIDENTE:
La parola al Consigliere Mafrica; ne ha
facoltà.
MAFRICA - (P.C.I.) -
Avevo detto che sono 9 miliardi,
cioè i 4 del fondo di riserva per la riassegnazione in bilancio di
residui perenti, poi 2 miliardi e mezzo di fondo di riserva per
spese obbligatorie, 2 miliardi e mezzo di fondi di riserva per
spese impreviste. Avevo chiesto a che cosa erano destinate queste
somme perchè mi sembrava eccessivo, nel mese di ottobre, avere
delle riserve così elevate per le spese obbligatorie, per le spese
impreviste e anche per gli stessi residui perenti.
Per questi ultimi si è detto che si tratta del Beauregard.
Vorrei sapere, se è possibile, a che cosa si pensa di provvedere
con il fondo di riserva spese obbligatorie e fondo di riserva spese
impreviste.
PRESIDENTE:
La parola all'Assessore Martin; ne ha
facoltà.
MARTIN - (Fédération D.P.-U.V.P.) -
La cifra in se stessa
può sembrare alta, ma questi fondi sono sempre stati proporzionali
al bilancio, quindi non c'è niente di strano in questo importo che
può sembrare molto elevato numericamente, ma in percentuale
rispecchia quanto nel passato è sempre inserito a questo titolo
nella contabilità del bilancio. Quindi non c'è niente di strano in
questa cifra.
PRESIDENTE:
Dichiaro chiusa la discussione generale e
metto in votazione la legge articolo per articolo.
PRESIDENTE:
Do lettura dell'art. l:
ART. 1
E' approvata l'istituzione dei seguenti nuovi capitoli nella
parte SPESA dello stato di previsione del bilancio della Regione
per l'anno 1983 per l'iscrizione di oneri disposti dalle leggi
regionali 15.12.1982, n. 87; 24.12.1982, n. 99; 30.12.1982, n. 102
- entrato in vigore dopo l'approvazione del bilancio
stesso.
... OMISSIS...
PRESIDENTE:
Metto in approvazione lo articolo 1:
ESITO DELLA VOTAZIONE
Presenti 29
Votanti 28
Astenuti 1 (Aloisi)
Favorevoli 18
Contrari 10
- Il Consiglio approva -
PRESIDENTE:
Do lettura dell'art. 2:
ART. 2
Lo stato di previsione dei residui della parte ENTRATA del
bilancio per l'esercizio finanziario 1983 è modificato come
segue:
In aumento:
... OMISSIS...
Totale in aumento £ 25.077.288.147
In diminuzione:
OMISSIS...
Totale in diminuzione £ 19.728.486.031
Riepilogo variazioni dello stato di previsione dei residui
attivi:
in aumento £ 25.077.288.147
in diminuzione £ 19.728.486.031
differenza in aumento £ 5.348.802.116
PRESIDENTE:
Metto in votazione l'arti colo 2:
ESITO DELLA VOTAZIONE
Presenti 29
Votanti 28
Astenuti 1 (Aloisi)
Favorevoli 18
Contrari 10
- IL Consiglio approva -
PRESIDENTE:
Do lettura dell'art. 3:
ART. 3
Lo stato di previsione dei residui della parte SPESA del
bilancio di previsione per l'esercizio finanziario 1983 è
modificato come segue:
In aumento:
OMISSIS...
Totale in aumento £ 43.737.730.584
In diminuzione:
... OMISSIS...
Totale in diminuzione £ 28.279.802.815
Riepilogo delle variazioni dello stato di previsione dei
residui passivi:
in aumento: £ 43.737.730.584
in diminuzione: £ 28.279.802.815
differenza in aumento £ 15.457.927.769
PRESIDENTE:
Metto in votazione l'articolo 3:
ESITO DELLA VOTAZIONE
Presenti 29
Votanti 28
Astenuti 1 (Aloisi)
Favorevoli 18
Contrari 10
- Il Consiglio approva -
PRESIDENTE:
Per l'art. 4 c'è da fare una piccola modifica
e cioè: dove è scritto in diminuzione, non è 736 milioni, ma 763
milioni.
Do lettura dell'art. 4:
ART. 4
Lo stato di previsione di competenza del bilancio per
l'esercizio finanziario 1983 viene modificato per effetto delle
variazioni analiticamente riportate nei successivi artt. 5, 6 e 7
come segue:
Parte ENTRATA
in aumento £ 51.876.367.990
Parte SPESA
in aumento £ 52.639.867.990
in diminuzione £ 763.500.000
PRESIDENTE:
Metto in votazione l'articolo 4:
ESITO DELLA VOTAZIONE
Presenti 29
Votanti 28
Astenuti 1 (Aloisi)
Favorevoli 18
Contrari 10
- Il Consiglio approva -
PRESIDENTE:
Do lettura dell'art. 5:
ART. 5
E' approvata la variazione in aumento per £ 51.876.367.990
del cap. 00100
"
Avanzo
di Amministrazione" della
parte ENTRATE del bilancio di previsione della Regione per
l'esercizio finanziario 1983
PRESIDENTE:
Metto in votazione l'articolo 5:
ESITO DELLA VOTAZIONE
Presenti 29
Votanti 28
Astenuti 1 (Aloisi)
Favorevoli 18
Contrari 10
- Il Consiglio approva -
PRESIDENTE:
Do lettura dell'art. 6:
ART. 6
E' approvata la variazione in aumento dei sottoindicati
capitoli della parte SPESA del bilancio di previsione della Regione
per l'esercizio finanziario 1983, per l'iscrizione dei fondi
relativi a trasferimenti dallo Stato, già iscritti nel bilancio per
l'esercizio 1982 e non impegnati:
... OMISSIS...
Totale in aumento £ 6.919.467.990
PRESIDENTE:
Metto in approvazione l'articolo 6:
ESITO DELLA VOTAZIONE
Presenti 29
Votanti 28
Astenuti 1 (Aloisi)
Favorevoli 18
Contrari 10
- Il Consiglio approva -
PRESIDENTE:
Do lettura dell'art. 7:
ART. 7
Sono approvate le seguenti variazioni ai capitoli di spesa
sottoindicati del bilancio di previsione della Regione per
l'esercizio finanziario 1983:
In aumento
... OMISSIS...
Totale in aumento £ 45.720.400.000
In diminuzione
... OMISSIS...
Totale in diminuzione £ 763.500.000
PRESIDENTE:
Metto in approvazione l'articolo 7:
ESITO DELLA VOTAZIONE
Presenti 29
Votanti 28
Astenuti 1 (Aloisi)
Favorevoli 18
Contrari 10
- Il Consiglio approva -
PRESIDENTE:
Do lettura dell'art. 8:
ART. 8
L'allegato n. 8 al bilancio di previsione della Regione per
l'esercizio 1983 approvato con legge regionale 30.12.1982 n. 104 è
così integrato:
Elenco dei provvedimenti legislativi che si intendono
finanziare con il "Fondo globale per il finanziamento di spese per
l'adempimento di funzioni normali (spese di investimento)" iscritto
al capitolo 50050 del bilancio di previsione per l'esercizio
finanziario 1983.
... OMISSIS...
PRESIDENTE:
Metto in votazione l'articolo 8:
ESITO DELLA VOTAZIONE
Presenti 29
Votanti 28
Astenuti 1 (Aloisi)
Favorevoli 18
Contrari 10
- Il Consiglio approva -
PRESIDENTE:
Do lettura dell'art. 9:
ART. 9
La presente legge è dichiarata urgente ai sensi del 3° comma
dell'art. 31 dello Statuto Speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in votazione l'arti colo 9:
ESITO DELLA VOTAZIONE
Presenti 29
Votanti 28
Maggioranza 18
Favorevoli 18
Astenuti 1 (Aloisi)
Contrari 10
- Il Consiglio approva -
PRESIDENTE:
La parola al Consigliere Riccarand per
dichiarazione di voto; ne ha facoltà.
RICCARAND - (N.S.) -
Voto contro questo D.L. perchè
prosegue nella impostazione di bilancio di previsione '83, bilancio
su cui avevamo espresso m giudizio negativo. Non ci pare che nella
utilizzazione di questi 51 miliardi ci siano delle scelte di tipo
nuovo, per cui il nostro giudizio è negativo.
Si tratta evidentemente di un voto su scelte politiche su cui
diamo un giudizio negativo, che è cosa diversa dal voto sul
rendiconto che, a nostro avviso, è contabilmente esatto, per cui la
sua approvazione è un atto dovuto da parte del Consiglio.
PRESIDENTE:
La parola al Consigliere Baldassarre; ne ha
facoltà.
BALDASSARRE - (P.S.D.I.) -
Ribadisco come ho già fatto in
Commissione il mio parere negativo, perchè non condivido le scelte
fatte e anche perchè, lo ripeto, non ho fiducia nella capacita di
spesa di questa maggioranza.
PRESIDENTE:
La parola al Consigliere Berti; ne ha
facoltà.
BERTI - (Art. e Comm. Valdostani) -
Voterò a favore di
questo D.L. pur con le pecche che ho accennato poc'anzi e mi
riferisco, nuovamente e soprattutto, a quella parte dei 7 miliardi
che si stanno trascinando da un esercizio all'altro e che sono
tutti soldi di contributi dello Stato per vari interventi. Abbiamo
17 punti di intervento che non sono stati soddisfatti, quindi fondi
statali non spesi. Però dall'art. 8 sui fondi. globali emerge una
certa volontà, anche se non ottimale come avrebbe dovuto essere, di
finanziamento sui settori dello sviluppo economico, per cui mi pare
che ci sia una certa sensibilità nel venire incontro a certe
esigenze.
Per questo motivo voterò a favore.
PRESIDENTE:
Se non ci sono altre dichiarazioni di voto
passiamo alla votazione segreta.
VOTAZIONE SEGRETA
ESITO DELLA VOTAZIONE
Presenti 31
Votanti 30
Astenuti 1 (Aloisi)
Favorevoli 23
Contrari 7
- Il Consiglio approva -
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK