Consiglio Regionale della Valle d'Aosta - Oggetto del Consiglio n. 368 del 28 febbraio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 368 del 28 febbraio 1984 - Resoconto
OGGETTO N. 368/VIII - CRITERI PER LA FORMAZIONE DELLE
GRADUATORIE PER L'INSEGNAMENTO NELLA SCUOLA
ELEMENTARE.-(Interrogazione).
PRESIDENTE
: Do lettura della interrogazione presentata
dai Consiglieri Mafrica e Pedrini.
INTERROGAZIONE
Avendo
avuto
notizia da parte di insegnanti
interessati che nelle graduatorie per l'insegnamento nella scuola
elementare non verrebbero più conteggiati i punteggi relativi a
servizi prestati in pubbliche amministrazioni per attività quali
l'assistenza nelle colonie o la sorveglianza durante la refezione
scolastica,
i sottoscritti Consiglieri regionali
INTERROGANO
l'Assessore alla Pubblica Istruzione per avere notizie in
merito ai criteri con cui vengono formate le graduatorie per
l'insegnamento nella scuola elementare e per conoscere le
intenzioni della Giunta in merito alla valutazione di servizi
prestati in pubbliche amministrazioni per attività che comunque
rivestono importanza sotto l'aspetto educativo.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
Per la copertura dei posti di insegnamento
nelle scuole della Valle d'Aosta si applicano, come ribadito
dall'articolo 18 della Legge Regionale 15.6.1983 n. 57, le
disposizioni vigenti per le corrispondenti scuole statali.
Tali disposizioni sono contenute in apposite ordinanze emanate,
ai sensi dell'articolo 2 della Legge 9 agosto 1978 n. 463, dal
Ministero della Pubblica Istruzione, sentito il Consiglio Nazionale
della Pubblica Istruzione. I criteri per l'attribuzione dei
punteggi sono fissati dalle tabelle di valutazione dei titoli
approvate con decreto ministeriale. L'Assessore Regionale alla
Pubblica Istruzione, sentita la commissione sindacale di cui
all'articolo 20 della Legge Regionale 57/83, apporta con propria
ordinanza le necessarie integrazioni alle ordinanze ministeriali
per adeguarle alle necessità locali, con particolare riferimento
alla situazione di bilinguismo della Regione ed ai requisiti di
conoscenza della lingua francese da parte degli aspiranti
all'inclusione nelle graduatorie. Le integrazioni di cui trattasi
riguardano le modalità di presentazione delle domande al
Sovraintendente agli Studi, ed è da notare che si parla di
Sovraintendente e non di Provveditore, e poi questi termini sono
prorogati appunto per dare la possibilità di presentare la domanda
in Valle d'Aosta con l'indicazione dei prescritti requisiti di
conoscenza della lingua francese e la valutazione di determinati
titoli conseguiti per esame o per stages in paesi francofoni, con i
punteggi attribuibili ai singoli titoli.
Inoltre i servizi attualmente valutabili sono stabiliti dal D.M.
29/4/1980 che tiene conto solamente delle attività didattiche, con
esclusione di tutti quei servizi che non siano riconducibili a tale
attività. Tutto ciò sta a significare che non c'è assolutamente
discrezionalità da parte dell'Assessore nel compilare queste
graduatorie se non per quella parte alla quale ho fatto cenno e che
è relativa ai titoli per la lingua francese e per la disponibilità
da parte dell'Assessore ad allungare i termini per la presentazione
delle domande in modo da facilitare le cose a coloro che intendono
essere inclusi nelle graduatorie. Tutto il resto è assolutamente
meccanico ed i Consiglieri dovrebbero sapere queste cose!
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Io non so se l'Assessore conosce tutte
le disposizioni che riguardano gli altri Assessori suoi colleghi,
non lo credo. Noi ci siamo fatti portatori dell'esigenza di alcuni
insegnanti perché venga riconosciuto loro un determinato tipo di
servizio prestato nelle pubbliche amministrazioni. Ora è chiaro che
esistono delle disposizioni statali, ma l'Assessore ha detto anche
che determinate possibilità di integrazione sono concesse
all'Assessore Regionale alla Pubblica Istruzione. L'Assessore
utilizza questa possibilità per quello che riguarda la francofonia
perché alla base di questo credo che ci sia una scelta politica. Io
non credo che sia del tutto impossibile, volendo adattare alle
esigenze locali la formazione di questa graduatoria, utilizzare
anche altri parametri, soprattutto per ciò che riguarda la
valutazione di determinati titoli.
Battuta per battuta, devo dire trovo strano come spesso siano
proprio gli Assessori dell'Union Valdôtaine i più fedeli interpreti
delle circolari ministeriali, per cui non si può andare un tantino
al di là. Noi ci siamo fatti portatori di un'esigenza che ci hanno
posto degli insegnanti. L'Assessore ritiene che per queste materie
la Circolare Ministeriale sia da accettare: è una sua valutazione.
Io invece penso che la Regione abbia, volendo, la possibilità di
fare queste piccole modifiche. Si tratta di una scelta e non di una
prescrizione.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.) -
Direi che la risposta dell'Assessore,
dobbiamo dargliene atto, è precisa. Anzi, visto che ha citato un
sacco di leggi, se per gentilezza mi fa avere una fotocopia dei
suoi appunti, anche per poter controllare, mi farebbe piacere. Io
non conosco queste leggi e dichiaro la mia ignoranza in materia.
Vorrei però che l'Assessore, e con esso il Presidente della Giunta
e la Giunta, prendesse in esame l'ultima parte di quello che ha
detto il Consigliere Mafrica, non quella che riguarda la politica
ma quella che riguarda l'insegnante. Secondo me non è giusto che le
insegnanti delle scuole materne e degli asili, che lavorano in una
categoria di scuole non agganciate alle elementari, debbano
prestare la loro opera e non debbano avere nemmeno un punteggio per
poter partecipare ai concorsi regolari che si svolgono per le altre
insegnanti. Ora, visto che abbiamo la possibilità del francese per
aggirare l'ostacolo, io timidamente chiederei l'attenzione
dell'Assessore per vedere se c'è la possibilità di sanare questa
che, secondo noi, è una ingiustizia. Direi anzi che forse è più
facile fare scuola alle elementari che non alle scuole materne dove
i bambini sono ancora più piccoli e quindi hanno delle esigenze
maggiori. Noi abbiamo fatto questa interrogazione perché ci è
pervenuta la richiesta da parte di un gruppo di queste insegnanti
che chiedevano se non era possibile farci loro portavoce: l'abbiamo
fatto. Se l'Assessore vuole, può trovare una soluzione nelle more
del suo tempo. A nostro parere è una questione di giustizia.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK