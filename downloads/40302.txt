Consiglio Regionale della Valle d'Aosta - Oggetto del Consiglio n. 3138 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3138 del 24 gennaio 2018 - Resoconto
OBJET N° 3138/XIV - Communications du Président de la
Région.
Farcoz (Président) -
Point n° 2 de l'ordre du jour. La
parole au Président Viérin.
Viérin (UVP) -
Solo per comunicare, visto che era stato
oggetto del dibattito consiliare, che, a seguito della richiesta
congiunta, della condivisione con RAV, sulla questione degli
aumenti autostradali sulla tratta di competenza - era stato
richiesto al Ministero un aumento della percentuale di scontistica
per i residenti e pendolari al fine di annullare gli aumenti fino
al 30 giugno -, la richiesta è stata accettata con risposta nei
giorni scorsi da parte del Ministero. Nell'attesa e a seguito di
una richiesta di incontro con il Ministero, con il Ministro per la
revisione del piano tariffario di cui si è parlato qui in
Consiglio, questo di fatto va, fino al 30 giugno per pendolari e
residenti, ad annullare gli aumenti sul tratto di competenza.
Président -
La parole au collègue Gerandin.
Gerandin (CC-MOUV) -
Volevo solo chiedere al Presidente
che ha parlato del problema dell'autostrada perché sul sito
Infomobilità della Regione è scritto che la SS26 nel tratto
Montjovet/Champdepraz rimarrà chiusa fino al 28 febbraio 2018.
Siccome l'hanno segnalato a me, l'avranno segnalato anche a voi,
penso sarebbe corretto capire la situazione, perché dal primo
giorno di chiusura è stato detto che interessava dieci giorni di
chiusura, adesso rischiamo di parlare di un mese e mezzo. C'è molta
preoccupazione per il passaggio del traffico in mezzo a strade
molto più ridotte. Vorremmo capire pertanto se era a titolo
precauzionale il 28 febbraio, oppure se c'è un piano lavori, perché
creerebbe non pochi problemi. A questo punto io immagino che si
debbano prendere altri tipi di decisioni, tipo quella di rendere
gratuito il passaggio del tratto autostradale, perché non possiamo
pensare che per un mese e mezzo anche i mezzi pesanti passino in
mezzo alle frazioni.
Président -
La parole au Président de la Région.
Viérin (UVP) -
Ringrazio il collega Gerandin, perché in
effetti avevamo sentito ANAS sin da subito quando si è manifestato
questo problema e i dieci giorni precauzionali richiesti per
intervenire ci sembravano adeguati a poter risolvere la
problematica. Verificheremo subito così da aggiornare nel corso
della giornata sulla situazione, perché, se si protraesse per
troppo tempo, effettivamente torneremo alla carica, come avevamo
fatto, nel richiedere una soluzione alternativa al di là della
viabilità che è stata studiata, perché in effetti creerebbe dei
disagi che sarebbero troppo procrastinati e per questo la ringrazio
della sollecitazione.
Président -
La parole à la collègue Morelli.
Morelli (ALPE) -
Solo per prendere atto di quanto ha
detto il Presidente e magari chiedere anche di aggiornarci rispetto
alla situazione invece dell'Alta Valle, dove ieri è caduta una
frana, è crollato una parte di muro nel tratto tra Saint-Pierre e
Sarre. Oggi c'è il traffico alternato, anche lì se si potessero
avere delle informazioni in merito alla situazione...
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK