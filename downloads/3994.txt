Consiglio Regionale della Valle d'Aosta - Oggetto del Consiglio n. 290 del 29 maggio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 290 del 29 maggio 1981 - Resoconto
OGGETTO N. 290/81 - RATIFICA DI DELIBERAZIONI ADOTTATE DALLA
GIUNTA IN VIA D'URGENZA.
Oggetto n. 2037 in data 23 aprile 1981:
Prosecuzione di campi e vivai sperimentali in località varie
della Regione - Approvazione ed impegno di spesa.
Presidente
- Nessuno chiede la parola? Non ci sono
dichiarazioni di voto? Metto in approvazione la deliberazione n.
2037.
Esito della votazione:
Presenti: 25
Votanti: 25
Maggioranza: 13
Favorevoli: 25
Il Consiglio approva all'unanimità.
Oggetto n. 2060 in data 23 aprile 1981:
Lavori
di costruzione di un 3° lotto della Scuola elementare e materna "La
Plaine" in Comune di Saint-Christophe - Approvazione di nuovi
prezzi.
Presidente
- Nessuno chiede la parola? Non ci sono
dichiarazioni di voto? Metto in approvazione la deliberazione n.
2060.
Esito della votazione:
Presenti: 25
Votanti: 25
Maggioranza: 13
Favorevoli: 25
Il Consiglio approva all'unanimità
Oggetto n. 2067 in data 23 aprile 1981:
Lavori
di costruzione di una Scuola Materna ed Asilo nido in località
"Prati Nuovi", del Comune di Pont-Saint-Martin. Liquidazione
all'impresa appaltatrice di un 8° acconto per revisione dei prezzi
contrattuali - Anticipazione del 75% del saldo del compenso
revisionale ai sensi del D.M. 3.10.1980.
Presidente
- Nessuno chiede la parola? Non ci sono
dichiarazioni di voto? Metto in approvazione la deliberazione n.
2067.
Esito della votazione:
Presenti: 25
Votanti: 25
Maggioranza: 13
Favorevoli: 25
Il Consiglio approva all'unanimità
Oggetto n. 2068 in data 23 aprile 1981:
Sistemazione del piazzale in Comune di Saint-Oyen - Liquidazione
all'impresa appaltatrice Sapia Benedetto, di Aosta, del compenso
spettante per revisione dei prezzi contrattuali - Approvazione di
spesa.
Presidente
- Nessuno chiede la parola? Non ci sono
dichiarazioni di voto? Metto in approvazione la deliberazione n.
2068.
Esito della votazione:
Presenti: 25
Votanti: 25
Maggioranza: 13
Favorevoli: 25
Il Consiglio approva all'unanimità
Oggetto n. 2069 in data 23 aprile 1981:
Lavori
di costruzione piazzale di Arvier - Liquidazione all'impresa
appaltatrice Luboz Ubaldo, di Arvier, del compenso spettante per la
revisione dei prezzi contrattuali - Approvazione di spesa.
Presidente
- Nessuno chiede la parola? Non ci sono
dichiarazioni di voto? Metto in approvazione la deliberazione n.
2069.
Esito della votazione:
Presenti: 24
Votanti: 24
Maggioranza: 13
Favorevoli: 24
Il Consiglio approva all'unanimità
Oggetto n. 2078 in data 23 aprile 1981:
Lavori
di ristrutturazione del reparto Emodialisi nell'Ospedale di Aosta.
Approvazione di perizia suppletiva e di variante Approvazione ed
impegno di spesa - Approvazione di nuovi prezzi.
Presidente
- Ha chiesto di parlare il Consigliere
Péaquin. Ne ha facoltà.
Péaquin (PCI)
- Si tratta di una perizia suppletiva, per
una spesa di 247 milioni, per ristrutturazione del Reparto
Emodialisi. Ecco, vorrei fare delle domande che possono interessare
anche la delibera relativa alla ristrutturazione del Reparto di
Pronto Soccorso; a che cosa si riferiscono questi lavori? E poi,
dato che noi non abbiamo l'elenco dei nuovi prezzi - che, si dice
nella delibera, è stato sottoposto alla Giunta per l'approvazione -
vorremmo sapere che cosa consiste, trattandosi di opere edilizie e
avendo già stabilito una cifra di appalto di 266 milioni. Vorremmo
spiegazioni in merito.
Presidente
- Risponde l'Assessore ai Lavori Pubblici,
Borbey.
Borbey (DC)
- La maggior parte dei lavori che sono stati
eseguiti non erano previsti e sono stati richiesti dal dott.
Barbero, Commissario straordinario dell'Ospedale Generale di Aosta.
Intanto, c'è da premettere che una parte dei lavori e una parte
delle forniture non potevano essere previsti nella fase di
progettazione - che quindi non è da giudicarsi carente - perché si
sono prospettate in un momento successivo e si è voluto, dietro le
richieste del dott. Barbero, fare le cose nel migliore dei
modi.
Posso fare qui degli esempi e comunque fornirò al Consigliere
Péaquin l'elenco di tutte le opere effettuate in difformità
rispetto al progetto. In principio non era previsto di sostituire
le persiane avvolgibili: in fase di esecuzione, si è poi visto che
era assurdo fare un reparto completamente nuovo e lasciare persiane
che in effetti erano già vecchie di trent'anni e più; quindi, anche
se i progettisti non avevano pensato di sostituirle, si è ritenuto
doveroso e logico farlo; ciò ha comportato una spesa di 5 milioni.
Un impianto TV a circuito chiuso, non previsto ma richiesto appunto
dal Commissario Straordinario dell'Ospedale, costa 25 milioni. I
trasformatori di isolamento costano 14.600.000. È stata sostituita
completamente - e questa è un'altra cifra di una certa entità - la
controsoffittatura: la Società di Progettazione ne aveva prevista
una che in fase di esecuzione, interpellati anche i Tecnici di
Progettazione,la Direzione Lavori, l'Assessore Rollandin che ha
seguito più del sottoscritto i lavori e il dott. Barbero, è stata
sostituita con un'altra non a tipo assorbente, perché la cosa
poteva un domani essere pericolosa e forse neanche ammessa; si è
optato per una controsoffittatura a doghette di alluminio. Questo
ha comportato di dover isolare doga per doga a terra, perché l'ENPI
non dava l'autorizzazione; questo lavoro di controsoffittatura, che
da 18.000 lire a metro quadro è venuto a costare 28.000 a metro
quadro e la messa terra è venuta a costare in totale circa 20-22
milioni. Per le porte interne, mentre all'inizio della
progettazione si era pensato di lasciare determinate tramezze che
poi si è ritenuto di abbattere per cambiamento di destinazione di
alcuni locali, abbiamo una spesa di circa 15.400.000 lire, mentre
per questo lavoro era prevista una spesa di 4 milioni. Le porte
interne erano previste infatti di un'altezza di metri 2,10, invece
si è voluto, giustamente, mettere sopraluce alle porte interne che
sono arrivate ad altezze di metri 2,80 - 2,90. Abbiamo avuto quindi
quasi un raddoppio di superficie. Un'altra cosa che mi viene in
mente, ad esempio, è un pavimento previsto all'inizio in pvc
normale e poi montato in pvc elettroconducente; questo costa 60.000
lire al metro quadrato. Come ho detto, poiché l'elenco è ampio,
consegnerò una copia di tutto quello che ha fatto la Direzione
Lavori al Consigliere che ha chiesto questi chiarimenti.
Quanto ho detto vale anche per il Pronto Soccorso, per il quale
il maggior costo è dovuto ad alcune opere esterne che non erano
previste, quale l'impermeabilizzazione della rampa e la ringhiera
della rampa di accesso; inoltre un costo non indifferente è dovuto
all'impianto elettrico per il rispetto di norme di sicurezza
particolare che l'ENPI di Aosta ha richiesto. A questo proposito
abbiamo avuto una grossa discussione anche con la Società di
Progettazione, la quale sosteneva che l'ENPI di Torino non aveva
fatto obiezioni mentre l'ENPI di Aosta aveva dichiarato che se
l'impianto fosse stato realizzato come da progetto, non lo avrebbe
collaudato. Il Direttore dei Lavori, l'ingegnere Berthod e il
geometra Armand hanno avuto dei contatti frequenti con l'ENPI,
hanno fatto dei sopralluoghi e hanno controllato con l'ENPI stesso
queste opere che abbiamo dovuto eseguire in più rispetto a quanto
aveva previsto la spesa.
Presidente
- Ha chiesto di parlare l'Assessore alla
Sanità, Rollandin. Ne ha facoltà.
Rollandin (UV)
- Per completare quanto detto
dall'Assessore Borbey vorrei chiarire che per quanto riguarda le
attrezzature per l'emodialisi; mentre la progettazione iniziale
prevedeva un certo circuito di trattamento, sono state
successivamente adottate, con il passaggio al sistema di osmosi
indiretta, altre apparecchiature. Oltre a questo, c'è poi il fatto
che nel progetto iniziale si prevedeva di fare la dialisi non solo
nell'ala dove attualmente è situata, ma di estenderla all'area
occupata dalla radiologia. Questo però imponeva di aspettare che
fosse sgomberata anche la parte di radiologia che doveva andare
nella piastra; per evitare questa attesa, sono stati fatti quei
cambiamenti, a cui accennava l'Assessore Borbey, delle tramezze
nella parte interrata, perché si è preferito completare i lavori in
modo da poter iniziare la dialisi anche prima del completamento
della piastra. Ora, questi cambiamenti assieme alle modifiche
apportate per l'acquisto di nuove tecnologie che la Commissione ha
valutato e per le quali sono stati fatti anche dei sopralluoghi
all'estero, hanno portato a un considerevole aumento di prezzo.
Voglio anche ricordare che sempre nel Reparto di Emodialisi sono
state rifatte le fognature, approfittando del fatto che si faceva
il lavoro. Questo ha comportato un ritardo nei tempi e una
ulteriore spesa.
Presidente
- Il Consigliere Péaquin intende replicare? Ne
ha facoltà.
Péaquin (PCI)
- Noi certamente non abbiamo alcun elemento
per dire che questi lavori in più non dovevano essere fatti;
soltanto, ci pare che questo non sia un modo normali di procedere.
La deliberazione con la quale si decideva di appaltare l'esecuzione
dei lavori non è molto distante nel tempo: risale al mese di giugno
di un anno fa, sono passati 11 mesi. Allora si prevedeva una spesa
di £ 266.433.892 oggi dobbiamo spendere ancora 247 milioni;
praticamente si raddoppia il costo dei lavori; io credo che con
questo modo di fare non riusciamo
... (interruzione) ...
sì,
la spesa, però i prezzi stabiliti sono i medesimi ai quali i lavori
erano stati appaltati un anno fa; non c'è un aumento di prezzi,
perché l'appalto è fatto alle medesime condizioni di un anno fa!
Ecco, qui la minima programmazione, la minima previsione di spesa
va a farsi friggere, perché invece di spendere 500 milioni, quanti
erano, ne spendiamo 900! Ecco, allora è naturale pensare che un
anno fa non avevamo le idee molto chiare su quello che si doveva
fare! Il Commissario Straordinario dell'Ospedale, dott. Barbero, ha
fatto presente che erano necessarie alcune modifiche: nella
delibera, in premessa, sta scritto così: "...numerosi lavori non
previsti e richiesti dal Commissario Straordinario dell'Ospedale
Generale di Aosta". Ecco, su questi lavori che si sono rilevati
necessari e opportuni non abbiamo nulla da dire; viene però da
domandarsi quale Reparto di Emodialisi e di Pronto Soccorso avremmo
avuto se il Commissario non avesse richiesto questi lavori non
previsti! Evidentemente il lavoro di ristrutturazione non sarebbe
stato fatto nel modo migliore. Per questo, per procedere nel modo
più aderente possibile alla realtà, bisognerebbe essere più attenti
nella progettazione e nell'appalto di opere, altrimenti poi ci
troviamo di fronte a spese ingenti non previste: ci pare che questo
non sia un modo molto corretto di procedere.
Comunque, noi siamo favorevoli a che vengano fatti questi
lavori, tante volte in Consiglio ci siamo pronunciati per
sollecitare la ristrutturazione di questi due Reparti; ecco, però
per questa imprevidenza, che ci sembra alquanto strana, ci
asterremo dal votare queste due delibere.
Presidente
- Ha chiesto di parlare il Presidente della
Giunta. Ne ha facoltà.
Andrione (UV)
- Solo una battuta al Consigliere Péaquin,
perché è un tecnico: l'Ospedale di Aosta è stato finito nel 1936,
progetto Pestalozza; ora, il Consigliere Péaquin sa benissimo che a
più di quarant'anni non c'è corrispondenza fra la previsione e le
spese effettive. Questo lo dico al tecnico di queste
cose!
...(interruzione del Consigliere Péaquin)...
Ma va be',
che cosa vuol dire che si raddoppia? Si raddoppia perché c'è in
parte un aumento di prezzo, e c'è in più qualche opera particolare.
Comunque era solo una battuta che volevo fare: quello che è costato
all'Amministrazione regionale trovare quei print (?) in cemento,
sotto dove si fa il TAC, che si sono dovuti demolire a Omartand
(?), Pinot (?) ecc... tutto in più! Perché nessuno sapeva...non
c'erano sul progetto... non c'erano da nessuna parte! E hanno
portato un ritardo di più di un mese e si è dovuto demolire tutto
(incomprensibile)
. Quindi accettando le modifiche della
controsoffittatura e la scelta del pavimento assolutamente
elettroconducente - perché in un Paese come il nostro si fanno
delle cose perfette sotto certi profili, sotto altri un po' meno! -
è chiaro che i costi aumentano! Che poi il servizio sia comparabile
ai costi, questo è un altro discorso!
Presidente
- Ha chiesto di parlare l'Assessore alla
Sanità, Rollandin. Ne ha facoltà.
Rollandin (UV)
- Brevemente, ma voglio precisare che
quanto è stato detto dal Consigliere Péaquin non corrisponde
assolutamente al vero. Se ha la cortesia di andare al suo posto,
con questo elenco alla mano vedrà cosa si poteva fare di diverso,
tenendo presente che qui non si è progettato sul nuovo e che c'è
stato un certo ammodernamento tecnologico. Portando un altro
esempio, il progetto iniziale per il Reparto degli Infettivi
prevedeva una spesa di 1 miliardo e 200 milioni, adesso costa 2
miliardi e 800 milioni! Qui son passati 11 mesi, e ad esempio
sull'osmosi e sulla tecnica dell'emodialisi le tecnologie sono già
cambiate, cosa che non era prevedibile quando si è approvato il
progetto. Inoltre tutte le volte che aggiorniamo, si rileva un
considerevole aumento dei prezzi e questi si spostano ogni tre
mesi, non ogni anno! Certe modifiche non erano previste nemmeno
negli accorgimenti tecnici: ad esempio, per le testate-letto c'è
stato uno sbalzo di 40 milioni; ora, vi chiedo, chi è che poteva
prevedere che un certo tipo di testata-letto che usano adesso in
Germania - e difatti sono state importate da quel paese - fosse il
migliore e quindi fosse logico fare questa variazione? Qui non è
questione di previsioni, perché non si può sapere se magari fra un
anno la dialisi è superata! Sì, in medicina non è come nel campo
architettonico, dove peraltro le modifiche sono abbastanza
repentine, qui diventa ancora più aleatorio! Una macchina comprata
oggi tra un anno non va più; basta fare un salto in un laboratorio
di analisi
...(interruzione incomprensibile) ...
No, no, il
discorso delle tapparelle è un altro: a parte che è molto relativo,
ma questa è stata una scelta e se si voleva, potevano anche
rimanere quelle, soltanto si è detto: già che si fa il lavoro,
cambiamole!, ma è una scelta che viene dopo, non c'entra niente con
la progettazione! E di quanto ha richiesto il dott. Barbero,
logicamente si è discusso a livello di Commissione e con
l'Intersindacale medica perché qui non è che ci si alza al mattino
e si decide di fare qualcosa! Il Commissario rappresenta la
gestione all'interno dell'Ospedale e quindi i contatti anche a
livello medico dovevano esser tenuti dal dott. Barbero, mi sembra
normale! Però sono stati discussi, normalmente, prima della
approvazione...
(voci fuori microfono)
.
Presidente
- Ha chiesto di parlare il Consigliere
Viberti. Ne ha facoltà.
Viberti (DPROL)
- Anch'io mi asterrò dal votare questa
delibera e quella successiva, in quanto le giustificazioni
riguardanti l'aumento spropositato, il raddoppio praticamente,
della spesa effettuata sia in un caso che nell'altro, non
soddisfano completamente. Per quanto concerne poi il fatto che dopo
11 mesi sia arrivato sul mercato un modello di testata-letto - come
è stato definito dall'Assessore Rollandin - che è riconosciuto il
migliore in commercio e che non era a conoscenza della SPO quando è
stata fatta la progettazione, questo non mi sento di crederlo; a
meno che non sia vero quanto è già stato detto da qualcuno in
questo Consiglio circa la effettiva capacità di questa SPO di fare
dei progetti adeguati. Delle due cose una sola può essere vera,
perché non credo che nel giro di undici mesi s'impongano, senza che
un progettista capace ne sia al corrente, nuovi macchinari. La
tecnologia a livello di elettronica son d'accordo che va avanti a
una velocità incredibile, ma non ci si venga a raccontare che nello
spazio di 11 mesi, senza che la SPO lo sapesse, si è imposto sul
mercato un nuovo modello di testata-letto! La verità è che questa
SPO lavora male, Assessore Rollandin
...(voce fuori
microfono)...
e allora?
...(voce fuori microfono).
Ah, ma allora l'Assessore Rollandin ci dice chiaramente che noi
facciamo delle scelte su una casa e poi quando è il momento di
decidere noi abbiamo soltanto impegnato del denaro! E poi si verrà
in Consiglio per decidere su gli accessori della macchina che
l'Assessore ha comperato; ci dice che compera una 500 e poi invece
scopriamo che gira col Ferrari! Questo è il discorso che ha fatto
l'Assessore Rollandin!
Comunque, lo ripeto, mi astengo perché non ritengo che la massa
di giustificazioni portate sia sufficiente a spiegare come mai nel
giro di undici mesi ci troviamo di fronte ad un raddoppio delle
spese.
Presidente
- Altri chiedono la parola per dichiarazione
di voto? Non vi sono dichiarazioni di voto. Metto in approvazione
la deliberazione n. 2078 in data 23 aprile 1981.
Esito della votazione:
Presenti: 24
Votanti: 16
Maggioranza: 13
Favorevoli: 16
Contrari: -
Astenuti: 8 (Gruppo comunista e Consigliere Viberti)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK