Consiglio Regionale della Valle d'Aosta - Oggetto del Consiglio n. 2884 del 11 luglio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2884 del 11 luglio 2007 - Resoconto
OGGETTO N. 2884/XII - Parametrazione dei criteri di
valutazione, di cui all'articolo 22 della legge regionale 23
ottobre 1995, n. 45 e successive modificazioni.
Il Consiglio
Visto l'articolo 22 della legge regionale 23 ottobre 1995, n.
45 e successive modificazioni recante "Riforma dell'organizzazione
dell'Amministrazione regionale della Valle d'Aosta e revisione
della disciplina del personale" ed in particolare il comma 3 in
base al quale con deliberazione del Consiglio regionale sono
stabiliti i criteri e i parametri di riferimento per la verifica
della realizzazione degli obiettivi;
Richiamate le proprie deliberazioni:
- n. 307/XI in data 16 dicembre 1998 concernente la
costituzione della Commissione di valutazione ed in particolare il
punto 4) del dispositivo il quale rinviava a successivo
provvedimento del Consiglio regionale la definizione della
parametrazione dei criteri di valutazione;
- n. 2158/XI in data 25 luglio 2001 concernente la
parametrazione dei criteri di valutazione, di cui all'articolo 22
della legge regionale 23 ottobre 1995 n. 45 e successive
modificazioni, ai fini dell'attribuzione dell'indennità di
risultato al personale con qualifica dirigenziale;
- n. 110/XII in data 1° ottobre 2003 avente ad oggetto:
"Integrazione alla deliberazione del Consiglio n. 2158/XI del 25
luglio 2001 concernente la parametrazione dei criteri di
valutazione, di cui all'articolo 22 della legge regionale 23
ottobre 1995, n. 45 e successive modificazioni, ai fini
dell'attribuzione dell'indennità di risultato per incarichi
dirigenziali inferiori ai tre mesi";
Richiamato l'articolo 25 del C.C.R.L. sottoscritto in data 27
settembre 2006 per il personale appartenente alla qualifica unica
dirigenziale di tutti gli Enti del Comparto unico della Valle
d'Aosta (definizione e chiusura del contratto 2002/2005 per la
parte normativa e dei bienni economici 2002/2003 e 2004/2005) che
individua i criteri generali che costituiscono i sistemi di
valutazione delle prestazioni e delle competenze organizzative dei
dirigenti nonché dei risultati di gestione;
Richiamato l'articolo 7 del suddetto contratto che
stabilisce, per quanto riguarda i criteri generali relativi alle
modalità di combinazione, integrazione e ponderazione dei fattori
per l'erogazione del salario di risultato, che gli stessi sono
oggetto di concertazione;
Richiamata la deliberazione della Giunta regionale n. 213 del
3 febbraio 2007 inerente "Definizione del sistema di valutazione
dei dirigenti per l'anno 2007 (articolo 25 del CCRL dirigenti del
27 settembre 2006)", con la quale si approvava il verbale di
concertazione sottoscritto in data 17 gennaio 2007 ed avente ad
oggetto: " Accordo per la definizione del sistema di valutazione
dei dirigenti per l'anno 2007. Organico della Giunta e del
Consiglio regionale";
Richiamato altresì l'atto della Giunta regionale n. 683 del
15 marzo 2007 inerente alla proposta al Consiglio regionale di
deliberazione concernente la parametrazione dei criteri di
valutazione di cui all'articolo 22 della legge regionale 23 ottobre
1995, n. 45 e successive modificazioni;
Richiamato il verbale di concertazione, sottoscritto in data
17 maggio 2007, e avente ad oggetto: "Sistema di valutazione dei
dirigenti per l'anno 2007 - definizione degli indicatori per ogni
singolo criterio di valutazione. Organico della Giunta e del
Consiglio regionale.", approvato con deliberazione della Giunta
regionale n. 1561 in data 8 giugno 2007 che sostituisce la
precedente deliberazione n. 213 del 3 febbraio 2007;
Tenuto conto che la Commissione di valutazione, costituita
con deliberazione del Consiglio regionale n. 307/XI in data 16
dicembre 1998, effettua la valutazione di tutti i dirigenti, ad
eccezione dei dirigenti che rispondono direttamente all'organo di
direzione politica;
Considerato che l'attuale Commissione di valutazione effettua
la valutazione anche dei dirigenti dell'Organico del Consiglio
regionale e che per le future designazioni dei componenti della
stessa sarà sentito l'Ufficio di Presidenza del Consiglio
regionale;
Ritenuto di stabilire che la pesatura dei criteri di
valutazione per l'attribuzione dell'indennità di risultato ai
dirigenti, per posizione e livello dirigenziale, è la
seguente:
CRITERI DI VALUTAZIONE per livello dirigenziale
1A, 2A, 3A
3B
a)
Grado di conseguimento degli obiettivi
40%
40%
b)
Capacità di gestire, motivare, guidare i
collaboratori
5%
0%
c)
Grado di collaborazione con gli altri settori
5%
10%
d)
Capacità di gestire e promuovere innovazioni e
formazione
5%
10%
e)
Adattamento al contesto di intervento
0%
0%
f)
Capacità di gestione delle risorse assegnate
5%
0%
g)
Competenze ordinarie assegnate
40%
40%
TOTALE
100%
100%
Ritenuto di stabilire che la pesatura dei criteri di
valutazione, nel caso in cui non sia stato possibile conferire gli
obiettivi dirigenziali o ogni volta che si ha interruzione
dell'incarico prima della scadenza naturale dell'obiettivo, è la
seguente:
CRITERI DI VALUTAZIONE per livello dirigenziale
1A, 2A, 3A
3B
a)
Grado di conseguimento degli obiettivi
0%
0%
b)
Capacità di gestire, motivare, guidare i
collaboratori
5%
0%
c)
Grado di collaborazione con gli altri settori
5%
10%
d)
Capacità di gestire e promuovere innovazioni e
formazione
5%
10%
e)
Adattamento al contesto di intervento
0%
0%
f)
Capacità di gestione delle risorse assegnate
5%
0%
g)
Competenze ordinarie assegnate
80%
80%
TOTALE
100%
100%
Ritenuto di stabilire che la pesatura dei criteri di
valutazione per il personale dirigenziale incaricato ai sensi degli
articoli 35 e 62 della l.r. 45/95, che risponde direttamente
all'organo di direzione politica, è la seguente:
CRITERI DI VALUTAZIONE - segretari particolari e
fiduciari
a)
Grado di conseguimento degli obiettivi
0%
b)
Capacità di gestire, motivare, guidare i
collaboratori
0%
c)
Grado di collaborazione con gli altri settori
10%
d)
Capacità di gestire e promuovere innovazioni e
formazione
0%
e)
Adattamento al contesto di intervento
10%
f)
Capacità di gestione delle risorse assegnate
0%
g)
Competenze ordinarie assegnate
80%
TOTALE
100%
Richiamata la deliberazione della Giunta regionale n. 4223 in
data 29 dicembre 2006 concernente l'approvazione del bilancio di
gestione, per il triennio 2007/2009, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole rilasciato dal Direttore della
Direzione sviluppo organizzativo della Presidenza della Regione, ai
sensi del combinato disposto degli articoli 13, comma 1, lettera e)
e 59, comma 2, della legge regionale 23 ottobre 1995 n. 45, sulla
legittimità della presente deliberazione;
Visto il parere della II Commissione consiliare
permanente;
Delibera
1) di approvare la pesatura dei criteri di valutazione per
l'attribuzione dell'indennità di risultato ai dirigenti, per
posizione e livello dirigenziale, in sostituzione delle
deliberazioni del Consiglio regionale n. 2158/XI del 25 luglio 2001
e n. 110/XII del 1° ottobre 2003, come segue:
CRITERI DI VALUTAZIONE per livello dirigenziale
1A, 2A, 3A
3B
a)
Grado di conseguimento degli obiettivi
40%
40%
b)
Capacità di gestire, motivare, guidare i
collaboratori
5%
0%
c)
Grado di collaborazione con gli altri settori
5%
10%
d)
Capacità di gestire e promuovere innovazioni e
formazione
5%
10%
e)
Adattamento al contesto di intervento
0%
0%
f)
Capacità di gestione delle risorse assegnate
5%
0%
g)
Competenze ordinarie assegnate
40%
40%
TOTALE
100%
100%
2) di stabilire che nel caso in cui non sia stato possibile
conferire gli obiettivi dirigenziali o ogni volta che si ha
interruzione dell'incarico prima della scadenza naturale
dell'obiettivo, la pesatura dei criteri di valutazione è la
seguente:
CRITERI DI VALUTAZIONE per livello dirigenziale
1A, 2A, 3A
3B
a)
Grado di conseguimento degli obiettivi
0%
0%
b)
Capacità di gestire, motivare, guidare i
collaboratori
5%
0%
c)
Grado di collaborazione con gli altri settori
5%
10%
d)
Capacità di gestire e promuovere innovazioni e
formazione
5%
10%
e)
Adattamento al contesto di intervento
0%
0%
f)
Capacità di gestione delle risorse assegnate
5%
0%
g)
Competenze ordinarie assegnate
80%
80%
TOTALE
100%
100%
3) di stabilire che la pesatura dei criteri di valutazione
per il personale dirigenziale incaricato ai sensi degli articoli 35
e 62 della l.r. 45/95, che risponde direttamente all'organo di
direzione politica, è la seguente:
CRITERI DI VALUTAZIONE - segretari particolari e
fiduciari
a)
Grado di conseguimento degli obiettivi
0%
b)
Capacità di gestire, motivare, guidare i
collaboratori
0%
c)
Grado di collaborazione con gli altri settori
10%
d)
Capacità di gestire e promuovere innovazioni e
formazione
0%
e)
Adattamento al contesto di intervento
10%
f)
Capacità di gestione delle risorse assegnate
0%
g)
Competenze ordinarie assegnate
80%
TOTALE
100%
4) di stabilire che l'attuale Commissione di valutazione, già
costituita con deliberazione del Consiglio regionale n. 307/XI in
data 16 dicembre 1998, effettua la valutazione anche dei dirigenti
dell'Organico del Consiglio regionale e che per le future
designazioni dei componenti della stessa sarà sentito l'Ufficio di
Presidenza del Consiglio regionale.
Presidente
- La parola al Presidente della Regione,
Caveri.
Caveri (UV)
- L'articolo 22, comma 3, della legge
regionale n. 45 prevede in capo al Consiglio regionale la
competenza in ordine alla definizione dei criteri e dei parametri
ai fini della verifica dell'attività dei dirigenti della Regione.
Il Consiglio regionale adottò una prima deliberazione in data 25
luglio 2001, poi integrata con deliberazione in data 1° ottobre
2003, il contratto di lavoro siglato il 27 settembre 2006
concernente la disciplina della dirigenza del comparto unico ha
stabilito che i criteri di valutazione e la determinazione del loro
peso siano oggetto di concertazione con le organizzazioni
sindacali. Il nuovo contratto ha attribuito alla Commissione
valutazione la competenza su tutti i criteri di valutazione, mentre
fino al 2006 la Commissione si limitava alla valutazione di cui al
criterio A, ossia "grado di conseguimento degli obiettivi": questo
ha indotto le organizzazioni sindacali a richiedere la definizione
di specifici e oggettivi indicatori per ogni criterio di
valutazione in linea con le esperienze maturate sul punto dagli
altri enti pubblici. A tal proposito il 17 gennaio 2007 è stato
sottoscritto un primo verbale di concertazione sull'argomento,
successivamente sussunto nel verbale siglato il 17 maggio 2007, che
ha regolato la materia e ciò è avvenuto con deliberazione n. 1561
dell'8 giugno 2007. Il verbale di concertazione contiene sia i
criteri di valutazione, sia gli indicatori afferenti i singoli
criteri, al Consiglio regionale spetta la definizione dei soli
criteri, infatti gli indicatori non sono presenti nell'atto
presentato al Consiglio.
I criteri per la dirigenza sono indicati nelle prime 2 tabelle:
la prima è quella che potremmo definire ordinaria, la seconda
riguarda i casi in cui gli obiettivi dirigenziali per qualsiasi
fondato motivo non possono essere assegnati, ad esempio breve
periodo di incarico, o quando l'incarico dirigenziale cessi prima
della scadenza dell'obiettivo assegnato. Vi è poi una terza tabella
riservata al personale fiduciario, che risponde direttamente
all'organo di direzione politica, per esempio il Gabinetto e i
Segretari particolari, con una ponderazione che tiene conto della
particolare attività; in particolare, non sono assegnati obiettivi,
come peraltro è sempre avvenuto.
Rispetto al passato, vi sono delle novità: è stata introdotta la
valutazione sulle competenze ordinarie assegnate, lettera g); è
stato ridefinito il sistema di ponderazione dei criteri, dando un
peso preponderante alle lettere a) e g); il motivo risiede
nell'esordio del nuovo sistema di valutazione con la competenza in
capo alla Commissione per tutti i criteri di valutazione e con la
definizione di indicatori specifici, rappresentativi di ogni
singolo criterio. Di fronte a una novità di tale portata, si è
scelto, all'esito della concertazione con le organizzazioni
sindacali, di privilegiare il criterio a) in ragione delle
conoscenze maturate in questi anni e il criterio g) in quanto
similare al criterio a) e quindi apparentemente gestibile in modo
analogo.
Si dà atto che dalle ore 16,46 riassume la Presidenza il
Presidente Perron.
Président
- Je peux ouvrir la discussion générale.
La parole au Conseiller Frassy.
Frassy (CdL)
- Penso che qualche considerazione vada
fatta su questo atto, che non è nuovo perché periodicamente
riproposto per la definizione degli elementi che compongono la
retribuzione della dirigenza. Si innesta tale provvedimento
amministrativo sulla legge regionale n. 45/1995, legge sulla quale
abbiamo avuto modo di discutere a lungo soprattutto sul finire
della scorsa legislatura, quando scoppiò la nota vicenda
dell'Ufficio stampa, nota come "vicenda Maccari". In quella
occasione, dopo ampi approfondimenti, la relazione che venne
presentata a quel Consiglio regionale di fine legislatura scorsa,
approvata da tutte le forze politiche, evidenziava la necessità di
arrivare a una riforma significativa e organica della legge n.
45/1995. Ci apprestiamo a chiudere questa legislatura invano
rispetto a quella proposizione politica che tutti a parole avevano
condiviso, ossia una revisione di certi meccanismi sulla
ripartizione e distinzione fra le funzioni politiche e gestionali
che spettano, in base a tale legge, all'apparato amministrativo.
Oggi si richiama un accordo sindacale e si dice che, in base a
quell'accordo, la deliberazione che viene proposta oggi al
Consiglio aggiorna e recepisce questi criteri.
Presidente Caveri, lei ha evidenziato quella che dovrebbe essere
la novità e normalmente, quando si annuncia una novità, è implicito
un giudizio di positività sulla novità stessa. Noi esprimiamo una
forte perplessità invece su questa novità, soprattutto sulle
conseguenze che essa può avere rispetto all'efficacia dell'azione
dell'amministrazione in generale, in particolare della dirigenza. I
criteri di valutazione per il livello dirigenziale sappiamo che
hanno riferimento rispetto a una componente della retribuzione ed è
evidente che più i criteri di valutazione considerano la capacità
del dirigente di conseguire gli obiettivi più l'Amministrazione può
giovarsi di un dirigente dinamico, perché alla fine ha l'interesse
di portare a casa una retribuzione più pesante dando delle risposte
all'amministrazione pubblica. La lettera g) individua il 40% delle
risorse del salario di risultato sulle competenze ordinarie
assegnate. Le chiedo, Presidente, allora cosa c'entri questo con il
salario di risultato, sul presupposto che riteniamo che le
competenze ordinarie assegnate... in relazione soprattutto al fatto
che qui stiamo parlando di dirigenza e la dirigenza qui è già
divisa per 2 fasce... dovrebbero prescindere dal risultato, anche
perché le competenze ordinarie assegnate non dipendono
assolutamente dalla volontà e dalla capacità del dirigente stesso.
Non ci risulta che vi sia un momento di contrattazione fra il
dirigente superiore, piuttosto che la struttura politica rispetto
alle competenze assegnate; il dirigente o per nomina fiduciaria, o
per concorso accede a certi comparti e quelle sono le sue
competenze. Dopodiché mi si potrà dire che vi sono strutture più o
meno complesse, a prescindere da quella che può essere la diversa
ripartizione dei 3 livelli dirigenziali; probabilmente una
percentuale potrebbe essere prevista, ma una percentuale pesante
com'è la percentuale del 40%, riteniamo che consenta di incentivare
quei fenomeni che anche in questa Regione hanno cittadinanza - e le
cronache giornalistiche, ma prima ancora giudiziarie ce lo
confermano -: è la prassi del "mobbing", prassi che in questa
Regione è stata quanto meno praticata nel passato, dirigenti che
sono stati messi in "congelatore" senza competenze particolarmente
rilevanti assegnate. Andare ad individuare il 40% delle competenze
assegnate come componente del salario di risultato allora riteniamo
che non sia - gioco di parole - un gran risultato.
L'altra perplessità è che si possa prevedere che il salario di
risultato venga erogato a prescindere dal risultato, perché nelle 3
tabelle che qui sono indicate... la seconda tabella prevede
l'ipotesi giusta dell'incarico prima della scadenza... ma prevede
anche che in quella seconda tabella vadano a confluire quei
dirigenti ai quali non sia stato possibile conferire degli
obiettivi dirigenziali. Mi domando qual è il senso di avere un
dirigente al quale non si diano degli obiettivi dirigenziali,
Presidente! È un non senso dal punto di vista del buon senso, ma è
un non voler far funzionare in maniera efficiente l'amministrazione
e la macchina amministrativa regionale! Qui vi sono delle
responsabilità che diventano politico-amministrative nella gestione
delle risorse! La Regione Valle d'Aosta ha un numero di dirigenti
quasi equivalente al numero dei dirigenti della Regione Lombardia,
nella Regione Lombardia vi sono 200 dirigenti...
(interruzione dell'Assessore Cerise, fuori microfono)
... i consulenti della Regione Valle d'Aosta non sono
"noccioline"! Possiamo un giorno dedicare qualche approfondimento
sui consulenti e sugli "sponsor"... che spesso creano la consulenza
in virtù dell'amicizia e non dell'obiettivo del consulente. Andiamo
a vedere quanti sono i cassetti e i faldoni di progetti che sono
stati finalizzati al pagamento della consulenza, consulenza che era
il frutto di un'aspettativa di scambio politico, piuttosto che la
conseguenza di un ringraziamento politico. Perlomeno per noi dei
banchi dell'opposizione... di fronte a queste distonie, rispetto a
certe dichiarazioni di principio che l'"Union Valdôtaine" aveva
fatto relativamente a certe distinzioni ed evidenze di principi che
dovevano essere cambiati nella gestione dell'apparato
amministrativo, nell'interpretazione, nella revisione della legge
n. 45/1995... ma come è credibile una maggioranza che in un'intera
legislatura non è riuscita a "rimettere a fuoco", sui binari
dell'efficienza e dell'efficacia dell'azione amministrativa
quell'apparato che è necessario per governare? Assessore Cerise,
molte volte lei lamenta le difficoltà e i ritardi con cui la sua
struttura si muove, ma se quella struttura non viene messa a punto
dal livello politico, che ha l'onere di assumersi certe scelte
decisionali, del come far funzionare l'apparato, è inutile
lamentarsi! Penso che il livello politico abbia fra i vari compiti
non solo quello di teorizzare i grandi obiettivi: l'aeroporto,
l'autoporto - domani qualcuno inventerà il porto sulla Dora, perché
abbiamo capito che ormai le infrastrutture sono quelle che più
affascinano -, poi non vi è la "macchina" che funziona... non vi
sono gli "autisti", non vi sono coloro che devono dar seguito alle
volontà politiche... Non ci sentiamo di condividere questa
impostazione soprattutto dopo tutto il tempo che è passato ed è
passato invano. Non dobbiamo stupirci allora se nella giornata di
ieri abbiamo visto delle aberrazioni, che abbiamo sollevato nelle
nostre azioni ispettive. Parlare di un aeroporto da 20 anni a
questa parte con incarichi, consulenze, piste che sono state
progettate e riprogettate e che non si realizzano mai, o scoprire
che esiste un immobile bellissimo da vedere dal di fuori in quel di
Morgex, che dovrebbe essere sede di una cooperativa e scopriamo
dalle risposte che l'Assessore all'agricoltura ieri ci ha fornito
che quell'immobile, anziché essere ad uso di un'attività
cooperativistica, consente a quella cooperativa di stare in piedi
in quanto quella cooperativa fa un'azione di imprenditoria e dunque
a scopi di lucro con un subaffitto! Queste sono le incongruenze di
un'amministrazione che costruisce dei beni per destinazioni a scopo
cooperativistico, li cede in comodato e non controlla quello che
accade e ci troviamo le cooperative che, sotto le mentite spoglie
della cooperazione, fanno un "business" che va contro l'interesse
pubblico! Queste cose qui, Presidente Caveri, prima o poi qualcuno
le dovrà raddrizzare, ma senza struttura penso che tutto questo sia
impossibile.
Negli anni passati su tali documenti avevamo espresso un voto di
astensione auspicando che qualcosa potesse cambiare, oggi ci
sentiamo di poter esprimere un voto più netto di contrarietà, ma
sia ben chiaro: non perché da parte nostra non vi sia la volontà
politica di riconoscere una componente importante come quella
dell'erogazione del salario di risultato, ma perché riteniamo che
l'erogazione del salario di risultato, affinché consegua quel
risultato di incentivare l'efficacia dell'azione amministrativa,
debba essere basata su parametri realistici. Pensate che le
competenze ordinarie assegnate arrivano a determinare l'80% di
questa retribuzione di risultato per quei dirigenti - e vorremmo
sapere, Presidente, quanti sono stati nello scorso anno - ai quali
non sono stati assegnati gli obiettivi dirigenziali: l'80% e, se
quel dirigente ha la sfortuna di trovarsi di fronte a una scrivania
e poco più, perde la possibilità di acquisire l'80% di questa
indennità; perciò il nostro giudizio non può che essere totalmente
negativo.
Président
- La parole au Conseiller Rini.
Rini (FA)
- Interverrò non tanto per la parametrazione in
sé quanto per l'attribuzione dell'indennità di risultato ai
dirigenti, ai quali riconosco un'indubbia importanza, ma che voglio
considerare alla stregua di ogni altro lavoratore, ognuno con i
propri diritti e i propri doveri. Credo sia giusto pretendere che
ogni lavoratore, compresi i dirigenti, faccia il proprio lavoratore
con competenza, gestendo in modo conveniente le risorse assegnate,
motivando e guidando i collaboratori, conseguendo gli obiettivi per
il conseguimento dei quali sono pagati. Ritengo altrettanto giusto
e doveroso che le strutture regionali funzionino bene, che vi sia
un sistema di controllo per il miglioramento dell'efficienza
organizzativa, che si verifichino i costi di funzionamento, il
rispetto delle norme e dei programmi e tutto ciò nell'ottica di
migliorare l'economicità di produzione, l'efficienza operativa
delle strutture e soprattutto la qualità dei servizi da erogare al
cittadino. Sono personalmente meno d'accordo che, per ottenere dei
risultati, per cui un dipendente è pagato, si debbano elargire
delle indennità; mi sembrerebbe più giusto e sensato, dopo aver
fatto le doverose valutazioni, penalizzare e forse rimuovere chi
non adempie ai compiti per i quali è pagato. Come ogni agricoltore
ben sa, i rami secchi vanno tagliati; può sembrare un discorso
impopolare e difficile da sostenere, ma così non è. La gente, il
cittadino è proprio ciò che chiede e si aspetta e, in vista delle
prossime elezioni, dovremmo dimostrare che vogliamo cambiare rotta,
dotarci di regole generali comuni ed eque e orientarci sempre più
verso il cittadino. So che altri Consiglieri la pensano come me, ma
l'avere una tessera in tasca a volte non permette di "cantare fuori
dal coro"; essendo il sottoscritto un indipendente in un gruppo nel
quale ogni soggetto ha la sua propria libertà di espressione, può
permettersi questo lusso.
Dopo queste personali riflessioni, vorrei entrare nel merito
alla parametrazione che oggi è in discussione, visto che, come
fatto rilevare anche dalla deliberazione di Giunta n. 213/2007, è
una parametrazione sperimentale e valida per il solo anno in corso,
per il futuro si potrà rimediare e, se non si troveranno altre
soluzioni, per ottenere dei risultati credo che si debbano
modificare le tabelle di valutazione. Noto che, in controtendenza
alle prime tabelle approvate dal Consiglio il 25 luglio 2001, si dà
meno importanza alla capacità di gestione delle risorse e alla
collaborazione fra settori. Mi sembra assurdo e auspico che per il
prossimo anno si vada ad incidere su questi aspetti di valutazione,
che hanno una grande valenza per quanto riguarda i servizi resi
alla popolazione. Sovente, infatti, si sentono lamentele da parte
degli utenti cittadini, che rilevano poca o assoluta mancanza di
collaborazione fra i vari settori, con le negative ripercussioni
che ciò può generare.
In conclusione, in Commissione ho votato a favore del
provvedimento affinché lo stesso arrivasse in aula per la
discussione; oggi, per coerenza con quanto ho detto, mi dovrei
astenere, ma, per evitare strumentalizzazioni e per rispetto di
questa maggioranza di cui faccio parte e che intendo sostenere,
voterò a favore, con la speranza che su tale argomento si faccia in
futuro una seria riflessione, forse anche in occasione della dovuta
revisione della legge n. 45.
Président
- La parole à la Conseillère Squarzino
Secondina.
Squarzino (Arc-VA)
- Quando si affronta la questione
della valutazione dei dirigenti, questione che è prevista in uno
specifico contratto di lavoro, oltre che anche della legge
regionale n. 45/1995, ci si imbatte purtroppo sempre, se non
nell'assenza, quanto meno nella carenza di strumenti di controllo,
di gestione dell'amministrazione. Valutare significa misurare,
misurare quindi l'operato in base a criteri definiti, oggettivi,
tali da attenuare al massimo la discrezionalità, tanto più se
questa valutazione è collegata a una remunerazione, ad un'indennità
di risultato come in questo caso. Mancando però totalmente un
sistema di controlli di gestione all'interno dell'amministrazione,
si cerca di introdurre altri criteri, in questo caso abbiamo visto
che c'è stato un accordo fra sindacati e Amministrazione regionale
per individuare alcuni criteri che fossero meno soggettivi
possibili e che potessero andare al di là di un'apparente
trasparenza di una dichiarazione di risultati che si intendono
raggiungere. È vero che il Consiglio è chiamato solo a pronunciarsi
sulla parametrazione dei criteri di valutazione, ma, se uno va a
vedere i documenti che stanno alla base di questi criteri e quindi
sia delle spiegazioni con cui vengono definite le varie percentuali
per i vari criteri, sia lo stesso modo di individuare i criteri nel
momento in cui si individuano gli obiettivi che si affidano ai vari
dirigenti, si vede che vi è una grande discrezionalità. Nel momento
in cui non vi è un disegno chiaro dell'amministrazione su quali
sono gli obiettivi da raggiungere, è chiaro che bisogna inventarsi
qualcosa. Ad esempio, se uno va a prendersi tutti gli obiettivi
gestionali specifici che sono assegnati ai vari dirigenti, si vede
che maggiormente viene utilizzato come criterio di valutazione il
tempo: quanto tempo impiego a redigere quella proposta, quanto
tempo impiego ad elaborare quel documento, quanto tempo impiego ad
aggiornare quel bando tipo, quanto tempo impiego ad individuare una
procedura, ma nulla che riguardi i contenuti delle azioni che
vengono indicate. E anche il criterio tempo è un criterio
particolarmente aleatorio, perché in alcuni casi si dice:
"l'obiettivo è raggiunto se entro un dato termine è stato
predisposto quel documento o quella attività particolare", poi si
individua anche un tempo diverso per indicare l'obiettivo
parzialmente raggiunto, per parametrare la percentuale dei punteggi
che posso dare. Il divario fra il tempo dell'obiettivo raggiunto e
il tempo per l'obiettivo parzialmente raggiunto oscilla in alcuni
casi di 15 giorni, in altri di un mese, in altri ancora di 6 mesi.
Voi capite che, quando si utilizza solo il criterio tempo e questo
criterio è definito di caso in caso, secondo valutazioni che
nessuno può valutare oggettivamente, ma che dipendono solo dalla
discrezionalità e del dirigente e del coordinatore e/o del
personale politico, tutta la valutazione si affida a strumenti
molto labili.
Ancora: gli stessi criteri che sono stati individuati - qui li
possiamo vedere nel documento che viene presentato al Consiglio -
sono criteri in cui prevale la capacità di gestire le competenze
ordinarie e la capacità di gestire gli obiettivi indicati, ma, per
quanto riguarda l'innovazione, è minima; quindi l'attenzione a
processi di innovazione, di cambiamento dell'intera struttura
organizzativa... questo non è preso in considerazione.
Mi sono chiesta cosa vuol dire "grado di collaborazione con gli
altri settori"; se andiamo a vedere come viene valutata la capacità
di collaborare con gli altri settori, vediamo che questo viene
valutato con il tasso di partecipazione a riunioni indette dal
Segretario generale. La "collaborazione con gli altri settori"
quindi è partecipare alle riunioni, non i contenuti, non aver fatto
progetti interassessorili, progetti gestiti insieme ad altri
settori dell'amministrazione, ma solo una cosa formale che è la
partecipazione a una riunione. Capiamo lo sforzo che è stato fatto,
ma è uno sforzo che non incide sull'attività di lavoro dei
dirigenti e le modalità per valutarne l'azione.
Dicevo prima che valutare solo l'ultimo atto di un processo
molto complesso di programmazione, di organizzazione del lavoro...
se non vi è tutto il resto, se manca questa attenzione
all'organizzazione dell'intera amministrazione, non vi sono
elementi per valutare chi è chiamato a governare tale
organizzazione e queste cose non le dice la sottoscritta, ma sono
effettivamente concetti base di ogni studio organizzativo. Leggo da
un documento, uno dei tanti predisposti in questa Amministrazione
in vista di un'ipotetica riforma della legge n. 45:
"la valutazione dovrà misurare i risultati conseguiti, dovrà
correlarsi e fruire dei rendiconti e delle informazioni raccolte
dal controllo interno, anche ai fini di evitare per quanto
possibile che la valutazione sia viziata da un'eccessiva
soggettività o autoreferenzialità nella determinazione degli
obiettivi e nella rendicontazione dei medesimi. Un rafforzamento
del sistema di valutazione della dirigenza del personale deve
avvenire in maniera coordinata e coerente con un analogo
rafforzamento del sistema degli strumenti di controllo strategico e
gestionale"
.
Ma qui dove non esiste nessun controllo di gestione...
(interruzione del Presidente della Regione, fuori
microfono)
... avrò anche torto, ma ogni volta che chiedo informazioni su
questo mi si dice che non c'è, ogni volta che vediamo i documenti
ufficiali si dice che questo controllo di gestione non c'è; c'è un
controllo finanziario, ma non di gestione, che è diverso! È un
controllo di gestione che hanno gli enti locali, loro ce l'hanno e
noi no!
Non solo, è tutto il sistema della dirigenza che va rivisto.
Ricordo quando l'attuale Presidente Caveri ha iniziato la sua
attività come Presidente, era venuto non so più in quale
Commissione a dire che avrebbe sicuramente affrontato tale tema in
breve tempo, che avrebbe lavorato seriamente e che nel giro di poco
tempo questo ci sarebbe stato. Questa è la riforma della dirigenza,
che, come la riforma della legge n. 45, è uno degli obiettivi di
tale maggioranza che non abbiamo ancora avuto modo di vedere
realizzato. Finché non si interviene sull'intera struttura della
dirigenza, parlare di valutazione sì è doveroso, perché il
contratto del comparto lo richiede... è utile fare uno sforzo e
diamo atto che si tenta di rendere più oggettivi gli elementi ma,
se tutto questo si inserisce in un sistema che complessivamente non
funziona, non può che dare risultati poco oggettivi.
Président
- La parole au Conseiller Ottoz.
Ottoz (UV)
- Vorrei tranquillizzare la collega Squarzino,
nel senso che è vero tutto quello che ha detto e può anche essere
condivisibile, ma, qualora fosse applicato, forse non sarebbero più
d'accordo con la collega neanche i suoi colleghi di opposizione,
perché si comincerebbe veramente a misurare la produttività del
personale anche se questo creerebbe delle tensioni sul piano
sindacale. Dico questo perché il contenuto del provvedimento nelle
intenzioni e nella stesura è condivisibile, ma è vero che è
difficile adottare non solo degli strumenti di controllo, ma dei
modelli in base ai quali effettuare il controllo, faccio l'esempio
di un ospedale e l'Assessore Fosson mi capisce perfettamente:
l'ospedale non è un'azienda che deve produrre, è molto più
complessa, vi sono aspetti che non attengono solo ad aspetti
finanziari, ma vi sono problemi sociali, di salute; quindi capire
la produttività di un ospedale non è come capire la produttività di
un negozio, non si fa valutando l'utile finale. Resta il fatto che
abbiamo un elemento, che non so se sia considerato o no, ed è il
risultato finale, mi spiego. Se alla fine dell'anno si verificasse
che la stragrande maggioranza dei dirigenti ha raggiunto gli
obiettivi, salvo quelli sui quali si potrebbe avanzare qualche
dubbio che vi siano nelle "pieghe" dell'Amministrazione delle
pratiche di "mobbing"..., ma se tutti raggiungono gli obiettivi,
vuol dire che gli incentivi sono sbagliati. A posteriori, anno per
anno, sarebbe possibile rettificare il sistema. Questo non per
pagare meno incentiva ai dirigenti, ma per aumentare
artificiosamente la cifra totale destinata, partendo dal principio
che gli incentivi sono tali per incentivare, se sono un po' più
difficili da raggiungere e se non tutti li raggiungono. Con lo
stesso investimento sarebbe possibile differenziare la produttività
e il comportamento dei dirigenti. Questo però forse introdurrebbe
nel sistema problemi sindacali complessi, perché quelle cose che
avevo notato anch'io come la collega Squarzino, ossia il fatto che
i parametri che contano non sono basati sul risultato, ma sulla
declinazione dei tempi di lavoro e della partecipazione alle
attività, fanno sì che tutti tali obiettivi siano raggiungibili e
quindi siano da liquidarsi giustamente gli incentivi,
indipendentemente dal fatto che la produttività sia o non sia
aumentata. Credo che sarebbe opportuno ogni anno fare una
valutazione su qual è la percentuale di raggiungimento, ridefinire
gli obiettivi in modo che siano più difficilmente raggiungibili,
aumentando magari il premio corrispondente, in modo che alla fine
si distribuiscano tutte le risorse che si è deciso, ma venga
stabilita una meritocrazia naturale determinata dallo stimolo a
fare di più, rappresentato dal fatto che il risultato finale non è
garantito se non mettendo dell'impegno extra. Questo mi sembra un
concetto che potrebbe essere adottato in futuro, in modo che la
valutazione non sia autoreferenziale, non sia un modo di chiamare
in modo diverso una parte di salario, che è di nuovo corrispondente
al salario fisso. Ritengo perciò che il sistema sia corretto, che
siano stati effettuati tutti gli accordi per poterlo applicare
anche a livello sindacale, ma che servirebbe anno per anno una
valutazione a posteriori, che permetta di definire gli incentivi in
modo che siano tali da impegnare il personale a raggiungerli.
Si potrebbe inoltre introdurre una fetta di incentivi a parte,
una cifra che sia distribuita a quei dirigenti che possano
dimostrare di aver introdotto delle semplificazioni sulle
procedure, che senza aver diminuito l'efficacia dei controlli sui
processi amministrativi abbiano diminuito i costi per
l'Amministrazione, ossia fare in modo che i funzionari possano
partecipare al risparmio che fanno realizzare all'Amministrazione
mediante la loro capacità di innovare i processi amministrativi
introducendo percorsi non meno controllabili o non meno precisi, ma
più efficaci ed economici.
Credo che si dovrà pensare a valutazioni a posteriori e a
meccanismi di controllo per completare l'opera disegnata da questa
deliberazione.
Président
- Je n'ai pas d'autres collègues qui
s'inscrivent à parler. Je ferme la discussion générale.
La parole au Président de la Région, Caveri.
Caveri (UV)
- Prendo atto dell'insieme delle suggestioni
che sono venute da Consiglieri di maggioranza e di opposizione.
Questo documento che votiamo è frutto dell'accordo con le
organizzazioni sindacali, l'ultimo contratto dei dirigenti è
un'anticipazione forte della legge n. 45, perché va detto che una
parte della contrattazione legittimamente si "mangia" una parte
della legge n. 45, perché è evidente che la legge n. 45 aveva anche
tale connotazione di un'estrema rigidità oggi in parte
ridimensionata dall'utilizzo corretto dello strumento del
contratto.
Per quel che concerne la riforma della legge n. 45, continuiamo
ad essere impegnati; oggi il livello di contrattazione politica è
nella discussione fra la Regione che ha le idee molto chiare e gli
enti locali, se dovessimo fare una legge n. 45 solo dedicata ai
dirigenti della Regione, saremmo pronti a farlo domattina. Molto
più complessa è la questione della connessione con il resto del
comparto unico, quindi in questo momento cerchiamo di superare,
rispetto al testo che abbiamo predisposto, una serie di obiezioni
che vengono dagli enti locali. Resta una necessità di
modernizzazione, perché è indubbio che attraverso la dirigenza
passa quella "spina dorsale" dell'amministrazione, che è quella che
garantisce l'efficacia dell'amministrazione.
I processi per "mobbing", almeno gli ultimi 2, nel "caso
Bonetto" e nel "caso Courthoud", sono stati persi da chi riteneva
di esserne stato vittima, possiamo dire che la giurisprudenza si
assesta in termini positivi per l'Amministrazione regionale dopo
aver perduto una prima causa.
Ritengo che la larga maggioranza della dirigenza sia pronta ad
un salto di qualità, ce n'è una parte residuale che non lo sarà
mai, ma in linea di principio la riforma della legge n. 45, in
parte avvenuta con il contratto e in parte che verrà con la riforma
della legge n. 45 stessa, darà nuovi assetti.
La figura del segretario generale ha dimostrato già di poter
apportare a normativa vigente delle grandi novità: una di queste
coincide nel fatto che gli obiettivi da raggiungere, che sono il
40%, sono obiettivi che oggi coincidono con il programma del
Governo regionale; questo è molto importante per evitare che gli
obiettivi siano distanti dalla realtà fattuale degli obiettivi che
si devono raggiungere.
Presidente
- Pongo in votazione l'atto nel suo complesso,
ricordando che ha avuto parere favorevole a maggioranza da parte
della II Commissione:
Consiglieri presenti: 29
Votanti: 23
Favorevoli: 21
Contrari: 2
Astenuti: 6 (Ferraris, Fiou, Fontana Carmela, Sandri, Squarzino
Secondina, Venturella)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK