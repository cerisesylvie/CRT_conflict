Consiglio Regionale della Valle d'Aosta - Oggetto del Consiglio n. 2218 del 4 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2218 del 4 giugno 1991 - Resoconto
OGGETTO N. 2218/IX Salvaguardia della flora e della fauna
facente parte della zona umida di Saint-Marcel.
(Interrogazione)
Presidente
Do lettura dell'interrogazione
presentata dal Consigliere Ricca-rand ed iscritta al punto 6
dell'ordine del giorno.
Interrogazione Ricordato che il Consiglio regionale, nella
seduta del 7 novem­bre 1983, ha approvato una mozione che impegnava
la Giunta regionale a porre in essere tutti gli atti necessari alla
salva­guardia della flora e della fauna facente parte della zona
umi­da di Saint-Marcel;
rilevato che purtroppo nel corso di tutti questi anni ben pochi
passi sono stati fatti per realizzare un'area protetta, delimitata
e sorvegliata;
evidenziato che non è stato risolto il problema della proprietà
dei terreni privati e demaniali su cui sorge la zona umida
prov­vedendo alla loro acquisizione o affitto;
appreso che sarebbero attualmente in corso tentativi di
acqui­sizione di aree della zona da parte di un impresario edile
con l'intento di trasformarla in area ricreativa e di pesca
sportiva;
sottolineato che la zona umida di Saint-Marcel è di estremo
interesse faunistico per la presenza di molte specie di uccelli
nidificanti e per essere luogo di sosta di molte specie di uccelli
migratori;
il sottoscritto Consigliere regionale del Gruppo Verde
Alternativo
interroga
l'Assessore regionale all'Agricoltura, Foreste ed Ambiente
na­turale per sapere:
1) se è vero che vi sono state operazioni di acquisto di terreni
da parte di un impresario edile nella zona umida di
Saint-Marcel;
2) se è vero che non solo nel lago piccolo, ma anche nel lago
grande della zona umida, continua ad essere praticata la pesca e
che c'è un progetto di utilizzare il lago grande per la pesca
sportiva;
3) che ne è dei progetti di sistemazione e protezione della zona
umida fatti redigere a suo tempo dalla Regione;
4) che cosa si è fatto per acquisire i terreni della zona umida
e per dare adeguata protezione ad un'oasi faunistica di notevole
pregio.
Presidente
Ha chiesto la parola l'Assessore
all'Agricoltura, Foreste ed Ambiente naturale, Lanièce; ne ha
facoltà.
Lanièce (DC)
Rispondendo alla prima domanda posso
dire che non risulta che siano state effettuate operazioni di
acquisto di terreni nell'area della zona umida di Saint-Marcel.
Seconda domanda. Alla fine del 1990 è scaduto il contratto
no­vennale con il quale il Consorzio Pesca poteva esercitare il
di­ritto di pesca nei laghetti. Il Museo di Saint-Pierre ha
proposto un'offerta ai proprietari dell'area allo scopo di
salvaguardare integralmente quella importante zona umida della
Valle d'Aosta.
Per andare incontro alle richieste di alcuni proprietari, vi è
stata anche un'intesa Museo-Consorzio Pesca per la spartizione dei
laghetti, ma ultimamente, caduta anche questa ipotesi, al­cuni
proprietari della zona si sono consorziati per gestire in proprio
il laghetto più grande, lasciando al Consorzio Pesca quello più
piccolo.
Al momento la situazione non è ben definita, tant'è che non
so­no ancora stati firmati i contratti d'affitto. Stando a quanto
mi è stato detto dai Servizi competenti, sembra che il Museo di
Saint-Pierre continui a fare pressioni sui proprietari per
otte­nere in concessione almeno una parte della zona umida.
Terza domanda. Non si è ancora potuto dare seguito ai progetti
di protezione perché è venuta meno la concessione in affitto al
Museo di Scienze naturali di Saint-Pierre della zona umida di
Saint-Marcel, il che rende oggettivamente più difficile qualsiasi
progetto di sistemazione.
Quarta ed ultima domanda. La prossima approvazione della legge
regionale sull'istituzione delle aree naturali protette, che è
all'ordine del giorno dell'adunanza odierna, rende possibile
l'istituzione di una riserva nella zona oggetto
dell'interroga­zione. Tale legge consente di acquisire i terreni,
calcolando, ai fini della determinazione del prezzo di mercato,
anche il valore naturalistico della zona, derivante dalla rarità e
particolarità del suo valore ambientale. Tale circostanza potrebbe
effettiva­mente favorire la protezione della zona umida di
Saint-Marcel, la cui peculiarità è anche ben evidenziata dal piano
regolatore del Comune, che è in corso di approvazione.
Vorrei aggiungere che a monte di quella zona c'è una cava o un
complesso per la lavorazione degli inerti, i cui proprietari
ave­vano a suo tempo dichiarato la loro disponibilità a spostarsi
in un'altra area, purché di facile accesso ed idonea alle loro
lavo­razioni. Nel frattempo si sono però verificate delle disgrazie
nell'ambito familiare, ma il Servizio competente sta comunque
trattando con la ditta il reperimento di un'altra area.
Questa soluzione, anche se la superficie della cava è un po'
marginale, migliorerebbe sicuramente l'area della zona umida di
Saint-Marcel.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
E' da otto anni che si parla della
protezione della zona umida di Saint-Marcel, però non si sono
ancora fatti passi in avanti si­gnificativi, anzi in questa fase si
rinnovano elementi di preoc­cupazione particolarmente evidenti.
Praticamente è dal 1983 che il Consiglio ha sottolineato
l'im­portanza della zona e ieri, assistendo alla presentazione
della bozza del piano fluviale commissionato dall'Amministrazione
regionale, ho visto che quella zona è stata indicata come uno dei
punti più significativi da proteggere lungo tutto l'asse della Dora
Baltea; eppure, passano gli anni, ma gli attentati contro
quell'area, che pure è molto importante dal punto di vista
fau­nistico, si moltiplicano e si aggravano.
Probabilmente è vero che non c'è stato alcun acquisto, però le
mie informazioni parlano di un'operazione di affitto dei terreni da
parte di un impresario edile che già gestisce la cava e quindi si
aggiunge la preoccupazione che non solo non cessi l'attività di
cava, ma che addirittura ci possano essere ulteriori interessi di
tipo economico, speculativo e sportivo sulla zona dei due la­ghi e
su quell'area protetta.
Ci sembrava che la via dell'affitto dei terreni da parte del
Museo regionale di Scienze naturali dovesse essere percorsa fi­no
in fondo. Noi chiediamo un impegno della Giunta regionale e
dell'Assessore all'Agricoltura, Foreste ed Ambiente naturale a
riprenderla con decisione, in modo che l'Amministrazione re­gionale
o il Museo regionale di Scienze naturali, in prima istanza,
riescano ad affittare questi terreni e, in seconda istan­za, li
acquistino. E' da anni, infatti, che si parla della disponi­bilità
di alcuni proprietari a vendere i loro terreni all'Amministrazione
regionale, però poi non si fanno concreti passi in avanti.
Non so a che cosa tenda l'ipotesi di una gestione del grande
la­go da parte di un consorzio di proprietari. Ho sentito parlare
di "pesca sportiva", ma ciò significherebbe portare in queste zone
una grande quantità di persone, disturbandone quindi le
carat­teristiche, mentre essa deve essere molto ben protetta,
sempre­ché vogliamo che continui ad essere una delle poche zone di
nidificazione che abbiamo in Valle d'Aosta. L'ipotesi della pesca
sportiva non farebbe altro che peggiorare la situazione.
Quando si riuscirà a realizzare il noto piano fluviale, non so
che cosa sarà rimasto di questa zona, che pure viene considera­ta
tanto interessante e rilevante rispetto all'intervento della
Regione.
Mi riservo, quindi, di ritornare alla fine di luglio o nel mese
di settembre su questo argomento, chiedendo un preciso impegno
affinché l'Assessore riunisca le parti, il Consorzio Pesca, il
Museo regionale, i proprietari..., per trovare una soluzione sulla
gestione di quelle aree che veda la Regione o il Museo di Scienze
naturali operare in prima persona, in modo che non si compiano
passi indietro rispetto alla situazione precedente;
Si dà atto che, dalle ore 9,59, presiede il Vicepresidente
Stévenin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK