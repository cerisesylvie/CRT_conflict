Consiglio Regionale della Valle d'Aosta - Oggetto del Consiglio n. 2647 del 26 febbraio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2647 del 26 febbraio 1987 - Resoconto
OGGETTO N. 2647/VIII - DISEGNO DI LEGGE CONCERNENTE: "NORME
PER LA TUTELA DI RETTILI ED ANFIBI".
PRESIDENTE:
Ha chiesto di parlare l'Assessore
all'Agricoltura, Foreste ed Ambiente Naturale Perrin, ne ha
facoltà.
PERRIN - (U.V.):
Dans les années passées ce Conseil était
appelé à légiférer en matière de défense de certaines espèces de
flore, des champignons et d'une partie de la faune inférieure.
Le projet de loi qui est présenté aujourd'hui, étant certains
amphibies et reptiles présents en Vallée d'Aoste, a pour but cette
défense.
La relation qui accompagne le projet est suffisamment claire et
le projet même n'a pas besoin d'être illustré; nous avons voulu
pour l'instant, pour ce qui concerne les vipères, poser cette
protection uniquement dans les oasis de protection.
Il a été demandé au moment de la discussion au sein de la
Commission de modifier légèrement les articles 1 et 2, en ajoutant
l'adverbe "intenzionalmente" après le mot "distruggere" et
l'adjectif "intenzionale" après le mot "uccisione".
PRESIDENTE
: È aperta la discussione generale. Ha chiesto
di parlare il Consigliere Bajocco, ne ha facoltà.
BAJOCCO - (P.C.I.):
Penso che l'Assessore abbia ben altri
problemi nel territorio sui quali legiferare - e sono convinto di
quello che dico. I suoi funzionari avrebbero dovuto dargli delle
indicazioni molto più serie, anzichè farlo arrivare in Consiglio
con questa leggina dove si estendono le disposizioni della legge
per la protezione delle lumache, delle rane, dei funghi, anche alle
vipere.
Inviterei tutti quanti a stare molto attenti quando circoleremo
per le strade a non ammazzare nessuna vipera, perchè se per caso la
vipera dovesse ammazzare l'uomo, il vedovo o la vedova dovrà pagare
una ammenda di 120.000 lire...
Mi stupisce inoltre che in questa legge, quando certe forze,
certi movimenti sono contro lo Stato nazionale, si faccia esplicito
riferimento a quanto indicato "nella Convenzione di Berna relativa
alla conservazione della vita selvatica e dell'ambiente naturale in
Europa, convenzione ratificata dal Governo italiano e pubblicata
sulla G.U. n. 250 dell'11 settembre 1981". Dal 1981 al 1987 siamo
arrivati oggi in Consiglio a decidere di salvaguardare la vipera.
Non vorrei che facessimo delle leggi per andare contro corrente,
perchè voi credete che ognuno di noi le lucertole le ammazza? Ma
nessuno ammazza una lucertola! Non c'è bisogno di fare una legge
per proteggere la lucertola, per cui inviterei ad essere più seri
in questo Consiglio, dal momento che abbiamo da affrontare problemi
ben più gravi di questo.
Il mio Gruppo dice di votare a favore, ma dentro di me, come ho
detto in Commissione, non mi sentirei di farlo.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.):
Il Consigliere Bajocco ha avuto alcuni
problemi qualche Consiglio fa e mi sembra che oggi cerchiamo di
tornare sulle stesse questioni. Penso che per una volta che la
Giunta regionale dimostra attenzione alle vipere e all'ambiente
naturale, credo le si debba riconoscere questo merito. Secondo me
un uomo che pensi di vivere senza le vipere e senza i ramarri
certamente è un uomo molto presuntuoso, perchè non è possibile
trovare una situazione ambientale accettabile senza un biotipo ben
gestito.
Se c'è un merito della Giunta regionale su questa legge è quello
di recepire la convenzione di Berna; questo è un fatto estremamente
importante da sottolineare e che spero venga riportato anche nella
legge sulla caccia. L'articolo 2 di questa legge fa espresso
riferimento agli allegati 2 e 3 della convenzione di Berna; se
questo è il metodo di lavoro della Giunta regionale sulla fauna e
sulla flora, ben venga, perchè ritengo sia il metodo giusto di
lavorare. Per quel che ne so io però il testo presentato nella
Commissione e che sta andando avanti non recepisce in nessuna
misura questa convenzione.
Esiste a mio parere un emendamento che occorre presentare a
questa legge, all'art. 6, là dove si mette un verbo al futuro,
mentre sarebbe più interessante metterlo al presente, e cioè,
anzichè "la Regione dedicherà", la "Regione dedica". L'Assessore
dice che è una modifica di poco conto, ma visto dalla nostra ottica
viene da chiedersi: dedicherà quando? Dopo la costruzione
dell'autostrada, dopo questo, dopo quell'altro? Invece è importante
che dedichi da oggi, o comunque bisogna che sia indicata una data.
Per questo motivo presenterò un emendamento.
Avevo intenzione di presentare un secondo emendamento all'art. 7
perchè non è previsto in questo caso dalla legge la possibilità di
sorveglianza per quanto riguarda le guardie ecologiche. Questo è un
problema importante ed è necessario che venga ripreso nella legge
sulla caccia. L'Assessore spero mi possa confermare una attenzione
da parte dell'Assessorato e della Giunta regionale verso questo
problema. Ritengo però che coinvolgere quante più persone possibili
nella difesa dell'ambiente sia assolutamente fondamentale, anche
perchè la polizia locale, la pubblica sicurezza e il corpo
forestale hanno altri e ben più gravosi impegni, quindi affidare ad
un insieme di persone così chiaramente dedicato alla difesa
dell'ambiente anche il compito di sorveglianza e della difesa delle
raganelle e dei rospi, credo sia un sistema dignitoso di dare
funzione a delle persone che amano veramente la natura.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Indubbiamente ha ragione il
Consigliere Bajocco quando dice che in effetti non è con questa
legge che si risolvono i problemi dell'ambiente. È però comunque un
sintomo - e bisogna darne atto all'Assessore - di una attenzione di
tipo diverso nei confronti di una tematica e di una problematica
come quella dei rettili. È in questa ottica che va osservato questo
disegno di legge, ed ha ragione il Consigliere Sandri quando pone
l'accento sul fatto che recepisce perlomeno quella convenzione di
Berna.
È indubbiamente una leggina; l'Assessore Perrin ci ha abituato
un pochino a queste leggine, ne portò un'altra che prevedeva un
finanziamento di dieci milioni e si fece dell'ironia anche su
quella legge.
Colgo l'occasione per ricordare quella legge quadro
sull'ambiente che mi auguro trovi finalmente uno sbocco consiliare,
anche perchè se è riuscita a trovare uno sbocco la legge sulla
caccia che non so poi quale fine possa fare, non so se sarà
"impallinata" dagli ambientalisti o dai cacciatori, la legge quadro
in materia di tutela ambientale mi sembra di una rilevanza
notevole, quindi mi permetto di sollecitare in questo senso
l'Assessore competente.
C'è un argomento che forse è sfuggito come importanza, ed è una
riaffermazione di principio contenuta all'art. 6, quello che il
Consigliere Sandri vuole giustamente modificare, perchè un testo
legislativo non può portare un verbo al futuro, ma al presente, dal
momento che la legge dovrà essere approvata diventando così una
norma alla quale dovranno attenersi da quel momento tutti coloro
che sono soggetti alle disposizioni della norma stessa. L'argomento
cui facevo riferimento è il discorso che si innesta sulla
protezione dei rettili e in particolare l'attenzione che si dedica
alle cosiddette zone umide: paludi, acquitrini, sponde di corsi
d'acqua, praterie e boschi. Mi consenta l'Assessore, in questo
quadro, in questa visione diversa che è qui sancita da una legge,
dovrà essere anche visto tutto il discorso della regimazione delle
acque. Non sempre le paludi e gli acquitrini servono a migliorare
in genere la qualità della vita e la tutela dell'ambiente, ma
servono a mantenere in certi casi un habitat intatto che serve e
che dà l'opportunità ad alcune specie animali e ad alcuni biotopi
di vivere e all'uomo di godere di un panorama e di un paesaggio a
volte incontaminato.
È con questo spirito che voteremo a favore di questa legge che
non ha una rilevanza eccezionale per quanto riguarda l'oggetto
della legge stessa, ma è comunque il sintomo di una diversa
sensibilità con la quale spero l'Assessore continui ad approcciarsi
ai problemi ambientali.
PRESIDENTE
: È chiusa la discussione generale. Si procede
all'esame dell'articolato. Do lettura dell'articolo 1:
ART. 1
1. È vietato alterare, disperdere, distruggere, asportare o
raccogliere uova di tutte le specie di rettili.
PRESIDENTE
: All'art. 1 vi è un emendamento proposto dalla
Commissione ed è quello di aggiungere la parola "intenzionalmente"
dopo la parola "distruggere"
.
Ha chiesto di parlare il Consigliere Sandri, ne ha facoltà.
SANDRI - (N.S.):
Personalmente sono contrario a questo
emendamento, perchè credo sia limitare un testo che era già
estremamente chiaro di per sè. Annuncio il mio voto negativo.
PRESIDENTE
: Pongo in votazione l'emendamento proposto
dalla Commissione:
ESITO DELLA VOTAZIONE
Presenti:23
Votanti:23
Favorevoli:22
Contrari:1
Il Consiglio approva
PRESIDENTE
: Pongo in votazione l'articolo 1 nel testo
così emendato:
ART. 1
1. È vietato alterare, disperdere e distruggere
intenzionalmente, asportare o raccogliere uova di tutte le specie
di rettili.
ESITO DELLA VOTAZIONE
Presenti:23
Votanti:23
Favorevoli:22
Contrari:1
Il Consiglio approva
PRESIDENTE
: Do lettura dell'articolo 2:
ART.
2
1. È vietata la cattura, l'uccisione o il commercio delle
seguenti specie di rettili, compresi negli allegati 2 e 3 della
convenzione di Berna del 19 settembre 1979;
a) Allegato 2:
- Ramarro (Lacerta viridis)
- Colubro di Esculapio (Elaphe longissima)
- Coronella (Coronella austriaca)
- Lucertola muraiola (Podarcis muralis)
b) Allegato 3:
- Lucertola vivipara (Lacerta vivipara)
- Orbettino (Anguis fragilis)
- Biacco (Coluber viridiflavus)
- Natrice dal collare (Natrix natrix)
- Tutti gli altri rettili.
PRESIDENTE
: All'art. 2 vi è un emendamento proposto dalla
Commissione per l'aggiunta della parola "intenzionale" dopo il
termine "uccisione".
Lo pongo in votazione:
ESITO DELLA VOTAZIONE
Presenti:23
Votanti:23
Favorevoli:22
Contrari:1
Il Consiglio approva
PRESIDENTE
: Pongo in votazione l'art. 2 nel testo così
emendato:
ART.
2
1. È vietata la cattura, l'uccisione intenzionale o il
commercio delle seguenti specie di rettili, compresi negli allegati
2 e 3 della convenzione di Berna del 19 settembre 1979:
a) Allegato
2:
- Ramarro (Lacerta viridis)
- Colubro di Esculapio (Elaphe longissima)
- Coronella (Coronella austriaca)
- Lucertola muraiola (Podarcis muralis)
b) Allegato 3:
- Lucertola vivipara (Lacerta vivipara)
- Orbettino (Anguis fragilis)
- Biacco (Coluber viridiflavus)
- Natrice dal collare (Natrix natrix)
- Tutti gli altri rettili.
ESITO DELLA VOTAZIONE
Presenti:23
Votanti:23
Favorevoli:22
Contrari:1
Il Consiglio approva
PRESIDENTE
: Do lettura dell'articolo 3:
ART. 3
1. È vietata la cattura, l'uccisione o il commercio delle
seguenti specie di rettili, compresi negli allegati
2
e 3
della convenzione di Berna del 19 settembre 1979:
a) Allegato 2:
- Rospo smeraldino (Bufo viridis)
- Raganella (Hyla arborea)
b) Allegato 3:
- Tritone alpino (Trituris alpestris)
- Salamandra (Salamandra atra)
- Rospo comune (Bufo bufo)
- Tutti gli altri anfibi.
PRESIDENTE
: All'art. 3 vi è un emendamento proposto dalla
Commissione per l'aggiunta della parola "intenzionale" dopo il,
termine "uccisione".
Lo pongo in votazione:
ESITO DELLA VOTAZIONE
Presenti:23
Votanti:23
Favorevoli:22
Contrari:1
Il Consiglio approva
PRESIDENTE
: Pongo in votazione l'art. 3 nel testo così
emendato:
ART. 3
1. È vietata la cattura, l'uccisione intenzionale o il
commercio delle seguenti specie di rettili, compresi negli allegati
2 e 3 della convenzione di Berna del 19 settembre 1979:
a) Allegato
2:
- Rospo smeraldino (Bufo viridis)
- Raganella (Hyla arborea)
b) Allegato 3:
- Tritone alpino (Triturus alpestris)
- Salamandra (Salamandra atra)
- Rospo comune (Bufo bufo)
-Tutti gli altri anfibi.
ESITO DELLA VOTAZIONE
Presenti:23
Votanti:23
Favorevoli:22
Contrari:1
Il Consiglio approva
PRESIDENTE
: Do lettura dell'articolo 4:
ART. 4
1. Solo per motivi scientifico-didattici e previa
autorizzazione dell'Assessore all'Agricoltura, Foreste ed Ambiente
Naturale è consentita la raccolta o cattura di cui agli articoli 1
-
2 - 3
in quantitativi limitati e da determinare di volta
in volta.
PRESIDENTE
: Pongo in votazione l'articolo 4 testè
letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 5:
ART. 5
1. Nelle oasi di protezione e nelle altre zone protette è
vietata la cattura o l'uccisione della vipera aspide (Vipera aspis)
e del Marasso (Vipera berus), compresi nell'allegato 3 della
convenzione di Berna del 19 settembre 1979.
PRESIDENTE
: Pongo in votazione l'articolo 5 testè
letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 6:
ART. 6
1. La Regione dedicherà particolare attenzione alla
salvaguardia di biotopi di elezione di rettili e anfibi, quali
paludi, acquitrini, sponde di corsi d'acqua, praterie e boschi,
necessari per la loro alimentazione e riproduzione.
PRESIDENTE
: All'art. 6 vi è l'emendamento proposto dal
Consigliere Sandri, per cui la parola "dedicherà" viene sostituita
con la parola "dedica".
Se non vi sono obiezioni, pongo in votazione l'art. 6 nel testo
già emendato:
ART. 6
1. La Regione dedica particolare attenzione alla salvaguardia
di biotopi di elezione di rettili e anfibi, quali paludi,
acquitrini, sponde di corsi d'acqua, praterie e boschi, necessari
per la loro alimentazione e riproduzione.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 7:
ART. 7
1. Sono incaricati della sorveglianza e dell'applicazione
della presente legge gli agenti del Corpo forestale e gli organi di
polizia locale e di pubblica sicurezza.
PRESIDENTE
: Pongo in votazione l'articolo 7 testè
letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 8:
ART. 8
1.
I contravventori alle norme di cui all'art. 1 sono
soggetti alla sanzione amministrativa da £ 60.000 a £
120.000.
2.
I contravventori alle norme di cui agli artt.
2
- 3 - 5
sono soggetti alla sanzione amministrativa da £ 200.000
a £ 500.000 per ogni esemplare raccolto o ucciso appartenente
all'allegato
2
della Convenzione di Berna del 19 settembre
1979 e alla sanzione amministrativa da £ 60.000 a £ 120.000 per
ogni esemplare raccolto o ucciso se appartenente all'allegato 3
della Convenzione di cui sopra.
PRESIDENTE
: Pongo in votazione l'art. 8 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 9:
ART. 9
1 L'ammontare delle ammende di competenza della Regione sarà
iscritto nel capitolo 7700 "Proventi pene pecuniarie per
contravvenzioni" della Parte Entrate del bilancio di previsione
della Regione per l'anno 1987 e nei corrispondenti capitoli del
bilancio di previsione per gli anni successivi.
2.
La presente legge sarà pubblicata nel Bollettino
Ufficiale della Regione.
3.
È fatto obbligo a chiunque spetti di osservarla e
di farla osservare come legge della Regione Valle d'Aosta.
PRESIDENTE:
Pongo in votazione l'art. 9 testè letto:
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Pongo in votazione la legge nel suo complesso
per scrutinio segreto:
VOTAZIONE A SCRUTINIO SEGRETO
ESITO DELLA VOTAZIONE
Presenti:27
Votanti:27
Favorevoli:21
Contrari:6
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK