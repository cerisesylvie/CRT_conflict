Consiglio Regionale della Valle d'Aosta - Oggetto del Consiglio n. 2917 del 8 novembre 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2917 del 8 novembre 2023 - Resoconto
OBJET N° 2917/XVI - Communications du Président de la
Région.
Bertin (Presidente) -
Punto n. 2.
Testolin (UV) -
In apertura, ringraziando il Presidente,
ricordo anch'io le gravi situazioni che si stanno verificando in
gran parte d'Italia, con il rinnovato impegno da parte delle forze
di soccorso organizzate all'interno del sistema di Protezione
civile regionale che ha inviato, così come richiesto dalla
Protezione civile nazionale sabato scorso, un contingente composto
da uomini e mezzi che ha raggiunto la Toscana per approntare le
prime operazioni di svuotamento di molti fabbricati e la gestione
di situazioni molto pericolose che si sono verificate in queste
settimane.
Questo primo contingente sta rientrando, tra ieri sera e questa
mattina, per un avvicendamento di mezzi e uomini e credo che, per
un'ulteriore settimana, una ventina di uomini ritornerà ad essere
attiva in Toscana. A questi ragazzi del Corpo valdostano dei Vigili
del fuoco, ai volontari dei Vigili del fuoco, agli uomini della
Protezione civile e delle Associazioni di volontariato che hanno
aderito all'appello va, come sempre, il nostro ringraziamento per
il lavoro che stanno svolgendo e che svolgeranno nel prossimo
futuro.
Di seguito, comunico che lo scorso 31 ottobre si è tenuta a
Torino la prima riunione del Comitato di cooperazione frontaliera
italo-francese istituito dal Trattato del Quirinale a cui ho
partecipato in rappresentanza della Regione, unitamente
all'assessore Sapinet, che era presente in qualità di
Vicepresidente della Conférence Transfrontalière Mont-Blanc e il
Sindaco di Aosta, Gianni Nuti.
Il Comitato di cooperazione frontaliera, convocato e presieduto
dai Ministri degli esteri italiano e francese, riunisce le autorità
locali, le collettività frontaliere e gli organismi di cooperazione
frontaliera, nonché i parlamentari e i rappresentanti delle
Amministrazioni centrali, e si è posto, come obiettivo del primo
incontro, la presentazione dei progetti a breve termine e a lungo
termine per sviluppare una programmazione di lavoro
pluriennale.
Gli ambiti di cooperazione designati dal Trattato, che consolida
scenari di grande interesse per lo sviluppo delle relazioni
socio-culturali della Valle d'Aosta con la Francia, sono sfidanti
ed importanti: riguardano servizi, sanità, ambiente, protezione
civile, cultura, vie di comunicazione, trasporti ed energia.
I temi prioritari che si è ritenuto di portare all'attenzione
del Comitato, anche in virtù dell'attualità dei fatti, sono stati
le vie di comunicazione attraverso le Alpi, la comunicazione
radiotelevisiva nelle aree frontaliere e i cambiamenti
climatici.
Quanto alle vie di comunicazione, il Traforo del Monte Bianco,
il Traforo del Fréjus, Ventimiglia e Mentone, tra gli altri, sono
infatti i punti di contatto per le comunità frontaliere di
Italia-Francia, sono spazi transfrontalieri di vita ma sono anche
le porte attraverso le quali dialogano i nostri sistemi
economici.
I lavori del Monte Bianco e le recenti criticità del Fréjus
hanno, ancora una volta, confermato l'esigenza che le Istituzioni
territoriali frontaliere siano coinvolte nelle scelte e nelle
decisioni, affinché siano rispettati gli obiettivi della
sostenibilità ambientale e della sicurezza della circolazione.
Le Commissioni intergovernative si concentrano sulle
infrastrutture: noi abbiamo chiesto che si riconosca la dignità
anche alle popolazioni e ai territori attraversati.
Abbiamo poi posto l'accento sulla comunicazione nelle aree
frontaliere: è importante infatti che le comunità siano informate
di ciò che accade nelle regioni vicine per ragioni di utilità, ma
anche perché è conoscendosi che si è spinti a collaborare. Avere la
possibilità di ricevere le reti radiotelevisive delle regioni
vicine è, a tal scopo, fondamentale.
In ultimo, i cambiamenti climatici, le risorse idriche, i
ghiacciai, la sicurezza in montagna e le attività di Protezione
civile: anche in questi casi crediamo che vadano superate le
rigidità dovute al confine politico-amministrativo, perché le
regole della natura e lo spirito alpino non rispettano la
frontiera.
L'incontro di Torino è stato peraltro un'ottima occasione per
confrontarsi con le altre realtà frontaliere italiane e francesi
sui problemi comuni in un'ottica di dialogo con i Governi.
Presidente -
Ci sono richieste d'intervento su questo
punto? Si è prenotato il consigliere Lucianaz: a lei la parola.
Lucianaz (RV) -
Merci Président. Pour donner suite aux
mots du Président du Gouvernement, je demande s'il faut avancer une
requête formelle pour qu'en Commission on puisse débattre la
question des télévisions francophones en Vallée d'Aoste. Comme vous
le savez bien, plus d'une fois dans ce Conseil on a parlé de ce
problème: il y a des vallées entières qui ne reçoivent plus de
signal en français, mais aussi des télévisions italiennes. Donc je
demande au Président s'il croit relationner sur ce problème, ou
s'il faut interpeller Corecom, ou dans quelle façon on pourra
prochainement avoir des nouvelles sur le service radio et de
télévision en Vallée d'Aoste.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK