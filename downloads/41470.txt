Consiglio Regionale della Valle d'Aosta - Oggetto del Consiglio n. 592 del 17 aprile 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 592 del 17 aprile 2019 - Resoconto
OGGETTO N. 592/XV - Interrogazione: "Notizie in merito
all'utilizzo degli ecografi nelle varie strutture sanitarie
dell'Azienda USL".
Presidente -
Punto n. 4 all'ordine del giorno. La parola
all'Assessore Baccega per la risposta.
Baccega (UV) -
Torniamo a parlare di ecografi, rispetto a
quanto già detto nel Consiglio del 6 marzo. Le prime tre domande
sono di carattere tecnico, per cui saranno ovviamente le
indicazioni che sono state comunicate dall'azienda USL a essere
sottoposte all'attenzione degli interpellanti.
Prima domanda: "
quali siano i volumi di attività svolti da
ogni reparto in relazione al numero di ecografi
". L'azienda mi
ha comunicato che gli ecografi presenti in azienda effettuano
prestazioni sia per esterni che per interni. Complessivamente, per
l'anno 2018, gli esami eseguiti sono stati 60.489, di cui 45.148
per esterni, 8.551 per interni e 6.790 in osservazione breve e
intensiva (quindi del Pronto Soccorso). Le ecografie per interni,
per pazienti ricoverati all'interno dei presidi ospedalieri,
vengono effettuate dai medici delle varie strutture. In generale
queste ecografie sono rivolte al distretto interessato dalla
specialità in questione. Faccio alcuni esempi: tiroide in Medicina
interna ed Endocrinologia; articolazioni in Medicina interna e
Reumatologia; patologie addominali in Chirurgia generale; reni,
trapianti e fistole in Nefrologia; poi ve ne sono altri.
Lei mi chiede inoltre "
quale sia il tasso di occupazione di
ogni ecografo
". Negli ultimi anni la pratica dell'ecografia è
diventata uno strumento ad uso del clinico e a completamento della
fase diagnostico-terapeutica. Possiamo paragonare l'ecografo allo
sfigmomanometro e al fonendoscopio. Si ritiene che le conoscenze
ecografiche del medico radiologo - o, almeno, di alcuni medici
radiologi - siano più ampie e generali. Le conoscenze e le
peculiarità dei clinici che usano l'ecografo permettono un
approfondimento diagnostico-terapeutico che sarebbe impossibile
senza un uso diffuso e specifico per singolo distretto. Il tasso di
occupazione, quindi, è variabile e difficilmente
quantificabile.
Lei poi mi chiede "
quanto personale per ogni dipartimento è
deputato alle esecuzioni delle ecografie e che titoli e quale
formazione professionale possiede per poter utilizzare
l'ecografo
". La risposta è che nei vari dipartimenti e nelle
strutture si sono selezionati dei clinici che usano più
frequentemente lo strumento ecografico, sia perché hanno effettuato
dei corsi nazionali in ecografia, sia per un apprendimento sul
campo. I medici che utilizzano l'ecografo sono stati selezionati
sulla base di alcune caratteristiche, che sono: corsi di
perfezionamento effettuati presso la società scientifica in
ecografia; corsi di perfezionamento effettuati presso le società
scientifiche di appartenenza (ginecologia, endocrinologia,
nefrologia, vascolare, eccetera); corso di formazione
teorico-pratico effettuato dagli stessi radiologi dell'azienda (in
particolare nel 2012 e nel 2013 ne sono stati fatti due per la
Medicina interna, ai quali si erano aggiunti altri colleghi
dell'area medica); esperienza sul campo con un
tutor
della
struttura di appartenenza, già formato. L'USL mi ha anche
comunicato che è difficile individuare la percentuale esatta di
tali clinici, ma si ritiene di indicare che circa 1/3 dei sanitari
che effettuano la pratica clinica esercita la funzione.
Naturalmente il referto dell'esame è a completamento della fase
diagnostico-terapeutica e viene segnalato nella cartella clinica.
Non è certo l'Assessore che può verificare come vengono utilizzati
gli ecografi.
Nell'ultima domanda "
vista la vetustà delle apparecchiature,
preso atto del fatto che più volte si sono verificate rotture
",
lei mi chiede se esiste un protocollo per la gestione di tali
eventualità. Lei è quindi consapevole che ci sono delle
apparecchiature vetuste e che, in questi casi, quelle
apparecchiature vanno sostituite. Spesso si ricevono delle
indicazioni che vanno da uno all'altro utente, e queste indicazioni
magari non sono la consuetudine. Anche in questo caso l'USL ha
comunicato che, a tal proposito, verrà predisposta una procedura
per la sostituzione di eventuali ecografi - quelli territoriali -
che per ragioni tecniche si rendano inutilizzabili (questo l'avevo
già specificato nella risposta nel Consiglio scorso). Il programma
di sostituzione ha subito un rallentamento, ovviamente a causa
della riduzione degli stanziamenti per gli investimenti operati lo
scorso anno. Il programma potrà essere ripreso dopo l'assestamento
di bilancio. Noi in questo caso non promettiamo, ma diamo un
indirizzo preciso all'azienda (lo abbiamo già dato): una volta
ripristinati gli investimenti tolti nel 2018 all'USL, parte di
questi investimenti servirà ad andare a sostituire gli ecografi più
datati e quelli meno funzionanti. Aspettiamo solo che la variazione
di bilancio sia votata da questo Consiglio.
Dalle ore 10:58 assume la presidenza il Vicepresidente
Farcoz
.
Farcoz (Président) -
La parole à la collègue Spelgatti
pour la réplique.
Spelgatti (LEGA VDA) -
Non avevo nessun dubbio che, in
merito a questa interrogazione, che è estremamente precisa e dove
chiedo dati specifici, sareste stati molto vaghi e avreste risposto
a ben poche domande rispetto a quelle da me poste. Con mio immenso
stupore, però, ho visto che oggi non siete riusciti a dare una
risposta e quindi l'USL, come al solito - perché è una nebulosa
tutto ciò che succede in USL - non ha dato una risposta neanche a
una sola domanda di quelle che ho posto. Rileggiamole, perché
bisogna aver ascoltato quello che siete stati in grado di
rispondere per rendersi conto che non avete dato una sola
risposta.
Io ho chiesto: "
quali siano i volumi di attività svolti da
ogni reparto, in relazione al numero di ecografi (quante ecografie
sono state svolte da ogni reparto, come vengono refertate e
documentate)
": nessuna risposta; "
quale sia il tasso di
occupazione di ogni ecografo
": nessuna risposta; "
quale e
quanto personale per ogni dipartimento è deputato all'esecuzione
delle ecografie e quali titoli e quale formazione professionale
possiede per poter utilizzare l'ecografo (certificazione)
":
nessuna risposta; "
vista la vetustà delle apparecchiature, preso
atto del fatto che più volte si sono verificate rotture degli
ecografi spesso dislocati sul territorio, visto che dalle parole
dell'Assessore emerge che gli ecografi sono condivisi, per quale
motivo nel caso si rompa un ecografo questo non possa essere
prontamente sostituito da un altro, mediante trasporto, ma si
proceda a spostare i pazienti o a rinviare gli esami con
conseguente disagio per l'utenza, specificando se esiste un
protocollo per la gestione di tali eventualità
": qui neanche
ha letto la domanda, addirittura neanche l'ha letta, perché si è
limitato soltanto a dire che c'è la vetustà degli ecografi, per cui
si dovrà procedere piano piano a sostituirli.
Complimenti! Chiaramente seguiranno poi altre iniziative.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK