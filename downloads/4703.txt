Consiglio Regionale della Valle d'Aosta - Oggetto del Consiglio n. 401 del 12 luglio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 401 del 12 luglio 1982 - Resoconto
OGGETTO N. 401/VII - COSTITUZIONE DEL DIRITTO DI SUPERFICIE
SU UNA AREA DI PROPRIETA' REGIONALE, SITA IN COMUNE DI POLLEIN,
LOCALITA' AEROPORTO, A FAVORE DELLA SOCIETA' IN.TE.VA.- INDUSTRIA
TESSILE VALDOSTANA S.p.A. - INTROITO DI SOMMA.
PRESIDENTE
: Do lettura del testo della delibera.
IL CONSIGLIO REGIONALE
DELIBERA
1)
di autorizzare la costituzione del diritto di
superficie per il periodo di anni 15 e mesi 6, con decorrenza
1.8.1982 e scadenza 31.1.1998 a favore della Società IN.TE.VA.
S.p.A., su un'area di mq. 820 ca., da scorporare dall'appezzamento
di terreno di proprietà regionale distinto in Catasto del Comune di
Pollein al F. 21 n. 2;
2)
di determinare il corrispettivo per la costituzione
del predetto diritto in Lire 100.000 (centomila) annue, da pagarsi
entro il 31 dicembre di ogni anno;
3)
di introitare il corrispettivo annuo di lire
100.000 per il corrente anno al cap. 08600 al bilancio preventivo
della Regione per l'anno 1982 ("Canoni di locazione di terreni e
fabbricati di proprietà regionale") e, per gli anni successivi, ai
corrispondenti istituendi capitoli di bilancio;
4)
di conferire al Presidente della Giunta, ed
eventualmente, in caso di delega, all'Assessore che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio rogante riterrà
necessarie per il perfezionamento della costituzione del diritto
reale di cui trattasi;
5) di onerare la Società superficiaria delle spese di
stipulazione e registrazione del contratto e di ogni altra spesa
accessoria.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta solo di permettere
all'IN.TE.VA. di costruire un magazzino di 820 mq. con diritto di
superficie per 15 anni e mesi 6, dopodiché questo magazzino
apparterrà alla Regione. Il corrispettivo è di lire 100.000
annue.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Vorrei sapere se è stato informato in
qualche modo il Comune di Pollein per l'uso che si vuole fare,
oppure se questa procedura rientra nella normale attività.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Il Comune di Pollein sarà interessato
con la richiesta di concessione edilizia, e sarà lui a valutare le
differenti questioni.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (Dem. Prol. - Nuova Sin.):
Vorrei chiedere
se la Regione ha avuto anche delle garanzie per quanto riguarda il
mantenimento e lo sviluppo dei livelli occupazionali o se invece
questa operazione è completamente distaccata dall'evolversi della
situazione occupazionale.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
E' distaccata in senso inverso, perché
mancando le strutture, ne conseguirebbe una diminuzione
dell'occupazione.
Abbiamo bisogno di questo magazzino per poter continuare la
nostra attività, però tutto questo è staccato dall'andamento della
produzione; si tratta di una struttura necessaria, ma non di per sé
sufficiente.
PRESIDENTE
: Metto in approvazione la delibera in
oggetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK