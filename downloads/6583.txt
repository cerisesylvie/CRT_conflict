Consiglio Regionale della Valle d'Aosta - Oggetto del Consiglio n. 1066 del 28 gennaio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1066 del 28 gennaio 1985 - Resoconto
OGGETTO N. 1066/VIII - NECESSITA' DI UN NUOVO PONTE DI
COLLEGAMENTO DELLA FRAZIONE ECHALLOD DI ARNAD. -
(Interrogazione)
PRESIDENTE
: Do lettura dell'interrogazione presentata dai
Consiglieri Cout e Tonino:
INTERROGAZIONE
Il Gruppo comunista ha preso visione di una lettera, datata 10
gennaio 1985, indirizzata ai vari Gruppi consiliari da parte degli
abitanti di Echallod, frazione di Arnad, in cui viene evidenziato
un problema per loro importante e da anni accantonato: la
costruzione di un ponte sulla Dora che colleghi la frazione con il
capoluogo.
Al documento sono allegate una petizione del 31 marzo 1982, in
cui già si poneva la questione ed una lettera del Presidente della
Giunta, ritenuta insoddisfacente dai firmatari.
I sottoscritti Consiglieri hanno constatato che effettivamente
il disagio esiste: il ponte attuale è impraticabile d'inverno anche
per le automobili ed esistono problemi durante tuttol'anno per
mezzi di dimensioni maggiori.
Gli abitanti di Echallod che devono recarsi nel capoluogo sono
così costretti a passare per Hône o Issogne, allungando
notevolmente il tragitto.
Sembra che la proposta della Giunta sia quella di costruire una
nuova strada con un tracciato che determinerebbe notevoli danni ai
pochi prati rimasti; i firmatari suggeriscono perciò un percorso
alternativo, nel caso di costruzione della nuova strada; essi
insistono, però, affinché comunque si realizzi un nuovo ponte sulla
Dora tra la frazione ed il capoluogo.
Ciò premesso i sottoscritti Consiglieri regionali
INTERROGANO
l'Assessore regionale ai Lavori Pubblici ed il Presidente
della Giunta per sapere:
1)
se riconoscono l'esistenza dei disagi
segnalati;
2)
quali sono le proposte della Giunta in merito e se
c'è l'intenzione di costruire il ponte richiesto;
3)
quali studi o progetti sono stati fatti sul
problema e se si ha l'intenzione di procedere a nuovi
elaborati.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
La questione del collegamento della
Frazione Echallod, che si trova sulla destra orografica della Dora,
con la sede del Municipio di Arnad, che si trova sulla sinistra
orografica, è una annosa questione della quale si è già discusso
altre volte in questo Consiglio. Mi sono recato sul posto alcuni
giorni fa ed il Sindaco di Arnad mi ha ricordato che già
nell'immediato dopoguerra c'era una proposta che fu rifiutata dai
cittadini di Echallod per motivi abbastanza divertenti, nel senso
che se ci fosse stato il ponte gli abitanti della sinistra
orografica si sarebbero recati sulla destra ad acquistare i
terreni. E' una facezia, però inquadra abbastanza il problema. E'
ovvio che il ponte ad arco attuale, in muratura, non è sufficiente
per le necessità di un collegamento diretto fra la frazione di
Echallod ed il Capoluogo di Arnad. D'altra parte è una struttura
che ha notevole interesse ambientale e paesaggistico, oltre che di
documento, e quindi non può essere modificato.
L'ipotesi che fanno i richiedenti è quella di costruire un altro
ponte. La proposta fatta a suo tempo dall'Amministrazione
regionale, e ribadita di recente, è quella di allargare la strada
che collega Issogne con Echallod. La preoccupazione esposta dai
cittadini di Echallod, che questa nuova strada li privi di
ulteriori terreni agricoli, non è fondata perchè si tratterà
dell'allargamento di un tracciato già esistente. A nostro giudizio,
l'allargamento di questa strada, che comporta il disagio da parte
degli abitanti di Echallod di percorrere 5 o 6 km. Per arrivare al
Capoluogo di Arnad passando da Issogne, non risolve a pieno il
problema, però al momento è la soluzione ottimale per arrivare ad
un collegamento nel miglior modo possibile, fra Echallod ed Arnad
senza ulteriori aggravi di spesa. E' ovvio che il problema rimane
aperto e non è escluso che in un futuro si passa fare il ponte,
però al momento questa è la nostra valutazione.
Si dà atto che alle ore 11,08 riassume la Presidenza il
Presidente BONDAZ.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Io vorrei sottolineare, come è già stato
fatto anche dai firmatari della petizione, che questi disagi
esistono. Anche noi ce ne siamo resi conto di persona avendo
usufruito ogni tanto di quella strada che da Issogne va verso Hône
oppure avendo attraversato il ponte. I disagi esistono e il tempo
passa, Assessore! Se nell'immediato dopoguerra le esigenze di
passare sul ponte potevano essere di qualcuno che vi transitava a
piedi, oggi altri lo attraversano in macchina, e su quel ponte non
passa neppure lo spartineve per consentire il transita nel periodo
invernale. Inoltre io ritengo che non si possono obbligare gli
abitanti della frazione di un Comune a passare verso Hône o verso
Issogne per fare quattro passi al di là della Dora. Io pensa che se
questo problema esiste, come d'altra parte lo riconosce lo stesso
Assessore Fosson, e se non viene escluso che in futuro vi possa
essere una soluzione diversa per questo problema, noi vi chiediamo
di fornirci dei dati più precisi e possibilmente uno studio di
fattibilità di questo ponte. Io non riesco a valutare questo
problema senza uno studio con dei dati precisi. Penso che anche una
Amministrazione regionale, per opere di questo genere, debba basar
si su degli studi. Sono stati spesi centinaia di milioni per studi
non affidati a tecnici della Regione; io credo che si possa
affidare ad un tecnico del la Regione l'incarico di predisporre uno
studio abbastanza dettagliato sulla fattibilità di questo ponte,
anche per avere degli elementi concreti su cui ragionare. Noi,
quindi, come Gruppo Comunista, ci dichiariamo piuttosto
insoddisfatti della risposta dell'Assessore ai Lavori Pubblici e
vedremo di portare avanti altre iniziative più opportune per avere
dalla Giunta o dal Consiglio almeno un impegno preciso su uno
studio di fattibilità di questo ponte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK