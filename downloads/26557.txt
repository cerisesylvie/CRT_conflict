Consiglio Regionale della Valle d'Aosta - Oggetto del Consiglio n. 253 del 9 ottobre 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 253 del 9 ottobre 1972 - Resoconto
OGGETTO N. 253/72 - Acquisto dalle Sigg.ne Giuditta e
Margherita Norat, di vecchi fabbricati siti in Aosta, Via De Lostan
nn. civici 10, 12 e 14. Delega alla Giunta.
Siggia (P.C.I.) -
Io da parte della Giunta, nella stesura
dell'atto, di acquistare a locali liberi, come è stato fatto per
l'edificio delle Signorine Page, perché?
Chantel
(P.S.I.)
- Qui ci è stato portato, offerto
a quelle condizioni, le uniche che se ne vanno sono le Signorine
Norat, e allora devo aggiungere che la perizia era di oltre 60
milioni, e la cifra pagata è quella che è, visto che bisogna
mettere i punti sulle "i".
E la richiesta iniziale era di 66, è strano, io mi meraviglio di
una cosa, che trattandosi di locali in cui sono intervenuti Prola e
l'Architetto, ecc. oggi mi si venga a dire, non dobbiamo comprarli,
quando qui si è comprato dei locali, con la firma magari che erano
vuoti e poi per vuotarli, so io quel che mi è costato per poterli
abbattere.
Questa è la verità.
Tutte le volte che abbiamo firmato e deliberato in Consiglio che
i locali erano vuoti, i locali non sono mai stati vuoti, se non
quelli che ho comprato io che ...
Siggia (P.C.I.) -
...Chantel, era una delle cose che
avevi fatto meglio, quella di pretendere l'acquisto libero, perché
sempre di più, non vorrei essere nella testa del Presidente Dujany,
quando dovrà fare gli sfratti a questi 17 Signori, perché
diventeremo i proprietari di casa, che saranno costretti a
sfrattarli e mi auguro che costruiremo quanto meno 17 alloggi per
mettere queste famiglie.
Manganoni
(P.C.I.) -
Io ho avuto occasione di
affermare in altre occasioni in questo Consiglio, che nelle perizie
non ci credevo ed ho aggiunto che se prendete 10 periti e li
rinchiudete in 10 stanze diverse che non possono comunicare e gli
fate una perizia sullo stesso immobile, se su 10 vi sono due
perizie che collimano, scusa Chantel, io mi faccio Cardinale.
Va bene?
Però questo fatto è confermato da Chantel, perché ha dice: "le
perizie non le faccio io, tutto al più le riduco", cosa dimostra
questo? Che l'Assessore Chantel nelle perizie ci crede quanto ci
credo io. Perché le riduce? Perché se le giudicasse eque non le
toccherebbe, perché se no, danneggerete il cittadino, e io sono
certo che Chantel, hai un cuore abbastanza grande per non
danneggiare un cittadino, ed allora dato che tu giudichi le perizie
non eque, allora, te ne do atto di ritoccarle, comunque questo
dimostra il valore delle perizie e su questo caso specifico, dove
si parla di 17 inquilini, di sfratti, di non liberi, io Chantel,
voglio porre un problema: abbiamo 17 inquilini, di sfrattarli,
nessuno di noi ci pensa, e se qualcheduno lo affermasse, nessuno ci
crede, perché la Regione non ha mai sfrattato nessuno. Noi
introitiamo 3 milioni, attualmente si introita 3.798.000, ora le
condizioni di queste case, noi lo sappiamo, non hanno
riscaldamento, i gabinetti, i servizi igienici, sappiamo in quale
condizione si trovano, sono delle vecchie topaie come quelle del
centro storico, fin quando si tratta di un proprietario privato, e
allora l'inquilino sta zitto, perché altrimenti il proprietario
privato, dice: "Se non ti va così, sloggia", appena la Regione
diventerà proprietaria, noi ci troveremo nella stessa condizione
che ci troviamo già di fronte ad altri alloggi, cioè che appena un
rubinetto perde, si telefona alla Regione, "riparami il gabinetto",
appena una pianella si stacca e quelle sono tutte per aria, si
telefona alla Regione: "vienimi a mettere a posto la pianella",
diceva un mio collega, che dovremmo aumentare di due dipendenti per
amministrarla, no, questa casa, io aggiungo, e dovremmo aumentare
il numero degli operai di manutenzione di almeno cinque o sei per
fare la manutenzione, e allora i 3.700.000 che noi dovremmo
incassare, dovremmo moltiplicare almeno per dieci per far fronte
alle spese di normale manutenzione, non di manutenzione
straordinaria, perché se non si tratta di decine, di centinaia di
milioni, per rimettere in sesto quegli alloggi.
Ma solo per la manutenzione ordinaria, questi sono gli affari
che ci propone l'Assessore Chantel, al quale l'Assessore Chantel,
io ho avuto altre occasioni di darti atto per altri acquisti, in
cui effettivamente mi sono felicitato, perché ce l'avevi messa
tutta per aver dei prezzi equi e convenienti per la Regione.
In questo caso, noi facciamo un pessimo affare e l'ho descritto
prima quale affare noi stiamo facendo.
Savioz (P.C.I.)
- Io vorrei porre due cose a Chantel,
così in via amichevole, prima ha parlato di case comperate
precedentemente, vorrei che precisasse, perché io ho avuto un solo
caso, ed era stato quello di Aristide Marcoz che avevo portato in
Consiglio la delibera per essere comperato, con cui venivano
liberate, l'avete bocciata. L'avete rifatto coi vostri Assessori la
questione, sì signore, è un Assessore socialista che mi ha
sostituito, avete fatto tutta una questione differente, avete
riveduto la questione e la casa è ancora lì, tale e quale, quindi
semmai, io riverso su di voi quella questione che sollevavi
prima.
Seconda cosa: non vedo il perché non si debba vedere di portare
avanti tutta la questione, se si vuol fare quello che avete detto
fino adesso di questo fabbricato qui delle sorelle Norat, siccome
non sono le sole proprietarie del fabbricato, allora io avrei
visto, e vedrei volentieri, seguendo la vostra linea, di comperarli
tutti e non soltanto quelli dei Norat, perché non si può pensare di
rimettere in sesto quella casa, lasciando quelle partite non
comperate.
Allora io inviterei l'Assessore Chantel a vedere la questione
nel suo complesso, sarebbe molto meglio.
Le sorelle Norat, Bus e Ponassi, nonché delle Signore Fosson,
Adolfina, Rossella, quelle sono le altre parti dello stabile che
sarebbero indispensabili per poter provvedere al riordinamento del
medesimo, e senza di quello non si può parlare di riordinamento.
Beh. Speriamo.
Tonino (P.C.I.)
- ... Solo far presente che l'esame di
questo oggetto mi porta a dover fare una considerazione, qui si
acquistano, si acquista uno stabile che, e si dà un giudizio di
valore storico-artistico, noi abbiamo nella nostra Regione e mi
riferisco ai due borghi medioevali di Bard e di Donnaz nei quali ci
sono diverse famiglie che vivono in condizioni... sono delle vere e
proprie topaie, non possono sostanzialmente modificare la casa
perché è vincolata e continuano a vivere dentro a delle topaie,
insomma.
Ora, il medesimo giudizio che si dà per l'acquisto di questi
stabili qui ad Aosta, potrebbe anche la Giunta adottare il medesimo
sistema anche per questi borghi medioevali, per queste famiglie che
abitano in questi che più volte hanno chiesto che la Regione
venisse incontro, oppure gli desse almeno la possibilità di
modificare la propria casa, insomma per vivere degnamente, insomma,
famiglie si trasformano, non è che si continua a rimanere sempre i
soliti, in una famiglia, la famiglia cresce e hanno bisogno di
camere in più, di locali in più e non hanno la possibilità di
modificare la casa in quanto viene vincolata.
Ecco una constatazione che ho fatto che è per me una piccola
discriminazione che si ha ancora una volta nei riguardi della bassa
Valle, insomma.
Chantel
(P.S.I.)
- Mi sembrava d'aver detto a suo
tempo e forse è sfuggito, che la ragione che ci ha portato
all'acquisto è perché siamo già proprietari di tutto il resto, non
di quella zona lì, ma siamo proprietari della casa che abbiamo
comprato dall'Ospizio di Carità, siamo proprietari del terreno dove
sono state fatte... che avrebbe dovuto diventare a piano
regolatore, diciamo così un parcheggio.
Perciò lì la sistemazione viene totale, viene anche nella zona
in cui questo momento crescono le erbacce e la comunicazione tra
via Lostan e la Cattedrale... no, fra via De Tillier e la
Cattedrale pedonale bisognerà portarla, la porterò in Consiglio, se
ci sarà ancora qualche pezzetto da comprare. È logico che volendo
acquistare tutto il caseggiato Lostan non poteva andare ad
acquistare briciole senza avere prima in mano il grosso. È previsto
che a noi rimane il grosso e dover comprare anche dove c'è il
portone con lo stemma e tutto il resto, ma questo è logico.
Questo è logicissimo ma non potevo certamente andare a comprare
due o tre briciole di cui poi non avrei saputo cosa farne, non
essendo nello stesso tempo proprietario di tutto il grosso della
casa Lostan. Perciò non è che uno le ha fatte così a caso le cose,
vero. In quanto a quello che accenna Tonino in bassa Valle è un
problema che sul mio tavolo, sul tavolo della Giunta con delle
offerte e richieste precise di vendita da parte degli interessati
per adesso non è arrivato.
Ma scusate, allora compro tutto quel che c'è di ...in Valle
d'Aosta...
(non si capisce)
...lei lo sa benissimo che se io
vado da un tale e gli dico mi vendi la casa, me ne chiede tre volte
tanto il valore, se viene lui da me che la vuol vendere e se
l'acquisto interessa alla Regione perché allora vorrei dire a
Dolchi che quando vuole accomodarsi nel mio ufficio ci sono delle
richieste alte così e io le richieste non le ho fatte andare
avanti, le ho prese, le ho portate in Giunta, ho dato il mio parere
personale e la Giunta ha deciso se doveva andare avanti o meno, se
era utile o meno per la Regione di acquistarli, perché di
richieste, caro Dolchi ce ne sono tutti i giorni; è logico che se
mi offrono la Torre di Sant'Anselmo e ve la porterò in Consiglio,
io la Torre di Sant'Anselmo la compro perché è logico comprarla,
quella di Gressan, è logico che gli altri appezzamenti che mi hanno
offerto se a giudizio della Giunta alla Valle non servono non li
compriamo anche se vengono ad offrirceli.
Ma è tutto logico questo.
Perché ha dimenticato Dolchi e l'ho detto un momento fa che se
io mi fossi presentato a St. Vincent con... della Valle, i terreni
che abbiamo comprato per il tiro a volo due volte tanto li
pagavamo. Sono tre e all'atto stesso della firma degli atti
notarili mi sono sentito dire io non firmo perché se sapevo che era
la Valle che acquistava chiedevo il doppio. Questa è la verità.
Montesano (P.S.D.I.)
- Allora credo che si possa chiudere
questa discussione sull'oggetto n. 17 e passare alla votazione.
Chi è favorevole alzi la mano, contrari? Astenuti? Il Consiglio
approva.
Si passa all'oggetto n. 18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK