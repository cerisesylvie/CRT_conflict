Consiglio Regionale della Valle d'Aosta - Oggetto del Consiglio n. 2113 del 12 luglio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
Precedente
Successivo
Resoconto integrale del dibattito dell'aula
Oggetto del Consiglio n. 2113 del 12 luglio 2001 - Resoconto
OGGETTO N. 2113/XI Riapprovazione, con modificazioni, ai
sensi dell’articolo 31, ultimo comma dello Statuto
speciale del disegno di legge regionale: "Disposizioni in materia
di Indicazioni geografiche protette e di Denominazioni
d’origine protette". (Disegno di legge n.
80)
Articolo 1 (Finalità)
1. La Regione, con la presente legge, stabilisce le norme
relative alla vigilanza sugli organismi di controllo privati
autorizzati, ai sensi dell'articolo 53, comma 12, della legge 24
aprile 1998, n. 128 (Disposizioni per l'adempimento di obblighi
derivanti dall'appartenenza dell'Italia alle Comunità europee.
Legge comunitaria 1995-1997), così come sostituito dall'articolo
14, comma 1, della legge 21 dicembre 1999, n. 526 (Disposizioni per
l'adempimento di obblighi derivanti dall'appartenenza dell'Italia
alle Comunità europee. Legge comunitaria 1999).
Articolo 3 (Controlli)
1. L'attività di controllo di cui all'articolo 10 del
regolamento (CEE) n. 2081/92 del Consiglio del 14 luglio 1992,
relativo alla protezione delle Indicazioni geografiche protette
(IGP) e delle Denominazioni d'origine protette (DOP) dei prodotti
agricoli ed alimentari, di seguito denominato reg. CEE 2081/92, è
esercitata da organismi privati autorizzati, ai sensi dell'articolo
53, commi 1, 2, 3, 4, 5, 6, 7 e 8 della l. 128/1998 o da autorità
di controllo pubbliche indicate dalla Giunta regionale ai sensi
dell'articolo 53, comma 9, della l. 128/1998.
2. Gli organismi privati autorizzati devono svolgere almeno un
controllo all'anno, totale o parziale, nei confronti dei produttori
iscritti negli elenchi di cui all'articolo 4.
3. Gli organismi privati autorizzati inviano alla struttura
regionale competente in materia di produzioni agroalimentari, di
seguito denominata struttura competente, una relazione annuale
circa l'attività svolta ed un rapporto sullo stato della
qualità.
4. Prima dell'inizio dell'attività annuale di controllo gli
organismi privati autorizzati inviano alla struttura
competente:
a) il proprio tariffario;
b) la classificazione dei produttori delle DOP e delle IGP. La
classificazione è effettuata in base ai quantitativi prodotti ed è
utilizzata per la ripartizione, tra i produttori delle DOP e delle
IGP, delle spese delle visite ispettive.
Articolo 4 (Vigilanza)
1. La vigilanza prevista all'articolo 1 consiste nella verifica
periodica del possesso, da parte degli organismi privati
autorizzati agenti sul territorio regionale, dei requisiti
richiesti dalla normativa vigente.
2. La vigilanza è esercitata dalla struttura competente, sulla
base di un programma annuale da essa predisposto. Il programma deve
prevedere:
a) sopralluoghi presso le strutture organizzative degli
organismi privati autorizzati operanti sul territorio regionale e
presso un campione di produttori che producono prodotti che
fruiscono di una DOP o di una IGP;
b) la verifica sul rapporto dello stato di qualità sull'attività
degli organismi privati autorizzati.
3. Qualora la struttura competente, durante lo svolgimento
dell'attività di vigilanza, accerti delle irregolarità
sull'applicazione delle procedure di controllo, da parte degli
organismi privati autorizzati, informa l'Assessore regionale
competente in materia di agricoltura, di seguito denominato
Assessore competente, e dispone tempi e modalità affinché gli
organismi privati autorizzati mettano in atto i necessari
correttivi.
4. Trascorsi i tempi previsti ai sensi del comma 3, la struttura
competente valuta i risultati raggiunti e, sentito il Comitato di
cui all'articolo 6, l'Assessore competente informa il Ministero per
le politiche agricole e forestali circa il persistere di
irregolarità sull'applicazione delle procedure di controllo, da
parte degli organismi privati autorizzati.
5. Qualora la struttura competente, durante lo svolgimento
dell'attività di vigilanza, accerti che gli organismi privati
autorizzati non sono più in possesso di uno o più requisiti sulla
base dei quali è stata concessa l'autorizzazione, informa
l'Assessore competente, il quale, sentito il Comitato tecnico di
cui all'articolo 6, comunica al Ministero per le politiche agricole
e forestali l'accertamento effettuato.
6. Fuori dall'ipotesi di cui al comma 1, restano ferme le
competenze che le norme vigenti attribuiscono ad altri enti o
organismi in materia di vigilanza.
Articolo 7 (Interventi finanziari)
1. Al fine di contribuire alle spese sostenute dai produttori
per coprire i costi dei controlli effettuati a garanzia
dell'autenticità delle DOP o IGP, la Regione concede loro un
contributo annuale, temporaneo e decrescente, ridotto
progressivamente in modo da essere eliminato nei sei anni solari
successivi all'attivazione dei sistemi di controllo.
2. Per l'anno 2000 il contributo di cui al comma 1 è concesso
fino ad un massimo del cento per cento della spesa ammessa, la
quale non può superare l'importo massimo previsto dal tariffario
degli organismi privati autorizzati. Negli anni successivi la
percentuale di intervento è ridotta progressivamente:
a) fino all'ottantacinque per cento nel secondo anno;
b) fino al settanta per cento nel terzo anno;
c) fino al cinquantacinque per cento nel quarto anno;
d) fino al quaranta per cento nel quinto anno;
e) fino al venti per cento nel sesto anno, per poi essere
ridotta a zero.
3. Alle domande presentate negli anni successivi all'anno 2000
si applica quanto previsto al comma 2.
4. Per poter accedere ai contributi di cui al comma 1, le
domande ammesse devono essere relative ai controlli effettuati fino
all'anno 2005. I contributi cessano nell'anno 2011.
5. Rientrano nella spesa ammessa i costi sostenuti dai
produttori per le visite ispettive effettuate dagli organismi
privati autorizzati o da autorità di controllo pubbliche designate.
La spesa ammessa non può superare l'importo massimo previsto dal
tariffario degli organismi privati autorizzati.
6. Le visite ispettive ammesse a contributo non possono essere
più di due all'anno.
Articolo 8 (Modalità di presentazione e istruttoria delle
domande)
1. Ai fini della concessione dei contributi di cui all'articolo
7, i soggetti interessati devono presentare alla struttura
competente, entro il termine perentorio del 31 dicembre di ogni
anno, la domanda corredata della fattura quietanzata rilasciata
dall'organismo privato autorizzato.
2. La struttura competente, entro il termine di novanta giorni
dalla data di scadenza del termine per la presentazione delle
domande, verifica l'ammissibilità delle domande stesse.
Articolo 12 (Norma finale)
1. In sede di prima applicazione, le domande di cui all'articolo
8, relativamente alla concessione dei contributi per l'attività
svolta nell'anno 2000, devono essere presentate entro trenta giorni
dalla data di entrata in vigore della presente legge.
Président
Je rappelle qu’il
s’agit d’une discussion de
réapprobation, et que la I
ère
Commission a établi à la
majorité un avis favorable.
La parole à l’Assesseur à
l’agriculture et aux ressources naturelles,
Perrin.
Perrin (UV)
Il Consiglio regionale ha approvato il
disegno di legge concernente: "Disposizioni in materia di
Indicazioni geografiche protette e di Denominazione
d’origine protette".
Il Presidente della Commissione di Coordinamento per la Valle
d’Aosta ha rinviato la legge a nuovo esame del
Consiglio regionale rilevando, in sintesi, che ai sensi del
Regolamento C.E. 2081/92 spetta allo Stato membro la potestà
autorizzatoria degli organismi privati e quella di designazione
dell’autorità di controllo, aventi il compito di
garantire che i prodotti agroalimentari, recanti una denominazione
protetta, rispondano ai requisiti del disciplinare di
produzione.
Inoltre, ai sensi del successivo paragrafo 5, spetta allo Stato
membro la potestà di revoca dell’autorizzazione
rilasciata all’organismo di controllo.
La Giunta regionale ha ritenuto accoglibili i rilievi formulati,
si rende pertanto necessario modificare il disegno di legge,
proponendo che il Consiglio riapprovi ai sensi
dell’articolo 31 dello Statuto speciale il testo
riformulato del disegno di legge in oggetto.
È pertanto riproposto l’articolo 1, cui è stata
soppressa la lettera a); è stato soppresso
l’articolo 2; viene riformulato
l’articolo 3 che disciplina
l’attività di controllo, come pure
l’articolo 4 che concerne la vigilanza, che è
esercitata dalla Regione attraverso una sua struttura competente,
l’articolo 7 che prevede interventi finanziari,
l’articolo 8 con le modalità di presentazione e
istruttoria delle domande, l’articolo 12 per la
norma finale.
Annuncio anche la presentazione di un emendamento al disegno di
legge, che consiste nel sopprimere il comma 4
dell’articolo 13, norma finanziaria, nel quale si
prevede un capitolo di entrate che ormai non ha più senso per la
mancata competenza in capo alla Regione di questa entrata.
Président
La discussion est ouverte. S’il
n’y a pas de demandes d’intervention,
la discussion générale est close.
La parole au Conseiller Curtaz pour déclaration
d’intention.
Curtaz (PVA-cU) Per annunciare il nostro voto favorevole.
La materia è già stata trattata sufficientemente in commissione;
come ricordava l’Assessore nella sua relazione
preliminare il disegno di legge che viene portato
all’attenzione del Consiglio non fa che recepire
quelle che sono state le osservazioni dell’organo di
controllo, osservazioni che, anche a nostro giudizio, paiono
condivisibili: da qui il voto favorevole al disegno di legge.
Président
Je soumets au vote l’article
1
er
, qui remplace l’article
1
er
précédent:
Conseillers présents: 23
Votants: 22
Pour: 22
Abstentions: 1 (Lattanzi)
Le Conseil approuve.
Je soumets au vote la suppression de l’article
2:
Conseillers présents: 23
Votants: 22
Pour: 22
Abstentions: 1 (Lattanzi)
Le Conseil approuve.
Je soumets au vote l’article 3:
Conseillers présents: 23
Votants: 22
Pour: 22
Abstentions: 1 (Lattanzi)
Le Conseil approuve.
Je soumets au vote l’article 4:
Conseillers présents: 23
Votants: 22
Pour: 22
Abstentions: 1 (Lattanzi)
Le Conseil approuve.
Je soumets au vote l’article 7, qui remplace
l’article 7 précédent:
Conseillers présents: 23
Votants: 22
Pour: 22
Abstentions: 1 (Lattanzi)
Le Conseil approuve.
Je soumets au vote l’article 8, qui remplace
l’article 8 précédent:
Conseillers présents: 23
Votants: 22
Pour: 22
Abstentions: 1 (Lattanzi)
Le Conseil approuve.
Je soumets au vote le remplacement de l’article
12:
Conseillers présents: 23
Votants: 22
Pour: 22
Abstentions: 1 (Lattanzi)
Le Conseil approuve.
A l’article 13 nous avons
l’amendement de l’Assesseur Perrin,
dont je donne la lecture:
Emendamento "Il comma 4 dell’articolo 13
(Norma finanziaria) è soppresso.".
Je le soumets au vote:
Conseillers présents: 23
Votants: 22
Pour: 22
Abstentions: 1 (Lattanzi)
Le Conseil approuve.
Je soumets au vote la suppression de l’annexe
A:
Conseillers présents: 23
Votants: 22
Pour: 22
Abstentions: 1 (Lattanzi)
Le Conseil approuve.
Avant de procéder à la votation sur l’ensemble de
cette réapprobation, je vous demande de prendre acte de la
déclaration que rend l’Assesseur Perrin, aux termes
de l’article 69 bis du Règlement interne, concernant
le fait que les modifications apportées à ce projet de loi déjà
notifié à la C.E., ne requièrent pas une nouvelle notification.
Je précise que nous avons encore lieu d’appliquer
cette procédure, qui est celle prévue par le Règlement actuel,
puisque le Règlement modifié ne sera en vigueur
qu’après sa publication.
Je prie l’Assesseur Perrin de bien vouloir
confirmer quelle est la position du Gouvernement.
L’Assesseur le confirme.
Je soumets au vote la réapprobation du projet de loi n° 80 dans
son ensemble:
Conseillers présents: 23
Votants: 21
Pour: 21
Abstentions: 2 (Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK