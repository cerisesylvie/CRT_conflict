Consiglio Regionale della Valle d'Aosta - Oggetto del Consiglio n. 525 del 10 maggio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 525 del 10 maggio 1989 - Resoconto
OGGETTO N. 525/IX - DISEGNO DI LEGGE: "CONTRIBUTO ALLA
FONDAZIONE "MAVI MARCOZ" PER L'EFFETTUAZIONE DI UN CONCORSO
INTERNAZIONALE BIENNALE DI PIANOFORTE".
PRESIDENTE:
Ha chiesto la parola l'Assessore alla Pubblica
Istruzione, Viérin; ne ha facoltà.
VIERIN (UV):
Le texte qu'on soumet à l'approbation de
cette assemblée est le nouveau texte qui a été concerté lors de la
réunion de la cinquième Commission, avec les amendements
conséquents.
La fondation "Mavi Marcoz", qui s'est constituée en 1987 et qui
a son siège à l'Institut musical d'Aoste, parmi ses différentes
activités statutaires prévoit l'organisation d'un concours
international de piano. Pour effectuer cette manifestation, elle a
sollicité de la part de l'Administration régionale une intervention
pour financer d'une partie des frais y afférents.
La proposition a été accueillie favorablement part le
Gouvernement. Ce projet a été par ailleurs inséré au budget pour
l'exercice financier 1989 et, il s'agit maintenant de donner
application à ce programme d'intervention.
Quelles sont les raisons qui ont porté l'Administration
régionale a exprimer un avis favorable à cette proposition? D'une
part la validité culturelle l'initiative, de l'autre sa fonction
promotionnelle ainsi que la possibilité qu'elle offre aux élèves de
l'Institut musical régional de participer à un concours de niveau
international.
Nous avons voulu, en tant que Gouvernement, choisir un critère,
une procédure, une méthode différente par rapport à celle qui est
souvent appliquée, c'est-à-dire l'attribution d'une subvention de
la part du Gouvernement et la ratification successive de la part du
Conseil, pour marquer le fait qu'il s'agit d'une intervention qui
sera limitée aux années 89 et 91, de façon à pouvoir, après ces
deux expériences, vérifier, dresser un bilan de la manifestation et
ensuite retourner au Conseil pour en relater, en définissant au
préalable quel est le montant de l'intervention de l'Administration
régionale. Le nouveau texte prévoit un barème de 55% des frais y
afférents, avec une limite maximale de 170 millions.
Pour ce projet de loi on sollicite également une approbation
avec une majorité qualifiée, compte tenu du fait que le concours se
déroulera au mois de septembre prochain; cette approbation nous
permettra de l'organiser au mieux.
PRESIDENTE:
Ha chiesto la parola il Consigliere Riccarand;
ne ha facoltà.
RICCARAND (NS):
Io non ho potuto partecipare ai lavori
della 1a Commissione, che sembra aver esaminato molto rapidamente
questo disegno di legge, perché, quando il sottoscritto ed il
Consigliere Mafrica sono arrivati, la riunione era già conclusa.
Non ho potuto quindi esprimere in quella sede le mie perplessità,
che esprimo adesso, rispetto a questo provvedimento.
Trovo singolare il fatto che da una parte si istituisca una
fondazione per ricordare una signora defunta e che poi di fatto si
utilizzino il denaro pubblico e le strutture pubbliche - ho sentito
che la sede di questa fondazione è presso l'Istituto Musicale - per
organizzare delle iniziative. In particolare, in riferimento
all'affermazione contenuta nella relazione in cui si dice:
"Il
Consiglio di amministrazione ha fatto presente di non essere in
grado di far fronte all'intera spesa prevista
(per il concorso
internazionale di pianoforte)
e pertanto ha chiesto
all'Amministrazione Regionale di intervenire con un contributo a
copertura della somma mancante",
c'è da rilevare che nessuno
aveva obbligato questa fondazione ad organizzare un'iniziativa o un
concorso del costo di 325 milioni. Se la disponibilità della
fondazione era di 200 o di 150 milioni, si poteva organizzare
un'iniziativa, legittima e degna, con quelle forze. A questo punto
è chiaro che chiunque può creare una fondazione per ricordare
qualcuno che gli è caro, andando poi a chiedere alla Regione magari
500 milioni, per organizzare un'iniziativa di prestigio
internazionale.
Io non capisco, quindi, perché venga fatta questa scelta, che mi
sembra anche diseducativa rispetto al futuro, perché chiunque si
sentirà legittimato a chiedere dei contributi per ricordare proprie
persone o proprie iniziative ed evidentemente a fare delle cose
sempre più grosse perché sono di maggiore prestigio.
Oltretutto nella relazione che accompagna il disegno di legge
non è spiegato in che rapporto si colloca questa iniziativa con le
altre attività svolte dall'Istituto Musicale che è presente ed
operante in Valle d'Aosta.
Pertanto, avendo delle forti perplessità rispetto a questo
disegno di legge, dichiaro che il nostro voto sarà contrario.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (PCI):
Anche noi avevamo, ed in parte abbiamo,
conservato delle perplessità su questo disegno di legge. Il primo
testo non è stato esaminato dalla 1a Commissione, perché, in
seguito ad un inconveniente tecnico, è stato esaminato solo da una
parte della 1a Commissione. Il testo è stato poi esaminato molto a
lungo ed anche nei dettagli in sede di 5a Commissione.
La prima osservazione che noi abbiamo fatto come Gruppo è
relativa alla natura della Fondazione e all'utilizzo dei suoi
fondi. Per quel che ne sappiamo, la Fondazione deposita un certo
capitale, del quale può poi utilizzare solo gli interessi per le
proprie attività future, senza intaccare il capitale. Il primo
testo prevedeva in sostanza un intervento perpetuo da parte
dell'Amministrazione regionale per una cifra fissa di 170 milioni,
senza avere alcun riscontro Per gli obblighi della Fondazione.
Con gli emendamenti proposti dal nostro Gruppo si è poi giunti
ad un miglioramento, per cui non si tratta più di un provvedimento
che vale per sempre, ma di un provvedimento limitato nel tempo, che
vale soltanto per due bienni, al fine di poter verificare se il
concorso di pianoforte di cui si parla avrà avuto gli esiti
soddisfacenti che si possono prevedere e se sarà il caso di
continuarlo, avendone avuto un riscontro positivo.
Un secondo emendamento stabilisce la possibilità, da parte della
Regione, di pagare una quota delle spese sostenute, in modo che
resti alla Fondazione stessa una parte definita delle spese da
pagare. Diciamo che questo aspetto non è di secondaria importanza,
perché possiamo prevedere che, magari per un certo periodo, il
Consiglio di amministrazione della Fondazione riesca a reperire dei
fondi per mettere la sua parte, ma in futuro potrebbe incontrare
delle difficoltà e quindi essere costretto a rivedere l'ammontare
complessivo della spesa. Se non ci fosse un limite all'intervento
regionale, tutta la spesa potrebbe essere caricata
sull'Amministrazione regionale.
In Commissione, dopo che erano stati accolti questi emendamenti,
abbiamo con sentito al disegno di legge di arrivare in Consiglio
con l'espressione del parere favorevole. Ci rimangono però sempre
le perplessità, già sollevate in sede di Commissione, sul fatto che
sia l'Amministrazione regionale ad intervenire in questo modo in
una fondazione con finalità di questo tipo. La cosa, infatti,
potrebbe costituire un precedente per altre situazioni.
Abbiamo ben chiaro che indubbiamente un intervento dei privati
nell'organizzazione di manifestazioni pubbliche che abbiano qualche
riflesso sull'immagine e sull'offerta turistica può essere
positivo; Poiché però continuano a rimanerci le perplessità su
questa organizzazione, il nostro Gruppo si asterrà dal votare
questo disegno di legge.
PRESIDENTE:
Se nessuno chiede la parola, passiamo
all'esame dell'articolato nel testo predisposto dalla 5a
Commissione consiliare permanente.
Do lettura dell'articolo 1.
Art. 1
La Regione Valle di Aosta contribuisce all'effettuazione del
concorso internazionale biennale di pianoforte indetto dalla
fondazione "Mavi Marcoz".
PRESIDENTE:
Se nessuno chiede la parola, pongo in
votazione l'articolo 1 testé letto.
ESITO DELLA VOTAZIONE
Presenti: 25
Votanti: 20
Favorevoli: 19
Contrari: 1
Astenuti: 5 (Bajocco, Bondaz, Chenuil, Mafrica e Tonino)
Il Consiglio approva
PRESIDENTE:
Do lettura dell'articolo 2.
Art. 2
1. Per le finalità di cui alla presente legge la Regione
provvede ad erogare alla fondazione "Mavi MARCOZ", per gli anni
1989 e 1991, un contributo pari al 55% delle spese sostenute, con
un tetto massimo di £. 170.000.000.
2. Il contributo di cui al precedente comma è concesso con
deliberazione della Giunta Regionale ed è versato in due rate. La
prima, pari al 70% del contributo, entro un mese dalla data del
bando di concorso e la seconda, a saldo e a manifestazione
avvenuta, su presentazione di rendiconto.
PRESIDENTE:
Se nessuno chiede la parola, pongo in
votazione l'articolo 2 testé letto.
ESITO DELLA VOTAZIONE
Presenti: 25
Votanti: 20
Favorevoli: 19
Contrari: 1
Astenuti: 5 (Bajocco, Bondaz, Chenuil, Mafrica e Tonino)
Il Consiglio approva
PRESIDENTE:
Do lettura dell'articolo 3.
Art. 3
1. Alla Regione spettano un rappresentante nel Consiglio di
amministrazione della fondazione, nominato dal Presidente della
Giunta Regionale e due rappresentanti nella commissione
giudicatrice del concorso, nominati dall'Assessore alla Pubblica
Istruzione.
PRESIDENTE:
Se nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti: 25
Votanti: 20
Favorevoli: 19
Contrari: 1
Astenuti: 5 (Bajocco, Bondaz, Chenuil, Mafrica e Tonino)
Il Consiglio approva
PRESIDENTE:
Do lettura dell'articolo 4.
Art. 4
1. L'onere di £. 170.000.000, derivante dall'applicazione della
presente legge graverà sul seguente capitolo di nuova istituzione
del bilancio preventivo della Regione per l'esercizio 1989 e sul
corrispondente capitolo dell'esercizio finanziario 1991:
- Capitolo 46255 "Contributo alla fondazione "Mavi MARCOZ" per
l'effettuazione di un concorso internazionale biennale di
pianoforte"
l.r. n.
2. Alla copertura dell'onere di cui al comma precedente si
provvede, per l'anno 1989, mediante riduzione della somma di £.
170.000.000 iscritta al Capitolo 50000 "Fondo globale per il
finanziamento di spese per l'adempimento di funzioni normali (spese
correnti)" del bilancio di previsione della Regione per l'anno in
corso a valere sull'apposito accantonamento previsto all'allegato
n° 8 del bilancio stesso; per l'anno 1991 mediante utilizzo di £.
170.000.000 delle risorse già iscritte al programma 2.2.4.08 -
attività culturali e scientifiche - del bilancio pluriennale 1989 -
1991.
PRESIDENTE:
Se nessuno chiede la parola, pongo in
votazione l'articolo 4 testé letto.
ESITO DELLA VOTAZIONE
Presenti: 25
Votanti: 20
Favorevoli: 19
Contrari: 1
Astenuti: 5 (Bajocco, Bondaz, Chenuil, Mafrica e Tonino)
Il Consiglio approva
PRESIDENTE: Do lettura dell'articolo 5.
Art. 5
Al bilancio preventivo della Regione per l'anno 1989 sono
apportate le seguenti variazioni:
PARTE SPESA
- in diminuzione
capitolo 50000 - "Fondo globale per il finanziamento di spese
per l'adempimento di funzioni normali (spese correnti)"
£. 170.000.000
- in aumento
capitolo 46255 - Programma regionale 2.2.4.08 - codificazione
1.1.1.6.2.2.6.06.07 ("Contributo alla fondazione Mavi Marcoz per
l'effettuazione di un concorso internazionale biennale di
pianoforte"). (di nuova istituzione)
l.r. n°
£. 170.000.000
PRESIDENTE:
Se nessuno chiede la parola, pongo in
votazione l'articolo 5 testé letto.
ESITO DELLA VOTAZIONE
Presenti: 25
Votanti: 20
Favorevoli: 19
Contrari: 1
Astenuti: 5 (Bajocco, Bondaz, Chenuil, Mafrica e Tonino)
Il Consiglio approva
PRESIDENTE:
Do lettura dell'articolo 6.
Art. 6
La presente legge è dichiarata urgente, ai sensi del terzo comma
dell'articolo 31 dello Statuto Speciale ed entrerà in vigore il
giorno successivo a quello della sua pubblicazione nel Bollettino
Ufficiale della Regione.
PRESIDENTE:
Se nessuno chiede la parola, pongo in
votazione l'articolo 6 testé letto.
ESITO DELLA VOTAZIONE
Presenti: 25
Votanti: 20
Favorevoli: 19
Contrari: 1
Astenuti: 5 (Bajocco, Bondaz, Chenuil, Mafrica e Tonino)
Il Consiglio approva
PRESIDENTE:
Il Consiglio è chiamato ora a pronunciarsi sul
complesso della legge.
ESITO DELLA VOTAZIONE
Presenti: 25
Votanti: 20
Favorevoli: 19
Contrari: 1
Astenuti: 5 (Bajocco, Bondaz, Chenuil, Mafrica e Tonino)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK