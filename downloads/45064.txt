Consiglio Regionale della Valle d'Aosta - Oggetto del Consiglio n. 1885 del 6 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1885 del 6 ottobre 2022 - Resoconto
OGGETTO N. 1885/XVI - Interpellanza: "Ipotesi di modifica del
modello di organizzazione della rete regionale di offerta di
diagnostica di laboratorio di cui alla DGR 617/2015".
Bertin (Presidente) -
Punto n. 40. Si è prenotato, per
l'illustrazione dell'interpellanza, il consigliere Aggravi, ne ha
facoltà.
Aggravi (LEGA VDA) -
L'interpellanza verte sui contenuti
della delibera n. 617/2015, che in sintesi definisce i criteri per
la riorganizzazione delle reti di offerta di diagnostica di
laboratorio a fronte del recepimento dell'accordo tra il Governo,
le Regioni e le Province autonome in data del 23 marzo 2011.
All'interno di questa deliberazione, in particolare nel deliberato,
si definivano, tra l'altro, nell'allegato A una serie di criteri
appunto per la riorganizzazione delle reti di offerta diagnostica
di laboratorio. In particolare si definiva una soglia minima di
attività al di sotto della quale i laboratori pubblici e privati
esistenti alla data di approvazione di questa delibera non potevano
essere riconosciuti come produttori accreditati e a contratto, si
parlava di centomila esami di laboratorio complessivamente erogati
in un anno prodotti in sede e non tramite il
service
e altri
criteri. All'epoca, quindi stiamo parlando dell'aprile 2015,
l'Azienda USL aveva dichiarato che l'offerta di strutture
erogatrici di servizi sanitari e socio-sanitari per conto del
servizio sanitario regionale era sufficiente e che pertanto non si
necessitava di ampliare quest'offerta anche al fine di non
incrementare la spesa pubblica, questo lo diceva la delibera. Si
citava anche il fatto che in quel momento - ripeto sempre aprile
2015 - vi era sul territorio regionale un unico laboratorio di
analisi privato e poi successivamente, al punto 3 del deliberato,
si diceva: "l'apertura di nuovi laboratori di analisi cliniche di
base e specialistici è temporaneamente sospesa in attesa della
definizione quantitativa e qualitativa delle strutture che
formeranno la rete di cui stiamo parlando".
L'interpellanza è composta da tre domande, nella prima si
chiede: "se i contenuti su cui si basa il deliberato - che ho
citato - risultino ad oggi ancora validi ovvero se nel frattempo
alcuni di questi siano stati oggetto di evoluzione e/o di modifica;
se, in particolare, la previsione che l'offerta di strutture
erogatrici di servizi sanitari e socio-sanitari per conto del
Servizio sanitario regionale sul territorio è considerata
sufficiente e ancora valida", quindi se quello che ho detto prima è
ancora valido ad oggi, "se sia intenzione evolvere, aggiornare e/o
modificare il modello e le previsioni definite in quella
deliberazione nell'ambito della futura attuazione del Piano
regionale per la salute e per il benessere sociale ovvero di altro
percorso amministrativo", ho citato il piano perché è il documento
à la une
e principale. Capire quindi un po' che cosa è
successo dall'aprile 2015 ad oggi e cosa potrebbe succedere un
domani.
Presidente -
Per la risposta, la parola all'assessore
Barmasse.
Barmasse (UV) -
Alla luce dell'interpellanza, abbiamo
anche ovviamente rivisto queste delibere a cui lei ha fatto
riferimento. Per quanto riguarda la prima domanda, che è relativa
ai contenuti della delibera n. 617/2015, questa delibera recepisce
il citato accordo del 2011 e approva le prime disposizioni per la
riorganizzazione della rete regionale dei laboratori. Con
riferimento ai contenuti su cui si basa il deliberato, questi sono
in massima parte ancora attuali, fatta eccezione per questioni
puntuali e non di primaria importanza. In particolare, l'accordo
Stato-Regioni è ancora in vigore, così come le disposizioni in
merito al volume minimo degli esami di laboratorio, mi risultano
200 mila annui, lei ha parlato di 100 mila, adesso devo dire che
non so chi ha ragione dei due, sotto tale soglia i laboratori non
possono essere riconosciuti come produttori accreditati e a
contratto.
Seconda domanda: "se la previsione che l'offerta di strutture
erogatrici di servizi sanitari e socio-sanitari per conto del
servizio sanitario regionale sul territorio sia sufficiente e se
sia ancora valida". La previsione dell'offerta di strutture
erogatrici di servizi sanitari e socio-sanitari per conto del
servizio sanitario regionale sul territorio non è più valida in
quanto l'Azienda USL può avvalersi di tutte le strutture
autorizzate e accreditate sul territorio regionale senza limiti
preventivi. Tale meccanismo deriva dall'applicazione dell'allegato
D della DGR n. 167/2019. Tale documento, che regola le disposizioni
in materia di fabbisogni regionali, strutturali e produttivi,
stabilisce la liberalizzazione in termini di autorizzabilità e
accreditabilità delle strutture private ambulatoriali, a eccezione
di alcune specialistiche, tra cui i laboratori di analisi cliniche,
tuttavia la concessione con accreditamento istituzionale non
costituisce vincolo per le Pubbliche Amministrazioni e per le
Aziende sanitarie locali a stipulare accordi contrattuali.
Per quanto riguarda l'ultima domanda: "se sia intenzione
evolvere, aggiornare e modificare il modello anche nell'ambito
della futura attuazione del Piano regionale", nel testo del Piano
regionale per la salute e il benessere sociale licenziato dalla
Giunta regionale non c'è una previsione specifica in merito al
laboratorio di analisi. Sarà valutata la possibilità di una
delibera regionale in merito all'aggiornamento della
riorganizzazione della rete regionale della diagnostica di
laboratorio alla luce di quella che dovrebbe essere - perché
aspettiamo l'approvazione del Piano - la riorganizzazione
territoriale e dei nuovi fabbisogni, fermo restando il rispetto dei
criteri nazionali che sono ancora vigenti.
Presidente -
Per la replica, la parola al consigliere
Aggravi.
Aggravi (LEGA VDA) -
Prendo atto della risposta e delle
considerazioni fatte. Io ho letto di centomila esami di laboratorio
perché la copia che ho io prevede questo, poi se vuole, la possiamo
confrontare, magari ho una copia non aggiornata, però parla di
centomila esami di laboratorio complessivamente erogati in un anno,
prodotti in sede non in
service
da raggiungere in due anni
di attività, partendo da un volume minimo di 70 mila. Per quanto
riguarda il resto, come dicevo e come lei diceva, ci sarà una
delibera di aggiornamento a seguito di approvazione del piano.
Penso che questo aspetto potrà essere magari anche oggetto di
approfondimento nelle audizioni del Piano, quindi prendo atto di
quello che mi ha detto e valuteremo eventuali ulteriori atti
ispettivi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK