Consiglio Regionale della Valle d'Aosta - Oggetto del Consiglio n. 995 del 14 dicembre 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 995 del 14 dicembre 2004 - Resoconto
OGGETTO N. 995/XII - Mancato utilizzo di "slots machines"
acquistate. (Interrogazione)
Interrogazione
Appreso in sede di audizione presso la IV Commissione
consiliare permanente che nei magazzini della Casinò S.p.A.
giacciono oltre 70 "slots machines" mai utilizzate;
Creduto necessario avere chiarimenti sulla
circostanza;
il sottoscritto Consigliere regionale
Interroga
l'Assessore competente per sapere:
1) se è vero che nei magazzini della Casinò S.p.A. giacciono
oltre 70 "slots machines" nuove;
2) qual è il costo complessivo delle macchine da gioco,
acquistate ma non utilizzate;
3) per quale ragione le "slots" sono state comprate e perché
non sono mai state utilizzate.
F.to: Curtaz
Président - La parole à l'Assesseur au budget, aux finances, à
la programmation et aux participations régionales,
Marguerettaz.
Marguerettaz (UV) - L'interrogazione del Consigliere Curtaz
richiama un'audizione nella IV Commissione permanente e esprime un
ragionamento che si articola su 3 domande:
"se è vero che nei
magazzini della "Casinò S.p.a." giacciono oltre 70 "slots machines"
nuove"
, e mi collego alla domanda n. 3, che chiede
"per
quale ragione le "slots" sono state comprate e perché non sono mai
state utilizzate".
Il numero 70 è un numero datato, in quanto queste "slots" - per
l'esattezza 72 - si riferiscono a una situazione che risale ad un
anno fa, al termine del 2003, quando in una mia richiesta datata 11
novembre 2003 chiedevo agli allora amministratori del casinò se
esistevano delle "slots" inutilizzate. In quella data mi fu scritto
- ecco perché mi collego alla domanda n. 3 - che erano state
acquistate delle "slots" per la presunta apertura della nuova sala
multiuso "Casa del Sole". L'acquisto era di 142 "slots", che erano
state parzialmente utilizzate. Ora, alla prima domanda:
"se è
vero che nei magazzini della "Casinò S.p.a." giacciono oltre 70
"slots machines" nuove"
, devo rispondere di no, perché oggi
abbiamo 9 "slots machines" non utilizzate, queste sono le unità
nuove.
Il costo di queste 9 unità - così rispondo alla seconda domanda
- è di 95.500,00 euro; ecco che a questo punto il quadro è
abbastanza preciso. In allora esisteva un ordine per 142 "slots"
che avrebbero dovuto popolare quella sala multiuso; la sala non è
entrata in funzione e questo ha permesso di effettuare quel
corretto "turn over", quel numero di 142 unità è circa il 35%,
quindi se l'acquisto era finalizzato a quel tipo di destinazione,
non essendo quella destinazione possibile, ha permesso quel
rinnovamento del "parco slots" che è necessario e indispensabile.
Ho l'elenco, nel dettaglio, della tipologia; non so se questo può
avere un interesse distinto per tipologia di "slots machines",
alcune addirittura sono anche in affitto, però credo che il senso
della domanda fosse quell'altro.
Presidente - La parola al Consigliere Curtaz.
Curtaz (Arc-VA) - Prendo atto della risposta dell'Assessore, che
peraltro non mi soddisfa e cerco di dire perché. Non mi soddisfa,
non perché abbia motivo di dubitare dei dati che l'Assessore mi ha
fornito, anche se vorrei precisare almeno un punto.
L'Assessore, nella sua illustrazione, ha fatto riferimento a una
situazione di 72 "slots machines" nuove inutilizzate nei magazzini
alla fine dello scorso anno; questa situazione, per quanto ne so,
era invariata al 29 luglio 2004 quando il collegio sindacale della
"Casinò S.p.a." redasse un verbale dove si faceva riferimento a
queste problematiche, tanto che in IV Commissione il presidente del
collegio sindacale, riprendendo l'oggetto di questo verbale, ebbe
ad evidenziare questa cosa.
Cos'è in questa vicenda che è criticabile? È che per un certo
lasso di tempo abbastanza consistente, probabilmente per le ragioni
che ha indicato l'Assessore - o per altre ragioni -, un patrimonio
di una certa consistenza economica, perché se lei ha fatto
riferimento al prezzo di 95.000,00 euro per 9 "slots machines", con
una moltiplicazione possiamo capire quanto valgono 70 "slots"
nuove, è rimasto inutilizzato, giacente nei magazzini della "Casinò
S.p.a.". A me questo non sembra un esempio di buona
amministrazione; sarebbe come se un'altra pubblica amministrazione,
che ha bisogno di veicoli da trasporto, comprasse 70 camion e poi
li lasciasse nei magazzini! Una pubblica amministrazione, così come
una società privata che faccia bene il suo mestiere, deve comprare
le attrezzature quando sono necessarie; se le hanno comprate in un
momento in cui era previsto il loro utilizzo, poi questo utilizzo
non è avvenuto, è segno che ci sono stati o dei disguidi di
carattere amministrativo oppure un errore nel comprare queste
"slots", che poi sono state come ci ha assicurato l'Assessore via
via utilizzate per il normale "turn over" delle macchine ormai
obsolete. Sta di fatto - da qui la nostra critica rispetto a questo
episodio circoscritto - che per un lasso di tempo consistente un
grosso numero di "slots machines" è stato inutilizzato nei
magazzini della "Casinò S.p.a.". Non è un esempio di buona
amministrazione!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK