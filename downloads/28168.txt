Consiglio Regionale della Valle d'Aosta - Oggetto del Consiglio n. 99 del 15 giugno 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 99 del 15 giugno 1970 - Resoconto
OGGETTO N. 99/70 - Nomina dei componenti delle Commissioni
consiliari permanenti previste dall'art. 92 bis del vigente
Regolamento interno per il funzionamento del Consiglio
regionale.
Montesano (P.S.D.I.)
- Si passa al punto 2 bis). Facciamo
un passo indietro per l'elezione dei componenti delle Commissioni
consiliari, la quale elezione non si poteva fare per ragioni
dell'approntamento delle schede.
La riunione dei Capigruppo ha concordato di procedere a queste
elezioni con un'unica scheda, avendo gli stessi gruppi raggiunto un
accordo sui nominativi.
I nominativi sono sette per Commissione, di cui quattro
rappresentanti della maggioranza e tre della minoranza.
Si è convenuto anche di far redigere le schede battute a
macchina e di derogare alla votazione solita alla cabina, ma farla
al proprio tavolo, naturalmente questo accordo non vincola alcun
Consigliere il quale se vuole depennare qualche nome e sostituirlo
lo può fare. Ad ogni modo i Capigruppo rappresentanti di diversi
schieramenti hanno concordato per snellire questa votazione, di
procedere in questo modo; anche perché è stato concordato, proprio,
anche la rappresentanza del proprio schieramento nelle diverse
Commissioni.
C'è qualcuno che vuole prendere la parola?
Manganoni (P.C.I.)
- Io sono d'accordo a questa
condizione particolare specifica di oggi, però, questo non dovrebbe
poi costituire un principio al quale - scusi Presidente non per
diffidenza verso di lei - al quale, quando qualche volta conviene,
ci si possa appellare. Questo è un caso assolutamente
eccezionale.
Montesano (P.S.D.I.)
- Io posso dire che, quando abbiamo
nominato le Commissioni, abbiamo fatto l'altra volta lo stesso,
però s'è detto che in via eccezionale il Consiglio regionale deroga
all'art. 92 bis del Regolamento.
Non è una regola, è per ragioni di aver raggiunto un accordo, di
aver espresso i propri nominativi rappresentativi anche di ciascun
schieramento e quindi pacifico che... comunque io aggiungo che non
è vincolativo per i Consiglieri, chi vuole depennare, chi vuole
modificare, lo può fare.
Quindi io faccio distribuire le schede, le quali sono già
compilate e poi l'usciere passerà con l'urna e ciascun Consigliere
metterà la propria scheda.
Il Consigliere Pedrini chiede la lettura dei nomi, per
controllare. Allora invito il Segretario a leggere i nomi proposti
dai gruppi...
Il Segretario è pregato di leggere i nomi dei diversi componenti
delle Commissioni.
Mappelli (D.C.)
- Prima Commissione per gli Affari
generali, Finanze, Programmazione e Urbanistica: Andrione, Caveri,
Colombo, Balestri, Bordon, Germano e Dolchi.
Commissione per l'Agricoltura: Albaney, Lustrissy, Fosson,
Maquignaz, Chabod, Crétier e Tonino.
Commissione per l'Industria e Commercio: Albaney, Bancod,
Personnettaz, Pollicini, Ramera, Manganoni e Tonino.
Commissione per i Lavori Pubblici: Chamonin, Colombo, Rollandoz,
Fosson, Manganone, Manganoni e Pedrini.
Commissione per la Pubblica Istruzione: Lustrissy, Personnettaz,
Andrione, Balestri, Ramera, Dolchi e Maghetti.
Commissione per la Sanità e l'Assistenza Sociale: Benzo,
Perruchon, Pollicini, Balestri, Mappelli, Macheda e Maghetti.
Commissione per il Turismo, Antichità e Belle Arti: Chamonin,
Freppaz, Milanesio, Benzo, Quaizier, Savioz e Pedrini.
Montesano (P.S.D.I.)
- Allora si procede alla votazione.
L'usciere Gal allora cominci qui dall'Ufficio di Presidenza a
passare con l'urna per non scomodare i Consiglieri. Si può
cancellare un nome e sostituirlo con un altro.
C'è Chabod che vuole prendere la parola.
Chabod (D.C.)
- Volevo dire che, vista tutta la
moralizzazione che volevamo fare, vediamo un sacco di Assessori in
due Commissioni, qui. Non so se questo sia...
Montesano (P.S.D.I.)
- La ragione, Consigliere Chabod, fu
dibattuta precedentemente. Le Commissioni sono sette, i Consiglieri
sono trentacinque, e ci fu appunto la decisione che per la
copertura dei posti gli Assessori dovevano prendere parte anche
alle Commissioni, quindi così, anche come l'altra volta, ci può
essere qualcuno che faccia parte di due Commissioni... (
voci in
lontananza
)
Risultato della votazione: è quello di conferma da parte di
tutti i votanti dei nominativi che sono stati segnati sulla scheda;
quindi vengono eletti nelle diverse Commissioni i nominativi che
sono già stati comunicati dal Segretario, Consigliere Mappelli.
Allora passiamo al punto 8).
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK