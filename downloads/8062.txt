Consiglio Regionale della Valle d'Aosta - Oggetto del Consiglio n. 2482 del 12 dicembre 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2482 del 12 dicembre 1986 - Resoconto
OGGETTO N. 2482/VIII - STUDIO COMPLESSI VO RIGUARDANTE LE
GRANDI VIE DI COMUNICAZIONE ATTRAVERSO LA VALLE D'AOSTA. Reiezione
di mozione.
PRESIDENTE
: Do lettura della mozione presentata dai
Consiglieri Tonino, Mafrica, Millet, Dolchi, Bajocco e Cout:
MOZIONE
PREMESSO che in data 24.10.1986 la Giunta regionale si è
arrogata il potere di esprimere il parere della Regione, ai sensi
dell'art. 51 del D.P.R. 22 febbraio 1982, in merito al progetto
esecutivo dell'autostrada Aosta Traforo del Monte Bianco, varianti
comprese, tenendo del tutto all'oscuro il Consiglio regionale,
malgrado l'eccezionale rilevanza del progetto ai fini dello
sviluppo e dell'incidenza sul territorio della Valle d'Aosta;
CONSTATATO che vengono respinte le modi fiche maggiori richieste
dai Comuni interessati e che neppure un cenno viene riservato al
preteso studio di impatto ambientale commissionato dalla RAV;
RILEVATO, inoltre, che la Giunta regionale, attraverso un
conferenza tenuta ad Aosta il 18.6.1986, ha ufficialmente
annunciato di voler perseguire la realizzazione del traforo
ferroviario Aosta-Martigny;
EVIDENZIATA la totale assenza di collegamento con cui la Giunta
regionale intende far procedere i due progetti, nonostante
risultino evidenti le connessioni ed il duplice dirompente impatto
sul territorio valdostano;
il Consiglio regionale della Valle d'Aosta
DELIBERA
di impegnare la Giunta regionale a:
1) portare all'esame del Consiglio, entro tre mesi, uno studio
complessivo riguardante le grandi vie di comunicazione attraverso
la Valle d'Aosta, da sottoporre alla procedura di valutazione di
impatto ambientale, da attuarsi da parte della Regione di concerto
con il Ministero dell'Ambiente;
2) di prendere comunque ulteriori determinazioni in materia
di autostrada prima dell'esame da parte del Consiglio del progetto
esecutivo e del connesso studio di impatto ambientale.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Come è scritto nella mozione, la Giunta
si è arrogata il potere di esprimere il parere di merito sul
progetto esecutivo dell'autostrada in data 24/10/1986, estendendo
lo stesso parere sulle osservazioni fatte da alcuni Comuni
dell'alta Valle nei confronti di quel progetto.
Ho detto che "si è arrogata il potere" perché, malgrado gli
impegni assunti in precedenza dalla Giunta regionale, il Consiglio
non ha ancora discusso quel progetto esecutivo.
Nella delibera di Giunta non si fa alcun riferimento ai
risultati dello studio sull'impatto ambientale, segno evidente
della volontà della Giunta regionale di procedere alla
realizzazione dell'opera sulla base di quei progetti, altrimenti la
delibera non avrebbe alcun senso.
Con la presente mozione, pertanto, noi riproponiamo una
questione di metodo, che abbiamo già sollevato altre volte e che
riguarda la necessità di valutane le scelte sulla grande viabilità
della nostra Regione attraverso il metodo della valutazione
dell'impatto ambientale che (lo sottolineo senza dilungarmi
ulteriormente per non ripetermi) è un problema che non concerne
solo l'impatto fisico dell'opera sull'ambiente, ma, come dice la
risoluzione del Parlamento europeo, riguarda: "... il
dimensionamento dell'opera, l'impatto sull'ambiente economico e
sulle popolazioni, nonché sull'atmosfera e sull'ambiente più
propriamente detto".
In questo periodo si discute sulla realizzazione dell'autostrada
e sulla futura e possibile realizzazione della ferrovia
Aosta-Martigny. Una procedura corretta dovrebbe indicare, per
queste due opere, alcune possibili scelte relative ai tracciati ed
al dimensionamento, da sottoporre ad una valutazione sull'impatto
ambientale, così come essa è stata stabilita dalla Comunità
Economica Europea.
I colleghi Consiglieri ben sanno che nel frattempo la legge
istitutiva del Ministero dell'Ambiente ha finalmente introdotto
anche nel nostro Paese, per le grandi opere, la necessità della
valutazione dell'impatto ambientale. Tant'è che, per riferirci ad
un esempio molto recente, nella discussione in corso sul raddoppio
della viabilità lungo la dorsale appenninica, dove sono in ballo
soluzioni diverse di carattere ferroviario, stradale e camionabili,
le Regioni hanno deciso di comune accordo che spetti a loro ed al
Ministero dell'Ecologia l'effettuazione di uno studio di
valutazione dell'impatto ambientale che consenta di operare le
scelte definitive. Questo è quello che è avvenuto nelle due Regioni
interessate ed intorno a quel progetto stanno lavorando insieme
tecnici delle due Regioni e del Ministero dell'Ambiente.
Se si vuole affrontare il problema in termini seri, scientifici
e corretti, a noi pare che si debba usare anche qui da noi lo
stesso metodo. Per questo motivo con la nostra mozione chiediamo di
predisporre le indicazioni relative alle possibilità di
collegamento internazionale da sottoporre ad una valutazione
complessiva sull'impatto ambientale, fermando o rallentando, nel
frattempo, le decisioni relative alla realizzazione
dell'autostrada.
Questa nostra posizione, anche in presenza di eventuali scelte
controverse, consentirebbe di definire un quadro di scelte fondato
su una metodologia più corretta di quella usata sinora.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.):
È risaputo che la posizione di Nuova
Sinistra è abbastanza diversa da quella del Partito Comunista,
perché noi riteniamo che l'autostrada sia un elemento estremamente
negativo e pertanto siamo contrari a tutto ciò che contribuisce e
concorre alla sua realizzazione.
Dobbiamo ammettere tuttavia che nella mozione del Partito
Comunista esistono due aspetti particolarmente: interessanti e
pertanto su di essa esprimeremo il nostro parere favorevole.
Il primo è quello relativo alla necessità di uno studio corretto
sull'impatto ambientale. Ci rendiamo conto che, forse, in questo
modo ci tagliamo le gambe da soli perché un'autostrada che disponga
di una valutazione corretta e precisa sul suo impatto ambientale,
fatta in collaborazione tra la Regione ed il Ministero
dell'Ambiente, diventa sicuramente meno attaccabile dal punto di
vista ecologico.
Tuttavia crediamo nella correttezza dei rapporti politici e ci
battiamo affinché questa valutazione sia fatta nella maniera più
precisa possibile, anche perché ciò possa arricchire l'esperienza
della nostra Regione per tutta un'altra serie di opere, sicuramente
dannose per il territorio, che dovranno essere ben valutate sotto
questo punto di vista.
Quando parliamo di ferrovia da Posta a Martigny e di relazioni
internazionali, non ne parliamo con un accento particolarmente
favorevole, perché si tratta di opere che provocano comunque dei
danni irreparabili alla nostra Regione. Ci rendiamo conto però che
oggi
la nostra Regione deve saper svolgere il proprio ruolo,
nelle comunicazioni internazionali, nella maniera meno dannosa
possibile per il territorio.
Secondo punto. Questo periodo di attesa o di "passo lento",
evidenziato nel secondo comma della delibera, sembra recepire il
senso dell'istanza da noi presentata alcuni Consigli fa sul
problema della Conferenza regionale sui trasporti. Ritengo di
fondamentale importanza poter giungere a quella scadenza con
progetti pronti, vagliati e ben dettagliati, ma che non siano
frutto di deliberazioni irrevocabili, per consentire alla
discussione di svolgersi nel modo più corretto possibile. La nostra
impressione però è che non si
voglia andare in questa
direzione e penso che la mozione del Partito Comunista possa essere
considerata come un ponte o come un terreno di confronto tra la
maggioranza e l'opposizione.
PRESIDENTE
: Ha chiesto al parola il Presidente della
Giunta Rollandin; ne ha facoltà.
ROLLANDIN (U. V.)
: Sur le deuxième point de la motion, le
problème est de prévoir qu'il y ait d'autres interventions de
l'Administration régionale avant que le Conseil régional n'ait
examiné les résultats de l'étude de Monsieur Karrer et des autres
experts. L'expertise est achevée et suite aux résultats du
Professeur Karrer il y a eu des rencontres avec le Président de la
RAV et les personnes chargées du projet de l'autoroute et il a été
procédé à une série de modifications qui feront l'objet d'un débat
au prochain Conseil dans le cadre de la présentation du projet
définitif. Les modifications apportées par les responsables de la
SPEA après discussion avec les responsables de la RAV et le
Gouvernement pourront être examinées au Conseil régional.
Cette motion n'a donc plus de sens. De plus, je crois qu'il faut
apprécier la tentative du Parti communiste qui dit que sur les
possibilités de la Région Vallée d'Aoste d'être en liaison avec
l'Europe il y a le problème de l'autoroute et celui du chemin de
fer. Pour ce dernier, nous sommes en train d'étudier le problème et
lorsque nous aurons l'idée de la faisabilité nous prévoirons
l'étude y afférente, du point de vue de l'impact sur le milieu.
Le Conseiller Marcoz l'avait déjà rappelé: nous avons décidé de
faire cette étude avant qu'il y ait l'exigence de la part du
Ministère compétent. Nous n'apprécions pas le fait que l'on puisse
dépasser les compétences de l'Administration régionale. Les experts
de l'étude, du reste, ne peuvent être contestés.
Nous ne voterons pas cette délibération. Le Parti communiste
évidemment ne la retirerait pas si on le lui demandait, mais au
prochain Conseil il sera déjà possible d'examiner les résultats de
l'ensemble du travail.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Non solo non ritiriamo la mozione, ma ne
ribadiamo la validità e la prossima volta discuteremo i risultati
dello studio sull'impatto ambientale.
È singolare però che questo studio venga realizzato non da chi
dovrebbe controllare, vale a dire dalla Regione o, come prevede la
legge
istitutiva del Ministero dell'Ambiente, dallo Stato,
ma dalla stessa società incaricata della realizzazione dell'opera.
Ne discuteremo certamente la prossima volta, perché a noi pare che
la circostanza sia analoga al caso in cui la Regione
appaltasse...
MAFRICA
(fuori microfono)
:
La Regione "di
concerto" con il Ministero.
TONINO (P.C.I.):
Sì, ma "commissionato" e "pagato" dalla
RAV. Sarebbe come se la Regione appaltasse alle imprese che
realizzano opere nel nostro territorio "anche" le valutazioni che
solitamente fanno gli uffici dell'Assessorato all'Agricoltura e
Foreste...
ROLLANDIN
(fuori microfono): No, perché la Regione chiede
ad un geologo di esprimere un parere...
TONINO (P.C.I.):
E poi chi esamina il parere del
geologo?
ROLLANDIN
(fuori microfono): Naturalmente la Regione!
Poiché il geologo è un esperto, il suo parere verrà esaminato dalla
Commissione competente...
TONINO (P.C.I.):
Comunque, questa discussione la faremo
la prossima volta, anche perché io, in questo momento, non conosco
né il merito e né lo studio che è stato fatto. Contesto però che si
possa concepire la valutazione sull'impatto ambientale come una
cosa non realizzata e non curata dall'Amministrazione alla quale
compete il controllo.
La seconda ragione, per la quale a noi pare che la mozione
mantenga la sua validità, anche partendo dall'esperienza fatta con
la RAV, consiste nel fatto che sono da discutere (questo è, a
nostro avviso, il problema di fondo) e da valutare nel loro
complesso, insieme all'impatto ambientale, anche le scelte relative
alla viabilità internazionale. Non si può andare avanti a pezzetti,
perché c'è una sicura relazione tra la scelta ferroviaria e la
scelta autostradale.
Con la valutazione che noi chiediamo intendiamo riaprire anche
quel tipo di discussione. Mi rendo conto che ciò non è accettato
dalla maggioranza la quale, anche durante la discussione del
bilancio, ha chiesto di procedere alacremente alla realizzazione
dell'autostrada, e mi pare di poter dire "purchessia".
Però questa è la nostra posizione e per ciò mi pare che la
mozione mantenga tutta la sua validità e sia coerente con
l'impostazione generale che noi abbiamo sempre mantenuto su questo
tema.
PRESIDENTE
: Ha chiesto la parola per dichiarazione di
voto il Consigliere Pascale; ne ha facoltà.
PASCALE (P.S.I.):
Noi non possiamo votare questa mozione
perché, come ha già detto il Presidente della Giunta, nel prossimo
Consiglio regionale, per quanto riguarda il secondo punto, ci sarà
una discussione sull'impatto ambientale.
Invece, per quanto riguarda il primo punto del deliberato, come
ha appena detto il Consigliere Tonino, si può dire che attraverso
questo studio complessivo si vuole rimette in discussione la scelta
dell'autostrada. Su questo tema, però, noi abbiamo un parere
diverso da quello del Partito Comunista.
Avremo certamente modo di discuterne la prossima volta, ma posso
aggiungere semmai che critichiamo la Giunta per il notevole ritardo
nella realizzazione sia dell'autostrada che della tangenziale.
PRESIDENTE
: Ha chiesto la parola per dichiarazione di
voto il Consigliere Sandri; ne ha facoltà.
SANDRI (N.S.):
Mi fa piacere constatare che il
Consigliere Torrione si assenta sempre quando si parla di ecologia
in riferimento al tema, che noi riteniamo importante, delle grandi
vie di comunicazione.
Io sono molto favorevole a questa mozione e le assicurazioni del
Presidente della Giunta mi confermano nella mia decisione. Chi mi
ha preceduto nelle mie funzioni di Consigliere mi aveva
preavvertito dell'estrema "nettezza" e durezza da parte della
Giunta regionale, intorno a questo tema, come del resto ho potuto
constatare di persona. Però me ne dispiace.
Mi sembra che, in questi tre giorni, vi siate potuti rendere
conto che il mio modo di agire è abbastanza corretto e fondato su
di una possibilità di confronto tipicamente razionale. Mi è
piaciuto moltissimo il Vicepresidente del Consiglio, De Grandis,
quando ha affermato: "Nessuno, e tanto meno il sottoscritto,
detiene la verità in tasca!" A me pare che la mozione costituisca
un serio tentativo per contribuire a realizzare il progetto nel
migliore dei modi possibili, anche se sulla funzione dello stesso
non nutro particolari simpatie.
Mi dispiace che non sia accolta dalla maggioranza e neppure dal
Partito Socialista.
Il mio voto, comunque, sarà favorevole.
PRESIDENTE
: Se nessuno chiede la parola pongo in
votazione la delibera in oggetto:
ESITO DELLA VOTAZIONE
Presenti: 28
Votanti: 7
Astenuti: 21 (Aloisi, Beneforti, Bondaz, Breuvé, Chabod, De
Grandis, Faval, Lanièce, Lanivi, Maquignaz, Marcoz, Martin,
Pascale, Perrin, Pollicini, Ricco, Rolando, Rollandin, Stévenin,
Tamone e Voyat)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK