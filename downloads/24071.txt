Consiglio Regionale della Valle d'Aosta - Oggetto del Consiglio n. 3057 del 18 ottobre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3057 del 18 ottobre 2007 - Resoconto
OGGETTO N. 3057/XII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90 come sostituito dall'art. 5
della legge regionale 7 aprile 1992, n. 16, la legge regionale
relativa all'approvazione del bilancio di previsione della Regione
per l'anno 2007 ha autorizzato la Giunta regionale ad apportare,
per l'anno 2007, variazioni di bilancio mediante provvedimenti
amministrativi da comunicare al Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2007;
Prende atto
della comunicazione delle seguenti deliberazioni della Giunta
regionale:
Oggetto n. 2485 in data 14 settembre 2007
:
Revoca dell'impegno di spesa assunto con deliberazione n. 1444 del
25 maggio 2007. Variazioni al bilancio di previsione per l'anno
2007 e per il triennio 2007/2009 e conseguente modifica al bilancio
di gestione. Nuovo impegno di spesa.
Oggetto n. 2549 in data 21 settembre 2007
:
Variazioni al bilancio di previsione della Regione per l'anno 2007
e a quello pluriennale per il triennio 2007/2009 per variazioni tra
capitoli appartenenti al medesimo obiettivo programmatico e
conseguente modifica al bilancio di gestione.
Oggetto n. 2551 in data 21 settembre 2007
:
Prelievo di somma dal fondo di riserva per le spese impreviste per
l'anno 2007 e conseguente modifica al bilancio di gestione.
Oggetto n. 2607 in data 28 settembre 2007
:
Variazione al bilancio di previsione per l'anno 2007 e a quello
pluriennale per il triennio 2007/2009 per variazioni tra capitoli
appartenenti al medesimo obiettivo programmatico e conseguente
modifica al bilancio di gestione.
Oggetto n. 2611 in data 28 settembre 2007
:
Variazione al bilancio di previsione della Regione per l'anno 2007
e a quello pluriennale per il triennio 2007/2009, e conseguente
modifica al bilancio di gestione per l'iscrizione di assegnazioni
statali.
Président
- La parole au Conseiller Bortot.
Bortot (Arc-VA)
- Un chiarimento sulla deliberazione n.
2607, a pagina 5, punto b, "contributi ad imprese e privati su
interventi relativi al superamento dell'emergenza conseguente agli
eventi alluvionali dell'ottobre 2000", c'è questo impegno di
2.850.000 euro. Volevo un chiarimento, perché mi sembrava che gli
interventi a favore delle imprese e privati...
Président
- La parole au Président de la Région,
Caveri.
Caveri (UV)
- Come lei vede, si tratta in realtà di uno
spostamento di fondi: è esattamente l'inverso di come lei ha detto,
ossia vengono spostati da contributi ad imprese e privati ad una
serie di trasferimenti che vengono fatti agli enti locali... e alle
sistemazioni idrauliche; quindi vengono presi da lì per essere
riversati su una serie di lavori locali.
Président
- Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK