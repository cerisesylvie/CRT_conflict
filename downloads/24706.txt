Consiglio Regionale della Valle d'Aosta - Oggetto del Consiglio n. 91 del 1° ottobre 2008 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
GIUNTA REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 91 del 1° ottobre 2008 - Resoconto
OGGETTO N. 91/XIII - Elezione del nuovo Assessore alla
sanità, salute e politiche sociali. (Mancato raggiungimento del
quorum per l'elezione)
Président
- La parole au Président de la Région,
Rollandin.
Rollandin (UV)
- Merci, M. le Président. Les
interventions précédentes nous ont déjà porté sur le thème qui fait
l'objet de cette proposition. Suite à la sentence de la Cour
d'Appel, on est maintenant appelés à décider comment gérer
l'Assessorat de la santé, du bien-être et des politiques sociales
pendant la période datant de la sentence de la Cour
constitutionnelle. A ce propos on a analysé, comme majorité, la
situation politique et la situation institutionnelle et, face à ce
problème, on a analysé les possibles solutions, qui étaient en
substance trois: maintenir l'intérim, nommer un Assesseur
technique, choisir parmi les Conseillers le substitut de Lanièce en
tant qu'Assesseur. Par rapport à ces solutions, la première -
l'intérim - pouvait être la bonne solution si les temps qu'on va
prévoir comme réponse de la part de la Cour de Cassation étaient
assez courts (20 jours - 1 mois). D'après ce qu'on nous vient de
dire, les temps prévus sont au contraire de 6 mois à une année,
peut-être, étant donné que c'est un recours lié aux élections, que
les temps soient plus brefs, donc on espère qu'il y ait une réponse
dans le plus bref délai pour éclaircir définitivement la solution
et donc pour ne pas vivre dans cette situation, dont on ne sait pas
quel sera l'essor définitif. Tout de même l'intérim pour six mois
de ma part n'était pas soutenable. Le poids et l'engagement de
l'Assessorat de la santé est très lourd, il y a des décisions à
prendre du point de vue administratif, il y a à gérer toute une
situation qui est sans doute importante soit pour ce qui est de la
mise sur pied des problèmes liés au nouveau Hôpital, soit pour ce
qui est de l'organisation, compte tenu de ce qui est l'échéance
aussi pour l'USL, et cetera, pour la gestion du territoire. Il y a
donc une série d'engagements très lourds qu'il n'était pas
convenable qui soient maintenus de la part de la Présidence de la
Région.
La situation liée à la possibilité de choisir à l'intérieur des
élus du mouvement "Union Valdôtaine", comme c'était possible... on
a cru qu'il était inopportun à ce moment, compte tenu qu'on est
dans l'attente de connaître le résultat... car tout le monde
comprend... et quelqu'un l'a même dit, que si par hasard la
solution sera favorable à qui fait recours (c'est-à-dire à M.
Lanièce), c'est évident qu'il y aura encore une fois un changement
à l'intérieur de l'Assessorat. Au contraire, si on va faire le
choix qu'on vous propose, c'est-à-dire de nommer Assesseur
technique M. Albert Lanièce, le sens est de donner une continuité
au travail qu'il a déjà entamé pendant ces mois jusqu'à quand il y
a eu la sentence. Il y a là la possibilité de continuer un travail
qui a été déjà commencé, tandis que si on allait nommer un nouveau
Conseiller en tant qu'Assesseur, il y aurait l'exigence de prendre
contact avec l'Assessorat et donc trois ou quatre mois se
passeraient avant de comprendre quel est le fonctionnement et de
connaître même le travail à faire à l'intérieur de l'Assessorat. Il
n'y aurait pas, du point de vue même du temps, un bénéfice par
rapport à l'efficacité de l'action de l'Assesseur nommé. En plus il
y a là une série de considérations qui vont dans le sens de primer
cette exigence de ne pas perdre du temps, de donner la possibilité
de travailler dès demain en tant qu'Assesseur technique de la part
de M. Albert Lanièce.
Je veux souligner un aspect, qui a fait l'objet d'un débat à
l'intérieur des forces politiques, c'est-à-dire quelle est
l'attitude vis-à-vis de l'Assesseur technique. Au début de la
législature on a choisi un des Conseillers élus comme Assesseur à
la santé, en donnant le sens d'un choix qui a été partagé de toutes
les forces de la majorité, qu'on est en principe favorable au fait
que les différents Assessorats soient gérés par des Conseillers
élus et non pas par des Assesseurs techniques. C'est un choix que
la majorité partage, je comprends qu'il y a d'autres forces qui ont
une attitude différente, une des propositions de loi qui avait même
fait l'objet d'un référendum prévoyait qu'il y ait l'élection
directe du Gouvernement et il y avait là un système différent par
rapport à ce qui est le problème des Assesseurs techniques.
Pour ce qui nous concerne, on confirme le choix qu'au moment où
il y aura la sentence, on fera le choix définitif, dans le sens que
si la sentence est favorable au recours de l'Assesseur Lanièce, on
prendra acte et on va faire le choix conséquent; si au contraire la
sentence de la Cour d'Appel est confirmée, on va prévoir de nommer
parmi les Conseillers l'Assesseur à la santé et aide sociale. Je
crois ne pas devoir dire grand-chose de ce qui est des autres
attitudes; quant à la position de M. Lanièce, au moment où on avait
fait l'analyse de la situation de M. Lanièce, il y avait une
certaine attitude et la sentence a donné un résultat, qui fait
l'objet du débat d'aujourd'hui; par conséquent on respecte la
sentence et aujourd'hui on propose comme Assesseur technique M.
Albert Lanièce.
Président
- Le débat est ouvert.
La parole au Conseiller Lattanzi.
Lattanzi (PdL)
- Grazie. Presidente, non ci ha convinti,
glielo diciamo con grande franchezza, abbiamo ascoltato con
attenzione le motivazioni che hanno portato l'"Union Valdôtaine" a
prendere questa decisione che troviamo veramente imbarazzante.
Prima riflessione: voi ragionate come se la Corte di Cassazione
desse ragione ai due Consiglieri appena estromessi e nel caso di
Lanièce "lo lasciamo tanto lui avrà ragione, quindi potrà rimanere
qui; se poi non l'avrà, potrà uscire". Vi è una piccola
implicazione: di Norbiato cosa ne facciamo? Perché per Lanièce un
atteggiamento e per Norbiato un altro? Prima riflessione, che non è
politica, ma è oggettiva.
Seconda riflessione: lasciamo a capo di un Assessorato
strategico, fondamentale, che ha bisogno nei prossimi quattro anni
e mezzo di vincere delle sfide sui costi, sull'equilibrio del
servizio, sul mantenere livelli di servizio accettabili e anzi
eccellenti a costi sempre più bassi perché la popolazione richiede
minori tasse. Vi è quindi una pressione con il federalismo fiscale,
vi è una sfida importantissima di organizzazione sanitaria e
sociale e noi lasciamo
ad interim
con la spada di Damocle
che fra 8 mesi la Corte di Cassazione dica: "no, avevamo visto
giusto, questa persona sta a casa", pertanto fra 8 mesi dobbiamo
cambiare di nuovo l'Assessore. Nessuna azienda sana al mondo
deciderebbe di lasciare un amministratore con una spada di Damocle
pendente sulla testa per un Assessorato così strategico per
l'azienda stessa. Siccome dobbiamo cominciare a ragionare pensando
che stiamo gestendo i soldi dei cittadini, rileviamo anche due
altre anomalie. Voi avete esordito tale legislatura aumentando un
Assessorato, quindi aumentando la spesa di bilancio di questo
Consiglio, adesso inserite un Assessore "sospeso", quindi portate
gli eletti qui a 35 più un tecnico, aumentando le spese di
bilancio. Non ha senso! A meno che questo Signore, con tutto il
rispetto per l'amico Lanièce, non si chiami Veronesi: allora
faremmo un dibattito se è utile che per un certo periodo una
personalità di estrema grandezza scientifica possa gestire le
risorse e le scelte della sanità valdostana, perché è un valore
straordinario. Con tutto il rispetto, questo in Lanièce non lo
vediamo, perché di Lanièce ce ne sono molti in quest'aula,
nell'"Union Valdôtaine" e nella maggioranza ce ne sono; fra
l'altro, ce n'è uno qui seduto... e credo che di quelle
competenze... pur rispettando l'assoluta professionalità
riconosciuta all'amico Lanièce, penso non siano le motivazioni che
lo lasciano in quell'Assessorato. Voi partite dal presupposto di
lasciare sospeso il giudizio, ma non partite dal presupposto che
questo giudizio potrebbe essere anche negativo e, se lo sarà,
avremo lasciato "congelato" un Assessorato strategico di questa
Regione, abbiamo aumentato i costi, abbiamo creato una
discriminante con Norbiato, abbiamo creato un Assessorato (tecnico)
in più oltre a quello in più che avete già messo a bilancio di
questa Regione... non riusciamo a convincerci. Siamo quindi
totalmente contrari a questa decisione e la invitiamo... perché i
ragionamenti che sono stati fatti nell'"Union" sono di tipo
politico, ma non ci interessano i vostri problemi politici! Se voi
siete nell'imbarazzo di dover scegliere fra i Consiglieri
dell'"Union Valdôtaine" una persona che possa sostituire Lanièce, è
un problema vostro e non deve diventare un problema della Regione!
Avete già gravato il bilancio regionale di un Assessorato proprio
per redimere queste vostre questioni interne, adesso aggiungete un
altro Assessorato da migliaia di euro, aggiungendo politicamente la
presenza di 18 eletti - chi con i voti e uno senza - sul territorio
che opereranno per il vostro consenso. Mi consenta, non abbiamo
l'anello al naso, quindi anche politicamente è imbarazzante perché
la democrazia vi ha assegnato 17 seggi, non 18. Chiediamo che venga
rispettato il concetto dell'economicità, avete già svasato
sull'Assessorato dell'ambiente e avevamo detto che non eravamo
d'accordo su questa decisione. Adesso aggiungete costi, perché per
non mettere un Consigliere già pagato con un aumento di stipendio
per fare l'Assessore, aggiungete un Assessore tecnico e sono costi
pieni: 200mila euro, una follia inaccettabile! Per quanto ci
riguarda, le valenze scientifiche e professionali del collega
Lanièce non giustificano questa scelta; se si chiamasse Veronesi,
potremmo pensarci, ma così non è, pertanto esprimiamo la nostra
contrarietà.
Président
- La parole au Conseiller Louvin.
Louvin (VdAV-R)
- Aveva ragione il collega Caveri la
settimana scorsa dicendo che in qualche caso arrivano i salvagente
buttati dalla nave e per altri, forse, non sarebbero arrivati.
Questa situazione molto pasticciata nella quale ci troviamo porta
il Presidente della Regione a fare una proposta di cui si può
capire tutto il senso politico interno al proprio movimento, ma di
cui nessuno fuori da quel luogo coglie la logica e l'opportunità.
Sicuramente, in caso di diversa appartenenza correntizia
dell'Assessore, si sarebbe operata la decisione in altri
termini.
Io però sono confuso, e vorrei che mi si aiutasse a capire;
vorrei che si dicesse a me - e magari anche a qualche altro
cittadino che come me può avere idee poco chiare in materia - cosa
è successo negli ultimi 8 giorni. In assenza del Presidente della
Regione, il 24 settembre, ci è stata comunicata l'assunzione di
interim
, ossia è stato detto: "ai sensi dell'articolo 7,
comma 3..." "... per effetto della decadenza dell'Assessore
Lanièce, comunico l'assunzione
ad
interim
delle
funzioni di Assessore regionale alla sanità, salute e politiche
sociali, firmato il Presidente, Augusto Rollandin". Questo vuol
dire che l'Assessore è stato dichiarato decaduto da quella
sentenza. Ma se è stato dichiarato decaduto da quella sentenza, mi
si spiega come fa il Consiglio, con quella sentenza esecutiva - e
su questo credo non vi sia nessun dubbio, mi sono dato la pena di
chiedere conferma anche agli uffici del Consiglio, i ricorsi
giudiziari non hanno effetto sospensivo dei provvedimenti e delle
decisioni, questo parere mi è stato consegnato poco fa, per cui a
termini di legge siamo di fronte ad una sentenza esecutiva -, se è
decaduto da Assessore in forza di una sentenza esecutiva...
(interruzione di un Consigliere, fuori microfono)
... un momento, rileggo la lettera del Presidente del Presidente
Rollandin al Presidente Cerise:
"comunico l'assunzione ad
interim delle funzioni di Assessore regionale alla sanità, salute e
politiche sociali, agli effetti dell'articolo 7, comma 3, della
legge sulle incompatibilità ed ineleggibilità"
.
Siamo all'ipotesi di morte - non è morto, grazie a Dio, siamo
tranquilli sulla sua salute! -, impedimento permanente (non
pensiamo che sia impedito) o decadenza, invece il caso di
dimissioni è un altro e ci si comporta in altro modo. Non mi
risulta che l'Assessore si sia dimesso, è decaduto, ma se è
decaduto per effetto di quella sentenza, e questa sentenza è
esecutiva, mi si spiega come mai lo si può rieleggere? È possibile
che vi sia stato errore una settimana fa, è possibile che nella
fretta il Presidente della Regione, magari anche mal consigliato,
abbia preso atto di una decadenza che non è mai intervenuta, ma se
è intervenuta per effetto di quella sentenza, quella sentenza non
può essere sovvertita da un voto di questo Consiglio.
Credo che ogni tanto si farebbe bene a guardare con attenzione
alle leggi, noi non l'abbiamo votata perché non eravamo qui, ma
ritengo che l'intento fosse quello di evitare, estendendone gli
effetti anche agli Assessori, che ci si trovasse in situazioni
simili.
Il Presidente Rollandin, facendo questa proposta a 8-10 giorni
dalla decadenza di un Consigliere, rimette sul tavolo la questione.
Il popolino, la gente comune, i nostri amici e conoscenti, ci
chiedono: "ma è possibile, ieri è decaduto e oggi lo rimettono in
sella, cosa è cambiato nel frattempo?". È cambiato che si è riunito
il
Conseil fédéral dell'Union Valdôtaine
che dà altre
indicazioni nel suo
Dazebao
, che è stato diffuso stamattina
dalla stampa e che dice in sostanza: "siamo in una situazione
politica eccezionale, siamo di fronte ad un'emergenza, allora
mettiamo in sella un Assessore tecnico provvisorio, in attesa di
una sentenza". Ora, del fatto che questa sia la migliore delle tre
soluzioni noi dissentiamo; per noi non è certo la migliore.
Non si tratta di un Assessore tecnico, sgomberiamo il campo da
questo equivoco, perché la gente non capisce più. Non è lì perché è
medico, perché ne abbiamo centinaia di medici in questa Regione,
non è lì perché è il massimo esperto di sanità, con tutto il
rispetto delle competenze professionali dell'ex collega Lanièce,
non è lì come tecnico: è lì come politico. È un Assessore non
Consigliere rimesso a fare l'Assessore in una condizione di
precarietà, su cui sono intervenuti già bene i nostri colleghi,
precarietà che è tutto fuorché interesse di questa Regione, che
avrebbe bisogno di stabilità.
Vero forse è che sull'Assessorato aleggia già una continuità di
mano e di controllo e che l'interinato di 8 giorni ha portato allo
scoperto la reale e forte influenza del Presidente su questo
Assessorato, ma tant'è. Come avevamo chiesto la settimana scorsa
nel dibattito, la scelta oggi più saggia per la Comunità valdostana
sarebbe quella di avere un Assessore autorevole e stabile, non
precario. Più tardi parleremo di centinaia di precari della sanità,
abbiamo centinaia di stabilizzazioni che si tentano di fare, qui
avremo anche l'Assessore precario, si aggiunge una figura nuova sul
piano tecnico: non è un Assessore tecnico, è un Assessore precario
in attesa di una sentenza della Corte di Cassazione. Questo ha un
costo molto alto, ci ha richiamato il collega Lattanzi la questione
del costo, qui è già aumentato il numero degli Assessorati, oggi
aumenta di fatto il numero degli impegnati politicamente, aumenta
la forza anche operativa del movimento a cui, come abbiamo preso
atto poco fa, già il risultato elettorale aveva consegnato eletti
diversi da quelli che dovevano esserlo. Ci troveremo nella
situazione paradossale di avere più personale politico unionista da
mantenere a carico della Regione, curiosa conseguenza di questa
vicenda.
Naturalmente ci piacerebbe conoscere l'eccezionalità delle
ragioni politiche che motivano questa situazione, il perché si
ritiene che si debba procedere in tal senso. Per la verità non è
detto che nel futuro
le choix d'un Assesseur technique ne se
justifiant plus, le nouvel Assesseur sera désigné parmi les
Conseillers unionistes
: è successo anche in altri tempi che non
sempre gli Assessori siano designati dall'Union Valdôtaine in
quest'aula. Ci sono stati cambiamenti di fronte, ribaltoni,
controribaltoni, abbiamo vissuto tante situazioni. È curioso che si
dica: "no, sicuramente fra un anno le cose saranno così", ma c'è
chi già è sicuro del futuro e ha delle certezze. Noi crediamo che
per i sei mesi, un anno o quello che sarà di tempo entro il quale
si dovrà pronunciare la Corte di Cassazione quest'aula poteva
fornire delle intelligenze, delle disponibilità e anche delle
professionalità in grado di assicurare una buona e corretta
gestione. Credo sia un torto fatto all'esperienza di alcuni e alla
competenza di altri per ragioni eminentemente politiche.
Vi è di più: vi è la curiosissima situazione di avere
reintegrato la squadra unionista e di trovarla adesso a
reintegrarsi di nuovo, a cooptare di nuovo in quest'aula uno dei
suoi componenti. Crediamo che il costo politico sia troppo alto, il
costo politico in termini di spregio, di affronto anche
all'opinione pubblica. Non consideriamo comprensibile dai nostri
concittadini una scelta come questa, che si spiega tutta dentro a
logiche della politica, dentro a motivazioni strette di un partito
per quanto importante, autorevole e votato in Regione, ma non è
questa la decisione che avremmo ritenuto giusto assumere in
quest'aula.
Perché non si è alleggerito, Presidente? Se doveva fare un
interinato di qualche mese, lei che conosce molto bene la sanità ne
aveva da scaricare di zavorra: una piccola riorganizzazione interna
della Giunta, un lasciare qualche pezzo delle tante ruote che ha
preso per la sua Presidenza, parliamo di pezzi pesanti di questa
Amministrazione: dall'Agenzia del lavoro all'informatica, metà
della Regione è sotto di lei in questo momento. Crediamo che
nell'organizzazione generale che si è data tale Regione il peso
della Presidenza sia assolutamente spropositato ed eccessivamente
preponderante. È già successo che anche per sei mesi, un anno un
Presidente abbia assicurato un interinato, poteva farlo anche Lei,
ma a condizione di lasciare qualcosa, fra il Forte di Bard e altre
cosucce che non sono forse così strettamente connaturate con la
Presidenza di questa Regione. Avrebbe fatto risparmiare del denaro
alla Comunità valdostana, avrebbe lasciato chiarezza nei rapporti
fra il cittadino e l'istituzione e avremmo avuto sicuramente molte
meno tensioni e molte meno critiche da parte della Comunità.
Il nostro, come d'altra parte anche altri gruppi lo hanno già
manifestato, è un dissenso totale rispetto a questa scelta, alle
motivazioni che stanno alla sua base, all'affronto che essa
rappresenta nei confronti dell'elettorato valdostano. Grazie.
Président
- La parole au Conseiller Rigo.
Rigo (PD)
- Mi spiace, ma questa è una scelta che anch'io
non condivido, non certo per partito preso: non perché sono un
Consigliere di minoranza e quindi a qualsiasi proposta devo
rispondere in modo negativo, non è nella mia cultura, non è nella
mia breve esperienza di vita politica, chi mi conosce lo sa: non la
condivido perché ho un'esperienza personale diretta: sono stato per
cinque anni Assessore tecnico all'Assessorato delle politiche
sociali del Comune di Aosta, 1995-2000. La situazione era diversa
da questa, fu una scelta delle forze politiche, esperienza per me
utile e arricchente sul piano personale, che ricorderò sempre in
maniera positiva sperando di non aver fatto tanti danni alla città
e ai cittadini. Proprio da quella esperienza nasce la mia
preoccupazione: non è stato facile all'inizio, le difficoltà che ho
incontrato mi fanno dire che ci sono alcune condizioni che vedo,
purtroppo per l'Assessore Lanièce, ripresentarsi: la prima riguarda
l'interno del mio partito, ed ora nell'Union Valdôtaine, un momento
di confronto acceso, di posizioni diverse, la mia nomina non favorì
il clima di serenità all'interno del partito, quindi la
collaborazione, il sostegno non era quello che ci si poteva
aspettare.
All'interno del Consiglio comunale poi perché alcuni Consiglieri
mi facevano notare la mia estraneità al Consiglio: "tu non sei
stato eletto, tu non voti, quindi cosa parli a fare e qual è il tuo
peso politico all'interno di quest'aula?". Ancora nei confronti
dell'apparato, dei dirigenti, degli interlocutori esterni, in un
settore, anche se limitato ad una città, difficile e delicato. Le
prime riunioni per discutere del bilancio, le discussioni in
Giunta, difficoltà di essere visto dai colleghi come un corpo
anomalo. Non è stato facile, mi ha confortato la mia cocciutaggine,
il mio modo di lavorare, la mia volontà e anche un po' di
esperienza accumulata negli anni. Tutti pensavano che avrei
rinunciato dopo pochi mesi. Non sono critico alla presenza di
Assessori tecnici nelle amministrazioni, lo prevede la legge, ma
questa scelta deve nascere da condizioni diverse; per questo sono
preoccupato da Consigliere e da cittadino. Certo i soldi spesi in
più come hanno fatto rilevare i Consiglieri sono una cosa
importante, ma non è questa la cosa che mi preoccupa di più. La
cosa che mi preoccupa di più è la particolarità di
quell'Assessorato, dei rapporti esterni dell'Assessorato con i
primari, con l'Azienda USL, i rapporti diretti con protagonisti
autorevoli, un mondo difficile. Immagino le prime riunioni con i
primari per discutere del budget, degli appalti; mi preoccupo del
fatto della perdita di valore, di peso politico che potrebbe avere
questo interlocutore, mi preoccupa questo sinceramente. Sono
convinto che il Presidente della Regione supporterà l'Assessore in
maniera positiva, gli starà vicino nei momenti particolari,
difficili; per dirne alcuni: l'ospedale, i piani di zona, la
completa riorganizzazione del rapporto fra sociale e sanitario. Poi
c'è però il momento che l'Assessore è solo con i dirigenti, con la
Giunta, con il Consiglio, con i cittadini tutti. Mi preoccupo
essenzialmente di questo: della funzionalità dell'Assessorato e del
Governo, per questo, secondo me, sarebbe stata preferibile una
scelta netta: l'opposizione fa il suo gioco e cerca di sobillare i
Consiglieri di maggioranza; in questo Consiglio ci sono le
intelligenze, le preparazioni, le professionalità; sono passati
solo tre mesi dall'inizio della legislatura, il lavoro non è stato
tanto, non siamo a metà di un anno, questo Assessorato deve
programmare 3-4 anni di lavoro. Bene, credo che un nuovo Assessore
potrebbe recuperare il tempo... alcuni conoscono direttamente... ma
hanno la capacità certo per rifarlo... sarebbe per loro difficile
cominciare un percorso che altri hanno iniziato. Sarebbe stata per
la Valle d'Aosta, per la Regione, per l'Assessorato la situazione
migliore. Invece si è fatta una scelta prettamente politica,
interna ad un movimento, legittima certamente, ma si è privilegiata
una parte rispetto alla totalità dei cittadini; secondo me, questo
non è giusto. Spero di sbagliarmi, nel senso che da questa sera
tutte le cose, le difficoltà e i dubbi che ho verranno cancellati
come quando si cancella una lavagna a scuola.
Per quanto mi riguarda, ho avuto in questi mesi un rapporto
positivo con l'Assessore, che è stato molto disponibile, persona
stimabilissima che non ha fatto mancare il suo consiglio e il suo
apprezzamento per il lavoro che avevamo impostato come Commissione
consiliare. Per me non cambia nulla, non è perché è un Assessore
tecnico che devono cambiare i rapporti... da parte del Presidente
della Commissione ci sarà lo stesso appoggio che c'era prima. La
mia è stata una valutazione interna al funzionamento
dell'amministrazione e anche al buon governo di questa Regione.
Grazie.
Président
- La parole au Conseiller Empereur.
Empereur (UV)
- Merci, M. le Président. Nous le savons
tous, en politique, comme dans nos familles, de temps en temps des
problèmes peuvent se présenter. C'est dans ces circonstances qu'on
doit maintenir la tête froide pour analyser et ensuite maîtriser
les problèmes, pour faire enfin le choix le meilleur. Nous devons
l'avouer, nous sommes face à une sentence inattendue, à une
situation inattendue, nous sommes face à un problème. Nous avons
entendu les propositions du Président Rollandin et bien sûr au sein
de l'"Union Valdôtaine" un débat s'est développé, un dialogue serré
même avec des positions différenciées, ce qui a fait depuis
toujours la richesse de notre mouvement. En démocratie une synthèse
est nécessaire et bien sûr nous sommes là pour affirmer
d'appartenir à une organisation politique, nous ne sommes pas des
libres citoyens qui se présentent ici, mais nous appartenons avec
fierté à une organisation politique, là où les organes de notre
mouvement jouent un rôle important, je cite le Comité fédéral et le
Conseil fédéral. Une confrontation à notre intérieur s'est
développée, un choix démocratique partagé presque à l'unanimité -
deux les abstenus - a porté à la concrétisation d'une proposition
politique et donc nous sommes là pour nous assumer la
responsabilité politique. Aujourd'hui le groupe "Union Valdôtaine"
au sein de ce Conseil est là pour soutenir la proposition du
Président et pour partager le choix de notre mouvement; donc le
groupe "Union Valdôtaine" votera l'ami Albert Lanièce à la charge
d'Assesseur régional à la santé, au bien-être et aux politiques
sociales. Merci.
Président
- La parole au Conseiller Maquignaz.
Maquignaz (UV)
-
Merci, M. le Président
. Credo che
su una vicenda di questa portata politica sia necessario
intervenire, almeno fare delle considerazioni, per cui mi sono
sentito nella necessità di doverlo fare. Voglio ripartire un po'
dall'inizio... vedo che in Giunta qualcuno ride... è una vecchia
questione, già nel passato succedeva, ma non è un problema. Credo
sia necessario cominciare a partire dall'inizio delle questioni,
dal fatto che in quest'Assemblea vi siano degli eletti per cui
all'interno dell'Assemblea, come è di norma, si deve trovare il
nuovo Assessore alla sanità; in qualunque Regione in una situazione
del genere si sarebbe fatta questa scelta. Già negli organi del
movimento ho cercato di fare una battaglia, nel mio piccolo, perché
non ho i numeri di altri nell'"Union", anche perché non è facile.
Ho cercato di far passare una linea che ritenevo importante per la
stessa "Union Valdôtaine" e per la Comunità valdostana, per le sue
istituzioni. Non ho mai posto la questione - preciso - su una
questione personale di Gabriele Maquignaz, assolutamente, in tutti
i sensi. I motivi per cui ho fatto politica già da ragazzo sono
sempre stati quelli dei valori e del rispetto delle istituzioni,
non ho mai pensato di fare qualcosa per me, per fini personali,
assolutamente! Alla base sono sempre stati i valori, e continuano
ad esserlo, i principi: quelli che mi portano ad essere qui!
Come già nell'"Union Valdôtaine", anche in questa Assemblea
cercherò di insistere sulla proposta necessaria per uscire da tale
situazione: primo: trovare l'Assessore fra gli eletti, ma sembra
che la linea non passi, nell'"Union Valdôtaine" non è passata, qui
se ne vuole dibattere poco, per cui sembra che la linea sia questa.
Ho proposto in attesa di... perché qualcuno qui ha voluto creare
una situazione imbarazzante, si è voluto giocare una partita -
consentitemi di dirlo - al limite dei limiti come si dice, non si
sa bene però qual è il limite oltre il quale si può andare. Credo
che qui si sia oltre il limite ed è per quello che mi sono permesso
di intervenire oggi in questa Assemblea. La scelta di nominare
Assessore Lanièce: non c'è nulla verso la persona, quello mai
assolutamente, ma quella di nominarlo Assessore, essendo dichiarato
dalla Corte di appello di Torino ineleggibile, mi sembra una
forzatura verso le istituzioni. Questa scelta credo voglia
destabilizzare e creare incertezza fra l'opinione pubblica, quindi
una scelta, come dicevo, al limite dei limiti. Qui si è voluto fare
il contrario delle regole, perché c'è un nuovo Consiglio regionale
e bisognava agire nel mettere Assessore chi era eletto; invece si è
voluto giocare al contrario dicendo: "aspettiamo la sentenza della
Corte di Cassazione". Bisognerebbe intanto sapere se gli
interessati vanno in Corte di Cassazione, saranno liberi di farlo,
ma dovranno decidere loro se andarci, per cui si è comunque spinto
in questa direzione mettendo in discussione in tutti i modi quello
che la Corte d'Appello di Torino ha deciso. È una scelta di
libertà, noi siamo Consiglieri regionali, prendiamo atto delle
sentenze e non entriamo nel merito, come qualcuno prima ha fatto.
Riteniamo opportuno non entrare nel merito di queste vicende,
prendiamo atto di quello che è successo e ci fermiamo qui;
aspettiamo se mai ci sarà una Corte di Cassazione che farà delle
scelte... e se ne prenderà atto anche lì, serenamente come è in
democrazia, ma non si fanno le scelte aspettando di... è lì il
passaggio politico che alcuni non hanno proprio capito a fondo! La
forzatura che si vuole portare avanti. Io questi discorsi li ho
fatti nell'"Union Valdôtaine", non mi si venga a dire: "non li hai
fatti nei luoghi adatti dove dovevi farli". Sono andato a farli al
gruppo, al
Conseil fédéral
, dove era necessario. La mia
linea ammetto che non è passata, sono andato in minoranza
nell'"Union Valdôtaine", ma è normale. Diventava difficile, quando
c'è una forzatura di questa portata, andare a bloccare tale
questione. Io l'ho fatto in coscienza, ho cercato di fare la mia
prima battaglia nelle sedi del movimento, quindi non mi si può dire
Gabriele Maquignaz è fuori dall'"Union Valdôtaine" o cose del
genere, io le battaglie le faccio nell'"Union Valdôtaine", ma sulle
questioni grosse di questa portata diventa più che una scelta di
movimento una scelta di coscienza. Ieri sera ho fatto una bella
"chiacchierata con la mia coscienza", ci ho dormito sopra questa
notte, stamani mi sono svegliato e dico la verità: è un passaggio
talmente delicato che personalmente mi trovo molto in imbarazzo,
perché sono quelle situazioni molto delicate, al limite dei limiti.
È chiaro pertanto che io su questa vicenda - perché io le
responsabilità me le voglio prendere fino in fondo, anche perché
altrimenti verrei meno ai principi per cui fin da ragazzo ho fatto
politica, i principi che sono stati insegnati a me dalla mia
famiglia, da mio padre - sulla questione della votazione
all'Assessore Lanièce mi asterrò.
Président
- La parole au Président de la Région,
Rollandin.
Rollandin (UV)
- Grazie, Presidente. Credo che le
argomentazioni che sono state presentate a sostegno e contro la
proposta debbano essere attentamente vagliate. Ringrazio il
Capogruppo Empereur per aver voluto riprendere il senso di questa
proposta. Vorrei però partire da un'osservazione: ricorrere ad un
membro di Giunta che non faccia parte del Consiglio, chiamato
Assessore tecnico normalmente - se poi la cosa offende, non credo
vi siano equivoci su questo, che Assessore tecnico ha tale tipo di
logica - è una possibilità inserita nella legge n. 20 votata da 30
Consiglieri. Qui qualcuno si è scagliato contro la nomina di un
Assessore che non fa parte della Giunta, voglio ricordarlo perché
sembra che alla fine vi sia una posizione che dice: "cosa state
facendo, perché introducete un elemento nuovo nel dibattito,
nessuno lo vuole, ma perché?". Questo è previsto nella legge
approvata, allora se è previsto, è perché lo strumento esiste ed è
stato votato pochi mesi fa, con tutto quello che ne consegue, da
tutti e 30. Questo lo dico perché oggi il ricorso a tale strumento
sembra una violazione di una norma pacifica o della legge, ma non è
così.
Seconda osservazione: capisco che vi sia la voglia di
solleticare interventi su alcune affermazioni fatte anche in aula,
giustamente. E poi, ogni tanto, ci deve essere qualcosa, altrimenti
non ha più valenza il discorso di interventi piccanti! Credo che il
riprendere il problema del salvagente o paracadute - per essere più
precisi, perché questa era stata l'espressione - in questo caso non
abbia nessuna valenza, ma per due ragioni: intanto perché qui non
si sta paracadutando nessuno. Qui stiamo facendo un discorso
politico che è stato spiegato e che non è per sostenere Lanièce
contro Norbiato. Si prende atto di una sentenza che è esecutiva,
nessuno lo ha messo in dubbio, tant'è che abbiamo subito provveduto
ad attivare le procedure per arrivare al discorso di oggi. Non è
che si vuole dare il paracadute a uno e non all'altro, noi abbiamo
preso atto di una situazione e non diamo paracadute a nessuno:
chiediamo al dott. Albert Lanièce di impegnarsi, per i mesi che
separano la decisione della Corte di Appello a quella della Corte
di Cassazione, su qualcosa di cui si stava già occupando. Questo è
il succo del problema. Lanièce era già lì che si stava occupando di
sanità, oggi se dovessimo fare il cambio già adesso prima della
decisione della Corte di Cassazione, faremmo un'operazione che
porterebbe un Consigliere in un posto che comunque vivrebbe come
precario, ma non perché vogliamo forzare la mano intendendo la
Corte di Cassazione e dire noi: "dobbiamo sollecitare"! No, non
stiamo sollecitando niente, abbiamo preso atto che c'è un ricorso
in Corte di Cassazione, non che lo abbiamo sollecitato, c'è il
ricorso in Corte di Cassazione presentato da Albert Lanièce...
ossia c'è la volontà di farlo e quindi sarà fatto nei termini. La
presentazione ufficiale non ho chiesto se è stata fatta, ma c'è
l'assicurazione che verrà fatto ricorso, mettiamolo in questo modo
per evitare che vi sia l'imprecisione di dire: "è già stato fatto
oggi o ieri?". A fronte di questa volontà di fare ricorso, quindi,
credo che l'operazione proposta sia la più ragionevole, perché,
quando qualcuno mi dice: "ma come, voi mettete lì adesso Albert
Lanièce che è precario perché è in attesa della sentenza", vorrei
dire: ma se mettiamo un Consigliere qualsiasi non è forse nella
stessa situazione? Sì, perché...
(voci di protesta in aula)
... scusate un attimo, c'è solo un particolare: se la sentenza
fosse favorevole a Lanièce, qualcuno potrebbe dire che egli non
dovrebbe più ottenere il suo posto? Consigliere, ma se all'inizio
di fronte ad un successo elettorale - perché qualcuno ha fatto il
richiamo ai risultati delle elezioni -, e Lanièce è stato eletto, è
stato detto: "andiamo a prendere nella società, potevamo prenderne
altri", Lanièce è stato regolarmente eletto...
Alcuni Consiglieri, fuori microfono
: ...
illegittimo...
Rollandin (UV)
- ... ho detto che all'inizio della
legislatura abbiamo preso atto di un'elezione che aveva portato
Lanièce ad avere un certo risultato, quindi non si tratta di
sovvertire nulla: si tratta di incaricare uno che, fra l'altro, è
anche un tecnico, quindi non abbiamo preso a caso una persona a
continuare un lavoro che aveva già iniziato.
Il costo di questa operazione: non ho fatto i calcoli esatti, ma
anche contando i sei mesi o un anno, al massimo sono 120mila euro,
non 200mila euro, ma non entro tanto nel merito di quanto è. Mi
auguro che la Corte di Cassazione si esprima nel più breve tempo
possibile, non per risparmiare i soldi, ma perché si esca da tale
ambiguità, su questo concordo in pieno e non crediate che questa
sia una soluzione politica per escludere il fatto di fare oggi la
scelta fra Consiglieri, perché non è questo. Chi fa tale
affermazione è fuori dall'atteggiamento tenuto fino ad oggi.
Ci siamo confrontati prima all'interno del movimento, poi con le
forze di maggioranza per presentare una proposta che, come ho
detto, non poteva essere l'
interim
per le ragioni che ho
cercato di spiegare, che sicuramente non potevano permettere di
fare come Presidente anche l'Assessore alla sanità, quando invece
l'Assessore alla sanità che proponiamo come Assessore oggi, ossia
Albert Lanièce, ha le competenze, aveva intrapreso il lavoro,
quindi è perfettamente nella situazione di continuare questo lavoro
che ha già iniziato. Per quanto riguarda la gente, credo che la
preoccupazione sia quella che diventi operativo e che sia operativo
e in questo caso lo è subito, mentre se avessimo fatto una proposta
alternativa, non lo sarebbe. È stato interessante anche ascoltare
l'analisi che il Consigliere Rigo ha fatto della sua esperienza
come Assessore tecnico, che credo dia un po' contezza dei pro e dei
contro di questa posizione. Voglio sottolineare che, a differenza
della sua posizione all'interno del Comune di Aosta, questa è una
posizione estremamente diversa sia nei tempi, sia nella logica con
cui avviene. Non vorrei che venisse fatta un'analogia così stretta,
sicuramente questa esperienza è da tenere conto e siamo convinti,
tant'è che lo abbiamo detto, che tale esperienza ha un termine
nella decisione che ci siamo detti e auspichiamo che sia nel più
breve tempo possibile.
Solo un particolare per quanto riguarda l'Assessorato: le
funzioni dell'Assessorato non sono quelle di dialogare con i
primari. Anche qui, siccome il collega Rigo conosce troppo bene i
meccanismi dell'Assessorato della sanità, in quanto ha dialogato
con l'Assessorato per tanto tempo, sa bene che i compiti
dell'Assessorato della sanità sono di programmazione e di controllo
dell'attività dell'USL. Mentre è l'USL che ha il compito di
dialogare con i primari, di fare tutte le osservazioni sui piani di
zona, di portare avanti il discorso dell'Ospedale, di prevedere gli
eventuali avanzamenti, di prevedere l'attività, perché oggi è così.
Sappiamo che il compito principale lo svolge l'azienda USL e non lo
svolge l'Assessorato. L'Assessorato ha dei compiti nel sociale,
condivido, quindi i rapporti con i comuni che il Consigliere Rigo
conosce benissimo, legati alle microcomunità. Tutti questi aspetti
che sono problemi urgenti sono problemi che devono essere
affrontati nel modo giusto. Riteniamo quindi che questa soluzione
dell'
interim
non era pensabile, e questo voglio dirlo, non
per impossibilità politica di fare la scelta, ma perché siamo
convinti che in tale periodo sia la situazione migliore per
arrivare alla definizione tramite la sentenza della Corte di
Cassazione.
Per quanto riguarda il problema dei tecnici, vorrei ricordare
che in altre Regioni l'Assessore tecnico è nella norma (vicino
Piemonte); credo che da parte di tutte le formazioni politiche vi
sia questo atteggiamento, per non parlare poi di una situazione che
molto spesso si crea all'interno del Parlamento, dove c'è gente che
è dichiarata ineleggibile, che lì ha una procedura diversa per cui
viene sostituita dopo anni. Questo è un altro discorso, ma
soprattutto vi ricordate la polemica sui Ministri che dovevano
dimettersi da eletto o alla Camera, o al Senato e che regolarmente
avevano difficoltà a farlo: questo lo dico per vedere tutte le
sfaccettature di una soluzione legata al discorso tecnico. Sul
problema... nella sostanza la soluzione che proponiamo ha due
grossi vantaggi: quello di non interrompere un lavoro fatto, quindi
a tutela degli interessi dei cittadini, perché la preoccupazione
principale del cittadino è quella di vedere che le cose vanno
avanti nel senso auspicato e quello di non precludere nessuna via
per il futuro, in quanto alla sentenza ci sarà la proposta
definitiva che sarà conseguente alla sentenza.
Président
- La parole au Conseiller Donzel.
Donzel (PD)
- Visto che prima pareva quasi che la
discussione si avviasse al termine, ho ritenuto opportuno prendere
la parola per dare con chiarezza la dichiarazione di voto del
"Partito Democratico". Non a caso avevo già anticipato alcune
riflessioni sulla questione dell'Assessore nell'intervento che
riguardava le nomine di due nuovi Consiglieri perché i due fatti,
come emerge dal dibattito, sono strettamente collegati, ossia il
tema dell'ineleggibilità è quello che richiama a questa
riflessione. Vorrei sgombrare il campo rispetto alla nostra
posizione, che è chiara e netta, e che riguarda non tanto la parola
"tecnico", nel senso che è evidente a tutti che si tratta di una
scelta politica peraltro già operata in passato: furono Assessori
tecnici Ferrero, Lévêque... sempre l'Assessore tecnico è una scelta
politica. Ribadisco però che per noi questa scelta è sbagliata, è
inopportuna, quindi non è tanto rispetto al fatto del "tecnico sì",
"tecnico no", noi non condividiamo tale scelta politica, perché? Mi
permetto innanzitutto di precisare che non si tratta di una
situazione inaspettata, come qualcuno ha palesato: questa
situazione complessa e difficile era sotto gli occhi di tutti, si
parlava dei ricorsi, allora cosa deve fare la politica? Deve
cercare di prevedere quello che accadrà; certo, non può prevederlo
esattamente, ma può prefigurare due o tre situazioni e di fronte a
quelle deve dare una risposta. È questo che chiedono i cittadini ai
politici, non di amministrare l'esistente, ma di intervenire in
modo tale che, quando si creano delle situazioni, ci sono delle
risposte pronte. Ci è sembrato invece che qui succedesse un fatto
inaspettato, una sorpresa, doveva essere messo in conto e bisognava
prefigurare questa situazione. Quello che vorrei ribadire è che a
noi pare che questa situazione vada più a rispondere ad esigenze
che sono interne a problemi di movimento, di partiti e non risponda
invece all'interesse generale della Valle d'Aosta. Questa è quindi
la motivazione per cui noi voteremo in modo negativo rispetto a
tale proposta e ribadisco però per correttezza che non ci
appassiona per nulla scoprire in quest'aula tale spaccatura nel
movimento; in passato l'abbiamo vissuta fra le nostre file, è una
cosa che non ci fa affatto piacere, non siamo qui ad approfittare
di situazioni che si stanno venendo a creare. Noi questa decisione
l'abbiamo presa nei nostri organismi dirigenti, ieri sera si era
riunita l'Assemblea costituente del nostro partito, quindi non è
legata a situazioni anche imbarazzanti dove dallo stesso movimento
ci arrivano segnalazioni di posizioni completamente difformi sulla
legge elettorale... Non vogliamo approfittare di questa situazione,
vogliamo dire che per noi la riconferma della persona
dell'Assessore in questo caso è una scelta sbagliata perché debole,
perché non è una scelta forte, perché non guarda all'interesse
della Valle d'Aosta. Grazie.
Président
- La parole au Conseiller Secrétaire
Tibaldi.
Tibaldi (PdL)
- Grazie, Presidente. Sono fra i 30
Consiglieri che nella scorsa legislatura ha votato la legge, che ha
non solo stabilito i requisiti per accedere in Consiglio, ma anche
ha stabilito i requisiti di ineleggibilità ed incompatibilità dei
singoli candidati. Sinceramente non ho alcun pentimento, anzi
quella legge l'ho condivisa, l'ho votata e la ritengo vigente fino
a prova contraria e quindi deve essere applicata. Nell'ambito degli
articoli di quella legge ce n'era anche qualcuno che prevedeva
l'ineleggibilità assoluta, se non sbaglio l'articolo 2, ed è
naturale che, secondo un altro principio assodato del nostro
ordinamento giuridico, l'ignoranza della legge non scusa: questo
riguarda non solo il sottoscritto, ma tutti coloro che siedono in
quest'aula e tutti i cittadini. Vi è una pletora di norme, di
provvedimenti che caratterizzano il nostro vivere quotidiano, che
li conosciamo o no poco importa, comunque condizionano la nostra
vita e questa è una delle tante leggi. Come tutti i comuni mortali,
noi, io, i miei colleghi di partito abbiamo fatto una valutazione
ex ante
per verificare se avevamo i requisiti di
eleggibilità, perché questo ci sembra naturale, quindi nel nostro
piccolo con la nostra organizzazione decisamente differente
rispetto ad un partito consolidato e storicamente datato come
l'"Union Valdôtaine", abbiamo visto se i vari Zucchi, Tibaldi,
Lattanzi e Benin, che qui rappresentano il "PdL", erano eleggibili
e compatibili e naturalmente abbiamo stabilito che i requisiti
c'erano come per gli altri candidati. D'altronde anche la votazione
di questa Assemblea è servita a ratificare, ma è una votazione
politica e amministrativa, ciò non impedisce che qualunque
cittadino, come è accaduto, possa adire le vie giurisdizionali e
ottenere giustizia se questa dell'aula non è sufficiente. Non
dobbiamo scandalizzarci se ogni tanto o, meglio, teniamo sempre
presente il principio di legalità ed è un principio che ha
rispettato, gliene diamo atto, lo stesso Augusto Rollandin, il
quale il 7 dicembre 2007 si è dimesso dalla carica di Presidente di
CVA, perché aveva manifestato una volontà di partecipare alla
competizione elettorale. Gliene rendiamo merito perché lui,
conoscendo la legge e rispettandola, ha creato i presupposti per
poter competere, altrettanto ha fatto Prola, come ha dichiarato
poc'anzi, come tutti quanti. Ci dispiace per i colleghi Norbiato e
Lanièce, ma l'ignoranza della legge non scusa. Se un giudice viene
a ristabilire questo principio di legalità, dobbiamo accettarlo,
dobbiamo saper applicare la legge. Fatta questa premessa,
Presidente Rollandin, abbiamo ascoltato la sua proposta di
reinsediare l'ex Consigliere Lanièce nel ruolo di Assessore alle
politiche sanitarie valdostane. Devo dire che sinceramente tutti
quanti ci siamo confrontati adesso dopo l'intervento in aula, ci
aspettavamo delle motivazioni più forti e convincenti. Ci è parso
invece che le motivazioni che lei dice siano alquanto deboli. Non
può continuare a sostenere il fatto che Lanièce è stato eletto con
una cifra elettorale che sia significativa e ragguardevole, perché
Lanièce era ineleggibile. Lanièce non aveva i requisiti giuridici
per presentarsi a questa competizione, anzi la sua presenza ha
inficiato un risultato globale, non dico lo abbia stravolto, ma ha
condizionato un elettore che ha votato "Union Valdôtaine" e ha
votato Lanièce, o ha votato "Union Valdôtaine" e ha votato
Norbiato, anziché votare un candidato del "PD", o di "Stella
Alpina", o del "PdL", ma non vogliamo arzigogolare in questi
dettagli, ma non possono essere disconosciuti o ignorati.
Presidente Rollandin, la sua proposta è indubbiamente legittima,
lei oggi qui ha la potestà statutariamente e legalmente
riconosciuta di proporre un candidato all'Assessorato che si chiama
Lanièce, ma questa proposta è politicamente opportuna? Con la forza
dei numeri può essere politicamente opportuna o forse politicamente
necessaria e indispensabile per salvare determinati equilibri ma,
secondo me, lei è caduto in una contraddizione macroscopica in
questo suo secondo intervento. Lei cercando di argomentare contro
un'affermazione giusta e condivisibile dal nostro punto di vista,
che ha detto il Capogruppo Lattanzi, ovvero che si aumentano i
costi della politica... che già avete ingrandito le fila della
Giunta con un Assessore in più (l'Assessore all'ambiente) dal 1°
luglio, che adesso andate ad inserire un Assessore tecnico che va a
pesare nel calderone che i contribuenti valdostani devono
sostenere... lei ci dice per 6 mesi, un anno ci costa al massimo
120mila euro... È opportuno che la politica scelga una persona che
è precaria, ha una spada di Damocle che dall'oggi al domani la può
eliminare dal circuito e che dà incertezza non solo a quella che
può essere la sua posizione autorevole e meritevole che svolge da
quello scranno, ma soprattutto alla politica sanitaria in Valle?
Sarebbe stato più logico che lei oggi ci dicesse che mantiene
l'
interim
per sei mesi, un anno. Quella era una risposta
politica, perché, nell'attesa in cui la Corte di Cassazione ci dica
"sì" o "no", ammesso e concesso - sono d'accordo con il Consigliere
Maquignaz - che qualcuno inneschi il processo della Corte di
Cassazione, si poteva dirimere l'annosa questione. Ecco perché
questa proposta ci pare priva di fondamenta, ci pare un esercizio
finalizzato ad una dimostrazione di potenza: di una potenza
politica di una persona che vuole mettere il sigillo ad un'altra
tappa di questo suo percorso che ha intrapreso dal 1° luglio,
dicendo: "questa è la strada, questo è il verbo, così si va avanti,
così si rispetta". L'abbiamo visto in questi due mesi che ci sono
state nomine, atti di indirizzo, assetti politici nelle varie
società ed enti,
ad usum delphini
per carità, rispettiamo la
politica, il risultato elettorale, il voto plebiscitario che lei,
Presidente, ha avuto nel maggio scorso, ma bisogna poi fare i conti
con una partita democratica che in quest'aula dovrebbe essere
giocata fino in fondo. Se lei vuole intraprendere o ha intrapreso
senza alcuna condizione la via della politica di potenza, ci sta
riuscendo bene, questa è una dimostrazione tangibile che peraltro
ci preoccupa, perché crea quello squilibrio democratico che vede 18
persone dell'"Union Valdôtaine" che lavorano sistematicamente,
anche se solo 17 sono legittimate dal popolo; di conseguenza,
questo provoca un'alterazione di una volontà popolare che è andata
in segno diverso.
Crediamo che comunque delle competenze in materia medico
sanitario ci siano disseminate all'interno della maggioranza. Se
non si vuole attingere dal nucleo dei Consiglieri eletti e si vuole
attingere dalle professionalità esterne a quest'aula, ritengo vi
siano altri medici, dottori o persone che hanno tutte le competenze
che può anche avere un Assessore, Lanièce, emerita persona
stimabilissima, ma che in questo momento è assolutamente
inopportuno rinominare, perché decaduta e ineleggibile. Ripeto: è
una scelta di potenza, è una scelta che scrive una pagina negativa
della politica valdostana, è la negazione di un principio di
legalità nel quale crediamo. È importante la politica, è importante
la rappresentanza popolare, sono importanti le scelte e le
decisioni, ma non vanno bene quando sono imposte e non meditate
immagino soprattutto all'interno del movimento e della
maggioranza.
Ritengo che la voce del Consigliere Maquignaz che abbiamo appena
sentito sia il sintomo di questo disagio che qualcuno, e forse più
di qualcuno, sta vivendo e che la sua scelta, Presidente, non
costituisce una risposta efficace e opportuna alle esigenze della
politica sanitaria valdostana; di qui il nostro voto contrario,
peraltro già annunciato dal collega Lattanzi.
Président
- Est-ce qu'on peut fermer la discussion
générale? La discussion générale est fermée.
La parole au Président de la Région, Rollandin.
Rollandin (UV)
- Merci, M. le Président. Très brièvement
pour revenir sur deux points en soulignant encore le vote sur cette
proposition qu'on a faite. Les aspects qui ont été soulignés à
propos du choix qui a été indiqué dans la personne de Lanièce ne
sont pas liés à des problèmes à l'intérieur de la majorité, ni à
l'intérieur du mouvement "Union Valdôtaine". Qu'il y ait une
position qui a été exprimée ici c'est normal, mais cela ne signifie
pas qu'il n'y ait pas - comme il a été dit - une position claire à
l'intérieur du mouvement, il y a eu une expression très claire avec
deux abstenus sur l'ensemble du Conseil. On a discuté très
clairement en donnant une adresse liée à un choix qui a une limite
de temps. A ce propos je souligne que le problème de M. Lanièce...
et le fait que la loi prévoit qu'à intérim ce soit le Président à
exercer les fonctions d'Assesseur... cela signifie que le
Conseiller est échu,
decaduto
en tant que Conseiller et
qu'il n'est plus Assesseur; par conséquent, c'est normal qu'il y
ait cette assomption de responsabilité de la part de la Présidence,
c'est automatique, ce n'est pas un choix.
Il n'y a pas donc là aucune entrave à nommer Albert Lanièce en
tant que médecin, personne qui aujourd'hui est une des tantes
personnes qui peuvent être nommée à cette place. C'est de toute
évidence, n'existe pas la liaison
decaduto
et par conséquent
il ne peut pas... n'existe pas dès le moment il n'est plus
Conseiller; aujourd'hui il y a le remplaçant, auquel je souhaite un
bon travail, mais il y a là la possibilité de choisir Lanièce,
comme c'était possible de choisir quelqu'un d'autre. J'avoue que
sur ce point il n'y a pas de problèmes, en effet on pouvait le
faire.
La scelta di mantenere Lanièce o di ridargli quell'incarico,
quindi di mantenere questa possibilità di continuare il lavoro, è
la scelta che giustifica il fatto di non perdere tempo e di avere
il rispetto per la funzione che viene svolta in quel ruolo. Credo
che non è tanto - se mi permette il Consigliere Donzel -
l'imprevidenza dell'"Union Valdôtaine" che non ha pensato al fatto
che Lanièce poteva decadere... qui mi permetto di dire che anche
gli uffici competenti avevano dato Lanièce come a posto, dal punto
di vista dei documenti presentati. Tra l'altro, la posizione invece
di Norbiato era diversa. Quindi era piuttosto inaspettata la
sentenza nei confronti di Lanièce, tenuto conto dei pareri che
avevamo avuto anche a livello di un organo obiettivo come gli
uffici regionali. Non mi si può dire quindi: "ma voi siete stati
imprevidenti, perché fin dall'inizio non dovevate nominare Lanièce,
perché poteva darsi che...". Mi permetto di dire che, se mi aveste
fatto questa osservazione su Norbiato, era più che condivisibile
perché lì c'erano fin dall'inizio fondati e seri problemi, che sono
stati evidenziati anche dagli uffici competenti.
Sul controllo che il Consigliere Tibaldi ci ricordava... viene
fatto prima delle elezioni, devo dire con tutta onestà che può
darsi che siano mancati alcuni controlli a livello di movimento sui
requisiti. Si dava però per scontato che l'interessato sui temi di
ineleggibilità, non avendo molta contezza nei documenti che vengono
presentati per le elezioni, non sapendo quali sono le situazioni...
come la situazione di Norbiato, il fatto che lui fosse il legale
rappresentante di questa microsocietà che aveva tale contratto con
l'USL... ma francamente non lo sapevo, come non lo sapevano in
tanti. Lui lo sapeva, ma lo aveva giudicato in modo diverso, poi,
senza entrare nel merito, la rappresentanza era di entrambi
all'interno della società, ossia diciamoci la verità: il problema è
nato sotto questo profilo su una particolarità che se vista nel suo
insieme e nell'iter della
ratio
per arrivare a quella
legge... francamente l'influsso di essere uno dei soci di una
società che ha una convenzione con l'USL a quel livello... credo
che ci sarebbe da ragionare. Noi rispettiamo la legge e prendiamo
atto della sentenza della Corte d'Appello; non siamo entrati nel
merito se non per analizzare un aspetto particolare che ho
ricordato. Non ho detto se non una cosa molto chiara: che, ad
avviso della maggioranza, la legge va rivista in quanto ha
sicuramente dei punti critici da riformulare. Non sono entrato nel
merito della bontà della legge nel suo insieme, che ha sicuramente
nei principi di ineleggibilità ed incompatibilità un punto
importante, quindi credo che questo vada fatto.
Non ho capito il discorso della contraddizione. Prendo atto
dell'indicazione del Consigliere Maquignaz di mantenere per sei
mesi o un anno
ad interim
, ma su questo vedo una
contraddizione quando mi si dice che il costo è 200mila euro,
quindi si dà per scontato che sia almeno un anno; da quello che mi
si dice, il tempo potrebbe anche essere solo sei mesi. Il discorso
dell'
interim
quindi, ribadisco, non era compatibile con
l'insieme delle funzioni che oggi sono dovute all'Assessorato
competente. È una scelta che non avremmo voluto fare, purtroppo c'è
una situazione che ci ha portati a dire che oggi la situazione più
logica e razionale nell'interesse dei cittadini è quella di avere
Albert Lanièce a questo posto fino alla dichiarazione della
sentenza della Corte di Cassazione.
Président
- Je pense, suite à la proposition de la part
du Président Rollandin et du débat qui vient de s'achever, qu'on
puisse soumettre au vote l'élection du nouvel Assesseur à la santé,
au bien-être et aux politiques sociales. Je vous rappelle que
l'élection se fera à scrutin secret à la majorité absolue des
Conseillers, donc on votera en signant "oui" ou "non" sur la case
présente dans le bulletin de vote. Je vous rappelle que d'autres
signes sur le bulletin causeront l'annulation de la fiche de
votation.
Si dà atto che il Consigliere Maquignaz non partecipa alla
votazione.
Président
- La parole au Conseiller Secrétaire
Tibaldi.
Tibaldi (PdL)
- Solo per le modalità di voto:
chiederemmo, se sono d'accordo anche gli altri colleghi della
minoranza, ma immagino anche della maggioranza, che il voto venga
esercitato in cabina con chiamata per appello nominale e non al
banco.
Président
- Cela veut dire qu'on va voter dans la cabine.
Si vous êtes d'accord, on fera ainsi: les Conseillers prendront la
fiche et iront à voter dans la cabine. J'invite à distribuer les
bulletins.
- Conseillers présents et votants: 34
- Bulletins nuls: 4
- Bulletins valablement exprimés: 30
- Sì/Oui: 16
- No/Non: 14
Président
- Il n'y a pas la majorité, donc la votation
doit être refaite...
Si leva un coro di voci di Consiglieri: no, no...
Président
- ... oui, aux sens du Règlement il est
prévu...
Si vous voulez, on peut suspendre le Conseil pour une réunion
des Chefs de groupe, ainsi on va définir la question.
Le Conseil est suspendu.
Si dà atto che la seduta è sospesa dalle ore 12,04 alle ore
12,35.
Président
- Chers collègues, suit à la réunion des Chefs
de groupe, nous avons pris acte de l'impossibilité de proposer une
nouvelle votation, donc la Conférence des Chefs de groupe a
approuvé à la majorité, suite à la requête faite par le Président
de la Région, la convocation d'un nouvel Conseil régional en séance
extraordinaire pour samedi matin à 9 heures.
La parole au Conseiller Louvin.
Louvin (VdAV-R)
- Il Presidente non ha niente da
dichiarare? Va bene, non vorrei togliere la parola al Presidente
Rollandin che fa finta di nulla, fa finta che siano solo piccoli
incidenti di percorso, errori in cabina, scarsa illuminazione forse
nell'angolo dove si procedeva alla votazione. È un po' riduttivo,
mi pare, non mi constano dei precedenti nei quali una proposta sia
stata consapevolmente respinta dall'aula, una proposta di elezione
di un Assessore e in particolare in questo caso di una rielezione
di Assessore.
Credo vi siano delle cose da dire, adesso e qui, sul profondo
disaccordo non tattico, ma politico su un modo di gestire la
composizione della Giunta regionale, su delle forzature... il
termine "forzatura" è stato utilizzato più volte nel dibattito, si
è parlato del "limite dei limiti, andare oltre i limiti...", si è
andati effettivamente oltre il limite.
La corda, quando la si tira troppo, si rompe; qui indubbiamente
questa corda politica, che è la corda che lega uomini e donne che
fanno parte di una maggioranza, si è rotta, il risultato non è
stato casuale e credo che ne debba trarre delle conclusioni il
Presidente della Regione. Non penso che questa Assemblea possa
limitarsi a riconoscere un piccolo errore di percorso e riportare
la questione a sabato, visto che c'è stata un'insoddisfacente
votazione. È problema vostro, della vostra maggioranza regolare i
rapporti interni, ma, quando qui autorevoli colleghi esplicitano
forte disaccordo di metodo su una riconduzione alla composizione di
Giunta di un collega che ne è stato estromesso per una sentenza
dell'Autorità giudiziaria, credo che bisogna trarne anche qualche
considerazione politica più generale.
È una sfiducia nei suoi confronti personali, Presidente, del
modo in cui ha gestito questa situazione, della fretta con la quale
non per interesse superiore dell'Assessorato della sanità, ma per
quietum vivere
, per
quieta non movere
della sua
maggioranza ha voluto regolare i conti in pochi giorni,
evidentemente non sufficienti a far digerire il peso di questa
decisione.
Ci siamo espressi contro la riconvocazione urgente del Consiglio
regionale. Non che ci dispiaccia venire a fare una mezza giornata
in più di lavoro, quale che sia il giorno della settimana, ma per
noi in questo momento c'è una macchina amministrativa che sta
funzionando, anche se in modo non soddisfacente, è nella piena
tranquillità, il Consiglio poteva tranquillamente riprendere la
questione all'appuntamento già fissato. Lei ha già di nuovo fretta,
sta di nuovo imponendo il suo ruolino di marcia per decisioni che
mettono con le spalle al muro i colleghi che nella sua maggioranza
dissentono da questo modo.
Non è a nostro modo di vedere il clima sereno, concorde che lei
auspicava 90 giorni fa in quest'aula. Il 1° luglio lei allargava le
braccia in modo paterno per dire: "cerchiamo di andare d'accordo,
di essere tutti solidali, di pensare all'interesse superiore";
stiamo pensando ad interessi di bottega e in questo momento lei non
sta conducendo maggioranza e Regione verso acque tranquille, le sta
portando verso acque sempre più tempestose.
Di qui il nostro disaccordo, il nostro invito a riflettere
seriamente sui passi che saranno fatti, sulle scelte prossime anche
in ordine alla riproposizione dell'Assessore.
Président
- La parole au Conseiller Lattanzi.
Lattanzi (PdL)
- Grazie, Presidente. Credo che questa
sarà una delle poche volte che il Consiglio non all'unanimità
iscriverà un nuovo ordine del giorno e determinerà un nuovo
Consiglio straordinario. L'argomentazione che ci è stata fornita
per giustificare questa convocazione d'urgenza è che è urgente, è
urgentissimo. Ho sentito il Presidente della Regione replicare
gentilmente al collega Rigo sul ruolo dell'Assessore alla sanità,
riprendendolo quando lui sosteneva che il ruolo dell'Assessore alla
sanità era anche quello di mantenere rapporti con i primari.
Giustamente il Presidente ha rilevato che non è così, il ruolo
dell'Assessore alla sanità è un ruolo prettamente di
programmazione, a noi sfugge cosa si possa programmare da qui a
sabato.
Quando lei aveva annunciato il suo
interim
, avevamo
chiesto che l'
interim
fosse breve; non pensavamo di essere
presi proprio alla lettera, al punto che dobbiamo, visto che una
votazione è andata male e abbiamo capito perché, poi ognuno può
avere la sua lettura... è andata male perché qualcuno ha voluto
identificarsi con il voto, è andata male perché non ha fatto il
quadratino... ho voluto rilevare al Presidente del Consiglio che il
Regolamento prevede la croce sul quadratino non a caso, proprio per
evitare la riconoscibilità di un voto segreto. Lascio allora al
giudizio dei Consiglieri se quelli sono stati quattro voti per
farsi riconoscere o quattro voti di errore. Ipotizziamo che sia un
errore, ma dov'è l'urgenza di trovarci qui sabato mattina, se non
di tipo politico per rimediare ad una figuraccia politica su una
questione delicata di tipo politico, ossia la rinomina di un
Assessore politico diventato tecnico, e quindi una situazione da
cui ne esce la maggioranza comunque male anche sabato mattina.
Sabato mattina potremmo magari anche avventurarci in lunghi
dibattiti, oppure fare una cosa molto breve, comunque sarà, la
maggioranza non ne esce bene, perché ancora una volta con
prepotenza e potenza si vogliono imporre certi ritmi e certe
situazioni. Avevamo condiviso che questa doveva essere una
legislatura di dialogo, ribadiamo che è necessario che vi sia un
dialogo. Mi pare di rilevare che al momento ancora non c'è,
attendiamo fiduciosi.
Président
- La parole au Conseiller Donzel.
Donzel (PD)
- Anche a noi non pare stringente e opportuna
la riconvocazione del Consiglio. Vorrei ricordare che tutte le
volte in cui una mozione di minoranza non passa per qualche voto
non è che ci si rivede 3-4 giorni dopo a rivotare sullo stesso
argomento... si direbbe: "siete insistenti, petulanti, non ci
lasciate lavorare". Ecco abbiamo detto più volte in questa giornata
che oggi sarebbe stata una brutta pagina per la storia politica
della Valle d'Aosta e io la ritengo tale. La proposta presentataci
era una proposta politica, lo ha ribadito lo stesso Presidente, non
è una questione tecnica; la maggioranza ha fatto una scelta
politica, il risultato ha bocciato questa scelta politica con la
coerenza della minoranza che si è mossa secondo una dirittura
trasparente. La bocciatura è arrivata in modo non simpatico,
bisogna che si prenda atto di questo che è un grave dato politico;
non è più in questione solo l'Assessorato, è in questione il modo
di gestire determinate vicende all'interno della maggioranza. Non
penso che in uno o due giorni vi sia tempo per fare la chiarezza
necessaria rispetto ad argomenti così delicati come la votazione di
un Assessore, ossia non è che abbiamo votato su una discarica, sul
fare un ponte o non farlo, ma abbiamo votato sulla questione di
dare continuità ad una Giunta con un certo Assessore, oppure di
dire, come qualcuno ha voluto dire: "fermate le carte", qui bisogna
pensarci ancora un attimo. Ecco perché dico che, se bisogna
pensarci ancora un attimo, forse la riconvocazione di sabato è
inopportuna e comunque il "PD" si aspetta che non vi sia una banale
riproposizione dell'argomento.
Président
- La parole au Conseiller Maquignaz.
Maquignaz (UV)
-
Merci, M. le Président
. Ho
cercato prima o, meglio, e mi preme a questo punto fare delle
precisazioni, negli organi del movimento ho cercato di sostenere la
linea, cercando di far capire a tutti che era delicato forzare su
questa situazione molto delicata, ho cercato di farlo in modo molto
democratico. Oggi in Consiglio ho fatto un intervento dichiarando
anche pubblicamente cosa avrei fatto, perché ritengo che questa
forzatura sia, come diceva prima il collega Louvin, al limite dei
limiti. Per questo motivo ho voluto insistere nel mio intervento e
ho voluto prendere una posizione pubblica su tale questione. Il
risultato di questa votazione è inequivocabile, contano i
risultati. La votazione ha detto che Lanièce è bocciato nel
Consiglio regionale, ha detto chiaramente che questa Assemblea non
è d'accordo sulla riproposizione di Albert Lanièce ad Assessore
comunque sia, essendo anche ineleggibile. È una forzatura che si
vuole continuare a fare, c'è libertà di farlo, ma il dato è
inequivocabile, non si possono trovare delle scuse: "i Consiglieri
non sanno come si vota"! Mi sembra un passaggio troppo delicato per
giustificarlo così politicamente! La realtà è che alcuni
Consiglieri regionali della maggioranza hanno preso coscienza del
passaggio politico storico di questo Consiglio e non se la sono
sentita di votare a favore, perché anche per loro è venuta prima la
coscienza dell'interesse di una forzatura eccessiva, forse nelle
sedi del movimento anche loro, essendo in difficoltà, hanno
faticato a far vedere la loro posizione, non lo so, da noi è
diventato difficile far valere le proprie posizioni. Forse qualcuno
ha preso un po' di forza oggi, ha avuto il coraggio di scrivere...
questo voglio precisarlo, oggi si è scritto con tale votazione un
passaggio della storia di questa Regione, che verrà scritto sui
libri, perché Albert Lanièce con la votazione non è passato, è
stato bocciato dalla votazione dell'Assemblea: questo è l'unico
dato che conta. Si vuole poi di nuovo rimescolare le carte, perché
io i metodi li conosco: i metodi sono quelli di fare delle
ulteriori forzature questi giorni sui Consiglieri che non hanno
votato. Adesso inizierà la caccia alle streghe: chi della
maggioranza non ha votato? Quanti? Non sono pochi, sembrerebbe,
tanto che l'Assessore non è passato. Non possiamo non prendere
coscienza del fatto in questa Assemblea, che è sovrana, che
l'Assessore non è passato, i numeri sono numeri, le regole sono
regole, ma anche qui si vuole di nuovo forzare sulle regole anche
nel Consiglio. Benissimo, si vuole tornare sabato? Rispettiamo le
regole, sabato si tornerà. Ripeto: si penserà di cominciare a fare
ulteriori forzature su quelli che non hanno votato, però il dato
che conta è il risultato della votazione e dice che Lanièce non
deve essere messo Assessore comunque, essendo ineleggibile.
L'Assemblea ha mandato un messaggio molto chiaro, si vuole
forzare di più, si vuole andare oltre questa votazione, si vuole
forzare oltre il limite dei limiti, come abbiamo detto prima? Mi
sembra eccessivo andare avanti così, mi sembra molto eccessivo
forzare fino a questo punto. Forse è meglio che l'"Union
Valdôtaine" nel suo interno si ritrovi al più presto a dibattere
seriamente su tale vicenda, su quello che è successo oggi in
Assemblea. Quello è il primo passaggio da fare prima di convocare
un Consiglio urgente, perché forse non è necessario spingere così
tanto, forse è necessario che nell'"Union Valdôtaine" si torni al
dialogo. Non credo che questo passaggio politico sia una cosa da
togliere con un colpo di spugna dicendo: "tanto è andata così, non
si sa come si vota, hanno votato male, hanno sbagliato". Non è
così! La votazione è chiara, era la votazione di un Assessore
regionale e l'Assessore riproposto è stato bocciato dall'Assemblea
valdostana! Questo è il dato che deve passare anche per la stampa,
perché è importante che il messaggio sia questo, il messaggio è
solo questo, la votazione è chiarissima e io non voglio
strumentalizzare la posizione di nessuno, perché è sempre delicato
quando si parla di altri, ma, anche fossi Lanièce personalmente, mi
porrei il problema, perché andare a fare l'Assessore con una prima
bocciatura dell'Assemblea è abbastanza al limite dei limiti!
Grazie.
Président
- La parole au Président de la Région,
Rollandin.
Rollandin (UV)
- La scelta di convocare una nuova
riunione per sabato credo sia strettamente connessa con le
motivazioni che avevano spinto alla scelta di portare subito la
proposta di elezione, altrimenti non aveva senso il discorso fatto
sull'
interim
. Abbiamo detto: "non è opportuno che
l'
interim
rimanga per lungo tempo a carico della Presidenza,
quindi c'è l'esigenza di avere un Assessore che gestisca
l'Assessorato competente". Quello che è successo oggi, ossia il
fatto che vi sia stata una votazione laddove quattro espressioni di
voto positive sono state messe in modo tale da interpretare
correttamente il responso, nel senso che 16 e non 20 erano i voti
favorevoli, credo che porti a dire che è un discorso squisitamente
tecnico e non politico. Sul fatto poi che ci possano essere
interpretazioni... queste le lascio al libero esercizio in
quest'aula che deve esserci. Credo che la chiarezza vi sia, la
maggioranza si era espressa su questo tema in modo inequivocabile.
All'interno del movimento l'espressione è stata chiara.
Sull'atteggiamento di chi, a fronte di un'espressione del
movimento, si comporta in modo diverso non esprimo nessun giudizio,
ognuno fa quello che crede sapendo che di solito, come succede in
tutte le assemblee, anche qui c'è l'esigenza di avere
un'espressione che porta a dire che la proposta di qualcuno passa,
la proposta di qualcun altro non passa. In questo caso è evidente
che la situazione è stata quella che conosciamo, sicuramente una
riflessione noi la facciamo come maggioranza senza che questo
comporti nessun atto particolare, nessuna richiesta di caccia alle
streghe. Sono mancati sicuramente due voti, perché nell'insieme
erano 20 e non 22 e questo bisogna riconoscerlo, questo è corretto
dirlo perché c'erano 20 espressioni positive e non 16, nel contempo
è urgente prevedere che tale problema sia risolto tenendo conto che
la prossima adunanza consiliare sarebbe stata fra venti giorni.
Nel contempo voglio far presente che la situazione della mancata
approvazione della proposta di Assessore nei tempi in cui si votava
singolarmente tale figura era purtroppo nella norma, tant'è che
nella legge si è previsto di fare una votazione unica in blocco,
proprio per evitare le differenziazioni che venivano fatte
regolarmente, di cui qualcuno ha buona memoria. In questo Consiglio
non succedeva quasi mai...
(interruzione di un Consigliere, fuori microfono)
... sì, bocciature, non voglio fare... sicuro, bocciature,
riproposizione dello stesso nome, seconda votazione, sicuro, su
questo sono sicurissimo perché ero testimone. Me ne ricordo bene.
Quindi il problema della bocciatura, in tale caso tecnica, mentre
allora le bocciature erano di altra natura, credo non sia un evento
storico. È già successo, non so se succederà, perché spero che non
succeda più, in quanto la votazione di solito si fa con questa
legge in blocco, proprio per evitare tali imboscate su qualcuno,
perché, quando veniva nominato un Assessore, c'era sempre
all'interno del gruppo qualcuno che non era contento perché
aspirava a fare tale "passaggio". Questo è sempre stato nella
storia della normale votazione in un'assemblea. Oggi si è
evidenziato in un modo tecnico e anche nel mancare due voti... di
cui prendiamo atto, non c'è nessun problema di dare la caccia a chi
non ha creduto di votare positivamente e che ha espresso una sua
posizione, di cui prendiamo atto. La cosa finisce come posizione
politica in questo senso e quindi la riproposta per sabato è per
chiudere nel più breve tempo, e non per comodità politica, un
passaggio, che porterà ad avere un Assessore che si occupi dei temi
di cui sappiamo e che credo siano temi molto importanti. Quindi è
giusto che vi sia un Assessore che possa occuparsi urgentemente di
questi temi.
Il Consiglio prende atto.
Président
- S'il n'y a pas d'autres Conseillers qui
souhaitent intervenir, avant d'enlever la séance, j'invite les
Conseillers Maquignaz et Prola à remettre à la Présidence
l'indication du groupe politique auquel veulent appartenir; après
quoi je vous annonce que la séance est levée et que le Conseil
reprendra ses travaux aujourd'hui à 15 heures 30.
La séance est levée.
---
La séance se termine à 12 heures 59.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK