Consiglio Regionale della Valle d'Aosta - Oggetto del Consiglio n. 2443 del 6 febbraio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 2443 del 6 febbraio 2002 - Resoconto
OGGETTO N. 2443/XI Approvazione del programma di cooperazione
transfrontaliera Interreg III A Italia-Francia 2000/2006.
Deliberazione Il Consiglio
Vista la Comunicazione della Commissione europea 2000/C 143/08,
in data 28 aprile 2000, che stabilisce gli orientamenti
dell’iniziativa comunitaria Interreg III per il
periodo 2000/06 e invita gli Stati membri a presentare proposte di
programmi entro sei mesi dalla data di pubblicazione degli
orientamenti stessi nella Gazzetta Ufficiale delle Comunità europee
(GUCE C143 del 23 maggio 2000);
Rilevato che l’obiettivo generale di tale
iniziativa è, come nel periodo 1991/99, quello di evitare che i
confini nazionali ostacolino lo sviluppo equilibrato e
l’integrazione del territorio europeo;
Atteso che, sulla base dell’esperienza
precedentemente maturata, i predetti orientamenti articolano
l’iniziativa Interreg in tre sezioni:
1) promozione dello sviluppo integrato tra regioni di frontiera
contigue, comprese le frontiere esterne (sezione A, cooperazione
transfrontaliera);
2) contributo all’integrazione territoriale
armoniosa nella Comunità europea (sezione B, cooperazione
transnazionale);
3) miglioramento delle tecniche e delle politiche di coesione e
sviluppo regionale mediante la cooperazione
transnazionale/interregionale (sezione C, cooperazione
interregionale);
Dato atto che, con particolare riguardo alla cooperazione
transfrontaliera, l’ambito territoriale di
riferimento è rappresentato dalle zone al livello amministrativo
III della nomenclatura delle unità territoriali statistiche
(provincia per l’Italia e dipartimento per la
Francia) e che, relativamente alla frontiera alpina tra Italia e
Francia, tali zone comprendono:
1) la regione Valle d’Aosta;
2) le province di Torino e di Cuneo;
3) la provincia di Imperia;
4) i dipartimenti della Haute-Savoie e della Savoie (regione
Rhône-Alpes);
5) i dipartimenti delle Hautes-Alpes, delle
Alpes-de-Haute-Provence e delle Alpes Maritimes (regione
Provence-Alpes-Côte d’Azur);
Rilevato che la definizione della proposta di programma Interreg
III A Italia-Francia 2000/06 è avvenuta, secondo quanto previsto
dai predetti orientamenti della Commissione europea, sulla base di
un approccio di partenariato transfrontaliero, sia per quanto
attiene ai contenuti, sia per quanto concerne gli strumenti di
attuazione, il piano finanziario, gli organismi di cooperazione e
le procedure;
Dato atto che la Regione Piemonte è stata designata, di comune
accordo tra le diverse Amministrazioni partecipanti al programma,
quale Autorità di gestione e Autorità di pagamento del programma
stesso, ai sensi dell’articolo 9, lettere n) ed o)
del regolamento CE 1260/1999;
Atteso che la proposta di programma è stata validata dalla
Conferenza transfrontaliera delle Autorità proponenti, tenutasi a
Torino il 31 ottobre 2000;
Dato atto che, a seguito della notifica della proposta di
programma ai servizi della Commissione europea, avvenuta il 4
dicembre 2000, si è svolta la fase di negoziato che ha portato alla
concertazione del testo definitivo del programma stesso;
Atteso che la Commissione europea ha approvato, con decisione
C(2001) 2768, del 12 novembre 2001, il programma
d’iniziativa comunitaria di cui si tratta per
l’insieme della frontiera, che prevede, per il
periodo 2000/06, un investimento complessivo stimato in 157,545
milioni di euro, di cui 63,340 a carico dell’Unione
europea, 86,792 delle Amministrazioni pubbliche e 7,413 dei
beneficiari privati;
Rilevato che il programma individua i seguenti obiettivi
prioritari (assi) e misure:
1) Asse 1 "Il territorio - Gestire in comune gli spazi
transfrontalieri in una prospettiva di sviluppo sostenibile",
articolato nelle misure ?1.1 Territori, aree protette e risorse
naturali’, ?1.2 Rischi naturali e protezione
civile’;
2) Asse 2 "L’identità - Rafforzare
l’identità transfrontaliera nel quadro della
cittadinanza europea", articolato nelle misure ?2.1 Mobilità e
sistema dei trasporti’, ?2.2 Accesso alla società
dell’informazione’, ?2.3 La
cultura’, ?2.4 Sanità e servizi
sociali’ e ?2.5 Politiche per i giovani: istruzione
e lavoro’;
3) Asse 3 "La competitività - Promuovere la competitività delle
aree di frontiera", articolato nelle misure ?3.1 Economie
rurali’, ?3.2 PMI e imprese
artigiane’ e ?3.3 Sistemi
turistici’;
4) Asse 4 "Supporto alla cooperazione - Accompagnare lo sviluppo
di un’autentica cooperazione tra aree e soggetti
della frontiera";
Atteso che, relativamente alla Valle d’Aosta,
l’investimento complessivo stimato ammonta a 27,655
milioni di euro, di cui 11,119 a carico dell’Unione
europea, 10,665 dello Stato italiano, 4,570 della Regione e 1,301
dei beneficiari privati;
Considerato che per assicurare la partecipazione della Valle
d’Aosta al programma in argomento, è stata disposta,
con la legge regionale 8 gennaio 2001, n. 1 e con la L.R. n.
38/2001 (legge finanziaria 2002/04),
l’autorizzazione di spesa, di competenza regionale,
necessaria a cofinanziare le annualità 2001/04;
Dato atto che, a seguito della riforma dei Fondi strutturali per
il periodo 2000/06 definita con il regolamento CE 1260/1999,
compete alla Commissione europea l’approvazione del
programma, mentre viene demandata al Comitato di sorveglianza
(organismo composto di rappresentanti a livello istituzionale e dei
soggetti socio-economici incaricato di sovrintendere
all’attuazione del programma) e
all’Autorità di gestione, al fine di assicurare
flessibilità durante la fase attuativa, l’adozione
del complemento di programmazione, nel quale sono dettagliate le
misure per la realizzazione degli obiettivi del programma stesso,
la relativa dotazione finanziaria nonché le procedure di
attuazione;
Atteso che il Comitato di sorveglianza ha provveduto
all’adozione del complemento di programmazione nella
riunione di insediamento tenutasi il 23 novembre 2001;
Atteso che secondo quanto previsto dall’articolo
15, comma 6, del regolamento CE 1260/1999 il complemento di
programmazione deve essere approvato dalla Regione Piemonte, in
qualità di Autorità di gestione, e per quanto di competenza dalle
altre Amministrazioni interessate al programma e deve, inoltre,
essere trasmesso ai servizi della Commissione europea, ai sensi
dell’articolo 9, lettera m) del medesimo
regolamento, a titolo informativo, ai fini della verifica di
coerenza con il programma;
Ritenuto necessario, ai sensi dell'articolo 1 –
lettera "h" della L.R. n. 66/1979, sottoporre
all’approvazione del Consiglio regionale il
programma di cui si tratta e rinviare, invece, ad altre proprie
deliberazioni o a provvedimenti dirigenziali, secondo le
competenze, gli adempimenti attuativi del programma stesso;
Richiamata la deliberazione della Giunta regionale n. 13, in
data 11 gennaio 2001, concernente l’approvazione del
bilancio di gestione per il triennio 2001/2003, con attribuzione
alle strutture dirigenziali di quote di bilancio e degli obiettivi
gestionali correlati e di disposizioni applicative;
Visto il parere favorevole di legittimità rilasciato dal Capo
del Servizio dei programmi statali e comunitari, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
presente deliberazione;
Visto il parere della I Commissione consiliare permanente;
Delibera
1) di approvare, per quanto di competenza, il "Programma
Interreg III A Italia-Francia 2000/06" allegato alla presente
deliberazione, di cui forma parte integrante;
2) di dare atto che agli adempimenti necessari per l'attuazione
del programma in Valle d’Aosta, ivi compresa
l’adozione del complemento di programmazione,
provvederanno, secondo le rispettive competenze, la Giunta
regionale o il dirigente della struttura regionale responsabile del
programma stesso.
Allegato
(Omissis)
PrésidentJe soumets au vote le point 24:
Conseillers présents: 31
Votants: 25
Pour: 25
Abstentions: 6 (Beneforti, Curtaz, Frassy, Lattanzi, Secondina
Squarzino, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK