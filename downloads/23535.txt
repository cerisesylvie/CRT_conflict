Consiglio Regionale della Valle d'Aosta - Oggetto del Consiglio n. 2629 del 5 aprile 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2629 del 5 aprile 2007 - Resoconto
OGGETTO N. 2629/XII - Proposta di legge: "Nuove disposizioni
in materia di interventi regionali di cooperazione allo sviluppo e
di solidarietà internazionale". (Approvazione di ordine del
giorno)
Articolo 1
(Finalità)
1. La Regione autonoma Valle d'Aosta/Vallée d'Aoste riconosce
la cooperazione allo sviluppo e la solidarietà internazionale,
attuate secondo i principi di pace, giustizia e solidarietà, quali
contributi alla democrazia e al rispetto dei diritti umani e quali
strumenti fondamentali per lo sviluppo sociale equo e sostenibile
dei popoli.
2. Per le finalità di cui al comma 1 ed in conformità a
quanto stabilito dall'articolo 117, comma nono, della Costituzione,
e alla relativa normativa statale di attuazione, la Regione
realizza, coordina, promuove e sostiene, utilizzando anche proprie
risorse umane e finanziarie, interventi di cooperazione allo
sviluppo e di solidarietà internazionale, nell'ambito delle proprie
competenze e nel rispetto degli indirizzi di politica estera dello
Stato.
Articolo 2
(Disposizioni generali)
1. Le iniziative disciplinate dalla presente legge sono
rivolte prioritariamente ai Paesi in via di sviluppo e ai Paesi in
via di transizione, come definiti dall'Organizzazione per la
cooperazione e lo sviluppo economico (OCSE), nonché alle
popolazioni che attraversano condizioni sociali ed economiche di
particolare bisogno, dovute a conflitti armati, processi di
pacificazione, calamità naturali o altri eventi
emergenziali.
2. Per il conseguimento delle finalità di cui all'articolo 1,
la Regione opera attuando iniziative proprie, progettate e
realizzate anche in collaborazione con altri enti territoriali o
con soggetti, nazionali ed internazionali, operanti nelle materie
di cui alla presente legge, oppure valorizzando e sostenendo le
iniziative promosse dai soggetti di cui all'articolo 3, nei
seguenti ambiti di intervento:
a) cooperazione internazionale con i Paesi in via di sviluppo
e i Paesi in via di transizione;
b) educazione, formazione e studio;
c) emergenze straordinarie e di carattere umanitario.
3. Le iniziative di cui al comma 2 si indirizzano
prioritariamente:
a) alla salvaguardia della vita umana;
b) al soddisfacimento dei bisogni primari;
c) all'autosufficienza alimentare;
d) alla promozione e al consolidamento dei processi
democratici, alla difesa dei diritti umani, sociali e
politici;
e) alla valorizzazione delle risorse umane, culturali e
materiali;
f) al miglioramento della condizione femminile e
dell'infanzia, alla lotta contro lo sfruttamento minorile e alla
realizzazione di pari opportunità;
g) alla conservazione e alla valorizzazione del patrimonio
ambientale e della biodiversità;
h) all'assistenza e alla ricostruzione nei territori colpiti
da calamità naturali o altri eventi emergenziali.
4. La Regione riconosce la finanza etica, il commercio equo e
solidale e il turismo responsabile quali strumenti di solidarietà
internazionale da attuare e sostenere nell'ambito delle iniziative
disciplinate dalla presente legge.
5. La Regione non può in ogni caso sostenere, direttamente o
indirettamente, attività aventi carattere militare.
Articolo 3
(Soggetti della cooperazione allo sviluppo e della
solidarietà internazionale)
1. Ai fini della presente legge, sono soggetti della
cooperazione allo sviluppo e della solidarietà
internazionale:
a) la Regione e gli enti, anche economici, da essa
dipendenti;
b) gli enti locali e le loro forme associative;
c) le organizzazioni non governative (ONG), le organizzazioni
non lucrative di utilità sociale (ONLUS), le organizzazioni di
volontariato, le cooperative sociali e le associazioni di
promozione sociale che:
1) siano giuridicamente riconosciute in almeno uno degli
Stati membri dell'Unione europea;
2) abbiano tra i propri fini statutari quello di svolgere
attività di cooperazione allo sviluppo o di solidarietà
internazionale;
3) non perseguano finalità di lucro e abbiano l'obbligo di
destinare i proventi delle loro attività, compresi quelli derivanti
da attività commerciali accessorie ovvero da altre forme di
autofinanziamento, alle finalità statutarie;
4) documentino almeno un biennio di esperienza diretta,
nell'ambito del territorio regionale, in attività di cooperazione
allo sviluppo o di solidarietà internazionale.
2. Sono altresì soggetti della cooperazione allo sviluppo,
qualora promuovano o collaborino con i soggetti di cui al comma 1
ad iniziative senza scopo di lucro di cooperazione allo sviluppo e
di solidarietà internazionale:
a) l'Università della Valle d'Aosta/Université de la Vallée
d'Aoste, le istituzioni scolastiche, gli istituti di formazione
accreditati in conformità alla normativa regionale in materia, gli
istituti di ricerca e le fondazioni;
b) le imprese, le cooperative, gli enti bilaterali e gli
istituti di credito operanti in Valle d'Aosta;
c) la Chambre valdôtaine des entreprises et des activités
libérales-Camera valdostana delle imprese e delle
professioni.
Articolo 4
(Iniziative di cooperazione internazionale)
1. Costituiscono iniziative di cooperazione
internazionale:
a) progetti che richiedono un intervento puntuale, definito
nel tempo e nelle risorse impiegate:
1) volti al sostegno di azioni di autosviluppo sostenibile
delle popolazioni destinatarie;
2) finalizzati a ricercare la partecipazione attiva e diretta
delle popolazioni destinatarie, allo scopo di valorizzarne le
risorse umane, culturali e materiali;
3) caratterizzati dal prioritario ricorso a professionalità
locali, a tecnologie e metodologie rispettose delle culture e degli
usi locali, nonché a beni ed attrezzature disponibili nei paesi
destinatari degli interventi;
b) programmi che richiedono un intervento complesso e
protratto nel tempo, anche con pluralità di iniziative e di
soggetti coinvolti che, oltre a soddisfare le caratteristiche di
cui alla lettera a), sono volti:
1) alla realizzazione di azioni di cooperazione o di
iniziative di partenariato territoriale tra le comunità
destinatarie e la comunità valdostana;
2) all'assistenza alle istituzioni pubbliche locali dei Paesi
destinatari, al fine di contribuire allo sviluppo delle capacità
amministrative e gestionali locali.
2. Nell'ambito delle iniziative di cui al presente articolo,
la Regione sostiene il trasferimento di competenze e di conoscenze,
anche favorendo il contributo delle professionalità specifiche del
personale dell'Amministrazione regionale e degli enti da essa
dipendenti nella progettazione, attuazione e valutazione delle
iniziative, mediante la concessione di un periodo di aspettativa
senza assegni, riconosciuto ai fini giuridici ed economici, con
oneri previdenziali ed assistenziali a carico dell'amministrazione
di appartenenza.
Articolo 5
(Iniziative di educazione, formazione e studio)
1. La Regione favorisce, nell'ambito del proprio territorio,
la realizzazione di iniziative culturali, di educazione, di
informazione, di formazione e di studio, finalizzate alla
diffusione e al radicamento di una cultura di pace e di solidarietà
tra i popoli.
2. Per le finalità di cui al comma 1, la Regione, anche in
collaborazione con l'Università della Valle d'Aosta/Université de
la Vallée d'Aoste, con le istituzioni scolastiche e con i soggetti
di cui all'articolo 3, comma 1, lettera c), promuove o
sostiene:
a) attività volte a sensibilizzare la comunità valdostana
sulle tematiche inerenti alla cooperazione allo sviluppo e alla
solidarietà internazionale, in particolare in ambito
scolastico;
b) attività volte all'approfondimento delle realtà dei Paesi
in via di sviluppo e dei Paesi in via di transizione;
c) attività di informazione e di formazione rivolte agli
operatori che agiscono nell'ambito delle finalità della presente
legge, ai docenti e agli educatori delle scuole di ogni ordine e
grado.
Articolo 6
(Iniziative straordinarie di carattere umanitario)
1. Costituiscono iniziative straordinarie di emergenza e di
carattere umanitario gli interventi finalizzati a fronteggiare
situazioni eccezionali causate da calamità naturali, conflitti
armati e processi di pacificazione, situazioni di denutrizione o
gravi carenze igienico-sanitarie.
2. Per le finalità di cui al comma 1, la Regione, nel
rispetto delle direttive emanate dalle competenti autorità statali,
può attuare iniziative proprie ai sensi della legge regionale 18
gennaio 2001, n. 5 (Organizzazione delle attività regionali di
protezione civile), o aderire ad iniziative promosse a livello
statale ed internazionale nei seguenti ambiti:
a) protezione civile, messa in sicurezza e ricostruzione dei
territori colpiti;
b) soccorso ed assistenza alle popolazioni colpite.
3. Le iniziative di cui al comma 2 e le relative modalità di
attuazione sono stabilite dalla Giunta regionale, con propria
deliberazione, al di fuori delle procedure di programmazione di cui
all'articolo 7, sentito il Comitato per la cooperazione allo
sviluppo e la solidarietà internazionale di cui all'articolo
8.
Articolo 7
(Programmazione)
1. Il Consiglio regionale adotta, su proposta della Giunta
regionale, un documento programmatico, di durata triennale, nel
quale sono indicati, in particolare, gli obiettivi da conseguire
nell'arco del triennio e le priorità per l'individuazione delle
iniziative da attuare e promuovere direttamente da parte della
Regione.
2. La Giunta regionale, per la predisposizione della bozza di
documento programmatico di cui al comma 1 e di eventuali ulteriori
atti di pianificazione concernenti gli ambiti di intervento di cui
alla presente legge, acquisisce preliminarmente il parere del
Comitato per la cooperazione allo sviluppo e la solidarietà
internazionale di cui all'articolo 8.
3. La Giunta regionale presenta annualmente al Consiglio
regionale una relazione sullo stato di attuazione del documento
programmatico di cui al comma 1.
4. Il documento programmatico di cui al comma 1 deve tener
conto e coordinarsi con il documento pluriennale di indirizzo sulle
attività di rilievo internazionale ed europeo della Regione di cui
all'articolo 4 della legge regionale 16 marzo 2006, n. 8
(Disposizioni in materia di attività e relazioni europee e
internazionali della Regione autonoma Valle d'Aosta).
5. La Giunta regionale, entro sessanta giorni dalla data di
entrata in vigore della presente legge, stabilisce con propria
deliberazione, sentiti il Comitato di cui all'articolo 8 e la
Commissione consiliare competente:
a) le priorità, i criteri e le modalità di erogazione dei
contributi finanziari a sostegno delle iniziative promosse dai
soggetti di cui all'articolo 3;
b) le modalità di presentazione delle iniziative da parte dei
soggetti di cui all'articolo 3;
c) le forme di valutazione e di monitoraggio delle
iniziative.
Articolo 8
(Comitato per la cooperazione allo sviluppo e la solidarietà
internazionale)
1. È istituito, presso la Presidenza della Regione, il
Comitato per la cooperazione allo sviluppo e la solidarietà
internazionale, di seguito denominato Comitato, composto
da:
a) il Presidente della Regione, che lo presiede;
b) tre consiglieri regionali, di cui uno in rappresentanza
della minoranza, designati dal Consiglio regionale;
c) due rappresentanti degli enti locali, designati dal
Consiglio permanente degli enti locali;
d) un rappresentante designato dall'Università della Valle
d'Aosta/Université de la Vallée d'Aoste;
e) un rappresentante designato dalla Chambre Valdôtaine des
entreprises et des activités libérales-Camera valdostana delle
imprese e delle professioni;
f) quattro rappresentanti designati di intesa dai soggetti di
cui all'articolo 3, comma 1, lettera c).
2. Il Comitato è nominato con decreto del Presidente della
Regione per la durata della legislatura. Il Comitato può essere
validamente costituito ed operare qualora, decorsi sessanta giorni
dalle richieste di designazione, risultino effettivamente designati
almeno sei dei suoi componenti.
3. Il Comitato si riunisce almeno due volte all'anno ed è
convocato dal Presidente della Regione o su richiesta di almeno un
terzo dei suoi componenti.
4. I componenti del Comitato possono designare a partecipare
alle riunioni di lavoro persona da loro di volta in volta
delegata.
5. Per la validità delle sedute del Comitato è necessaria la
presenza di almeno sei dei suoi componenti. Le deliberazioni sono
assunte a maggioranza dei presenti; in caso di parità, prevale il
voto del Presidente.
6. In relazione agli argomenti di volta in volta trattati,
possono essere invitati a partecipare alle sedute del Comitato,
senza diritto di voto, i componenti della Giunta regionale, i
responsabili delle strutture dell'Amministrazione regionale
eventualmente interessate ed altri soggetti esterni
all'Amministrazione regionale.
7. Il Comitato:
a) esprime parere sul documento programmatico di cui
all'articolo 7 e sulle iniziative promosse o attuate direttamente
dalla Regione;
b) esprime parere sulla concessione dei contributi finanziari
a sostegno delle iniziative promosse dai soggetti di cui
all'articolo 3;
c) opera per promuovere ed attuare le finalità della presente
legge, assicurando il coordinamento, sul territorio regionale,
delle iniziative attinenti alla presente legge, anche proponendo la
realizzazione di iniziative specifiche.
8. La partecipazione ai lavori del Comitato è
gratuita.
Articolo 9
(Coordinamento e trasparenza delle iniziative di cooperazione
allo sviluppo e di solidarietà internazionale)
1. Al fine di assicurare il coordinamento e la trasparenza
nell'attuazione della presente legge, è istituita, presso la
Presidenza della Regione, una banca dati delle iniziative regionali
di cooperazione allo sviluppo e di solidarietà internazionale,
collegata ed integrata con analoghe banche dati eventualmente
esistenti a livello statale.
2. La Presidenza della Regione, con il supporto del Comitato,
garantisce il reperimento e la diffusione delle normative, della
documentazione e di ogni altra informazione inerente alle tematiche
della cooperazione allo sviluppo e della solidarietà
internazionale, anche attraverso l'istituzione di un'apposita
sezione nel sito Internet della Regione.
3. La Presidenza della Regione assicura lo scambio di
informazioni e di conoscenze sull'attuazione della presente legge
con gli organismi operanti sul territorio regionale nell'ambito
dell'assistenza sociale, del volontariato e delle problematiche
attinenti all'immigrazione.
Articolo 10
(Abrogazione e disposizione transitoria)
1. La legge regionale 9 luglio 1990, n. 44 (Interventi
regionali di cooperazione e solidarietà con i paesi in via di
sviluppo), è abrogata.
2. La l.r. 44/1990 continua ad applicarsi alle iniziative di
cooperazione allo sviluppo e di solidarietà internazionale già
approvate ed avviate alla data di entrata in vigore della presente
legge.
Articolo 11
(Disposizioni finanziarie)
1. L'onere complessivo derivante dall'applicazione della
presente legge è determinato in euro 2.000 per l'anno 2007, in euro
143.000 per l'anno 2008, in euro 229.000 per l'anno 2009 e in annui
euro 250.000 a decorrere dall'anno 2010.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2007 e pluriennale per il triennio 2007/2009,
nell'obiettivo programmatico 2.1.6.03. (Partecipazione ad altre
iniziative).
3. Al finanziamento dell'onere di cui al comma 1 si provvede
mediante l'utilizzo per pari importo degli stanziamenti iscritti
negli stessi bilanci e nello stesso obiettivo programmatico al
capitolo 22560 (Interventi regionali di cooperazione e solidarietà
con i Paesi in via di sviluppo).
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di
bilancio, le occorrenti variazioni di bilancio.
Presidente
- La parola al relatore, Consigliera Viérin
Adriana.
Viérin A. (UV)
- Le système des relations
internationales, y comprise la coopération, a beaucoup évolué ces
derniers temps, car le monde a évolué et les changements
s'accélèrent de plus en plus. A la fin de la Deuxième guerre
mondiale on concevait les relations internationales comme une
simple activité complémentaire aux politiques internes et de
développement économique des Pays riches. L'ONU et ses satellites
avaient été créés afin de permettre le dialogue et la collaboration
entre Etats le plus souvent ennemis entre eux et pour redéfinir les
rapports politiques et économiques entre les Etats du nord et du
sud qui avaient été concernés par les expériences coloniales.
L'idée même de coopération au développement, idée bien plus
récente, dépendait d'une vision qui partageait le monde en 2
parties: les Pays riches, bienfaiteurs et les Pays pauvres,
bénéficiaires. Depuis une vingtaine d'années nous assistons à une
redéfinition de toutes les frontières: géographiques, politiques,
économiques, culturelles, identitaires et idéologiques. Nous sommes
face à une nouvelle attitude vis-à-vis des rapports internationaux
où rôles, institutions se mélangent et développent un réseau de
relations jadis inexistants. Un phénomène qui ne concerne pas
seulement les Etats-Nations, mais, de plus en plus, tous les
niveaux institutionnels jusqu'aux collectivités territoriales les
plus petites.
La grande nouveauté du moment historique que nous vivons est
représentée par le fait que les soi-disant questions
internationales ne représentent plus une prérogative exclusive des
Gouvernements étatiques, mais investissent toujours davantage les
Gouvernements locaux. D'autant plus que, à cause aussi du phénomène
de la globalisation, les questions internationales ont désormais un
impact dans la gestion au quotidien de n'importe quel Gouvernement,
même ceux de caractère local. Pour ce qui est de notre Région, la
loi qui régi la coopération internationale est une loi qui date de
1990 et qui avait été bâtie suivant les principes de la loi de
l'Etat de 1987. J'aime rappeler que notre Région a été une des
premières Régions italiennes à disposer d'une loi en la matière,
qui a eu le grand mérite de permettre la définition d'un grand
nombre d'activités de coopération et de faciliter et promouvoir le
dialogue entre une bonne partie des acteurs qui oeuvraient et
oeuvrent dans ce domaine sur notre territoire.
Il faut par ailleurs reconnaître qu'il s'agit d'une loi dite de
"première génération" qui nécessite d'une mise à jour compte tenu
de l'évolution que la coopération a connue ces derniers temps, une
coopération qui doit devenir engagement collectif regroupant
citoyens, associations, institutions publiques et privés, dans le
but de développer des synergies, de promouvoir un vrai réseau où
les compétences humaines et les ressources financières disponibles
soient exploitées au mieux et valorisées sur notre territoire et
dans les Pays avec lesquels nous allons collaborer. Nous aurons
donc la possibilité de dépasser cette logique qui voit
l'administration comme un simple donneur de fonds pour devenir le
moteur et le pivot de toute initiative de coopération sur notre
territoire avec comme objectif primaire celui de faciliter,
promouvoir, soutenir les différents acteurs dans ce monde aux
multiples facettes, le monde richement colorié de la coopération
internationale.
Dans notre Région existe un grand nombre d'associations, de ONG,
de citoyens en solitaire qui développent des projets admirables.
Elles, eux représentent pour nous à la fois un exemple et la base
sur laquelle nous devons construire un nouveau modèle de
coopération. Dans l'attente d'une réforme générale en matière de
coopération au niveau de l'Etat, notre Région veut donc se doter
d'un nouvel instrument plus moderne et adéquat.
Avec cette proposition de loi on entend créer les conditions
nécessaires afin que le "système Vallée d'Aoste" puisse, même dans
un contexte normatif national éventuellement réformé, apporter sa
contribution autonome et proportionnée à ses dimensions et
capacités aux grands défis de nos jours, à une positive solution
des inégalités à travers des réponses vis-à-vis des besoins
primaires, à une plus équitable distribution des ressources, à la
possibilité de croissance socio-culturelle des habitants du sud du
monde.
Pour ce qui est de la loi de l'Etat, je dois dire que des pas
tout à fait significatifs ont été faits ces derniers mois. Le
Ministre Sentinelli a prédisposé une nouvelle norme, elle l'a
discutée au sein de la "Conferenza Stato-Regioni", un accord a été
vraisemblablement trouvé tout récemment, le Président Caveri pourra
nous en parler plus tard, j'ai vu que le Conseil des ministres
d'aujourd'hui a approuvé le projet de loi du Ministre Sentinelli
et, comme par hasard, le même jour on est ici à discuter le nôtre,
ce qui me laisse prévoir une bonne chance pour le futur de la
coopération. Nous devrions donc, d'un côté, disposer d'une nouvelle
loi de l'Etat respectueuse des collectivités territoriales et nous
ne devrions pas, de l'autre, courir le risque d'une "impugnativa"
comme avait été le cas pour la Province de Trento il y a 2 ans.
Aujourd'hui, apparemment, on verra la suite, mais la résistance
des apparats de l'Etat qui a toujours considéré la coopération au
développement comme un simple instrument de la politique étrangère,
est en train de faiblir pour faire place à une nouvelle vision où
la coopération acquiert une dignité de politique ayant objectifs et
priorités propres. Au sein de cette nouvelle vision devrait tout
naturellement trouver sa place la coopération décentralisée où
Régions et collectivités locales acquièrent une réelle dignité et
puissent de par là promouvoir de façon autonome des initiatives de
coopération au développement, de solidarité internationale et
d'échanges au niveau décentralisé avec des administrations
centrales et périphériques, collectivités locales et autres
institutions publiques et privées des Pays coopérants. A ce propos
permettez moi de vous signaler une loi tout récemment adoptée par
la France, Etat centralisé et centralisateur par excellence,
concernant le même sujet. L'article unique de la loi n° 31 du 6
février 2007 récite:
"les collectivités territoriales et leurs
groupements peuvent conclure des conventions avec des autorités
locales étrangères pour mener des actions de coopération ou d'aide
au développement; en outre, si l'urgence le justifie, les
collectivités territoriales et leurs groupements peuvent mettre en
œuvre ou financer des actions à caractère
humanitaire"
. Evidemment le vent à changé de direction et je ne
peux que m'en réjouir. Profitons donc de ce moment favorable pour
nous doter d'une nouvelle loi régionale afin d'essayer de donner
des réponses à tous ceux qui oeuvrent dans ce secteur.
Le dispositif législatif que nous proposons aujourd'hui est le
fruit d'un travail de longue haleine, débuté il y a bientôt 2 ans
au sein du Comité, avec l'appui de toutes ses composantes et, en
particulier, des Conseillers régionaux qui partagent avec moi cette
tâche, sans oublier la collaboration active du Président Caveri et
des bureaux de la Présidence.
Je ne vais pas ici reparcourir un à un les 11 articles
composants la loi, que nous avons déjà attentivement examinés lors
des travaux de Commission. Le texte que nous présentons aujourd'hui
est d'ailleurs un texte partagé et voté à l'unanimité par la
I
ère
et la II
e
Commission réunies
conjointement.
Je veux par contre attirer votre attention sur la partie
financière de cette loi, argument largement débattu au sein du
Comité et lors de l'examen en Commission et mis en évidence
également par le Conseil permanent des collectivités locales dans
l'avis qu'il a formulé à propos de cette norme. Le CPEL souligne
l'insuffisance des dispositions financières. Tous les Conseillers
composants les 2 Commissions qui se sont penchées sur le problème
ont exprimé les mêmes propos. A ce sujet j'ouvre une petite
parenthèse, parce que c'est une histoire tout à fait récente: un
ordre du jour a été présenté par le plus grand nombre des forces
politiques qui siègent dans cette Assemblée, qui va dans l'idée de
revoir l'aspect financier dans une prochaine loi de finances dans
le courant de cette année, je remercie... Nous croyons qu'une
Région comme la nôtre, qui a toujours été très sensible aux
sentiments de solidarité et où la société civile en particulier
arrive à exprimer une grande générosité et à déployer une activité
vraiment importante dans le domaine de la coopération, puisse et
doive assurer des ressources financières d'une autre envergure.
Notre Communauté, même si elle est très petite, a démontré, non
seulement d'avoir un grand cœur, mais également
de bonnes compétences en matière de coopération. Les résultats les
meilleurs nous les avons obtenus bien évidemment dans les réalités
où la conformation géographique et les conditions climatiques sont
similaires aux nôtres. Là nous arrivons à développer et à partager
notre savoir-faire et nous pouvons devenir vraiment performants.
D'ailleurs plusieurs jeunes viennent de terminer des "cursus"
universitaires en coopération internationale; d'autres travaillent
directement sur le terrain en tant que volontaires ou coopérants en
Afrique, en Amérique du Sud, en Extrême Orient.
Dernièrement, dans cette salle, on a mis l'accent sur les côtés
moins édifiants de la jeunesse. A mon avis, il est juste, il faut
absolument dénoncer et combattre fermement certaines attitudes et
comportements, mais il ne faut oublier que les "mauvais" ne
représentent qu'une minorité. Je veux ici rendre justice à tous ces
jeunes qui, par contre, j'estime qu'ils représentent un exemple
pour nous tous et le seront encore davantage dans le futur. Les
jeunes nous rappellent que c'est seulement en poursuivant des
objectifs de paix et de solidarité que nous pourrons combattre avec
efficacité les conflits de toute sorte qui empoisonnent notre
planète. Quand les plus démunis de la terre auront de quoi manger,
de l'eau potable, l'éducation, les ressources primaires,
l'information, les services et les infrastructures de base,
disposeront des droits fondamentaux de l'homme, c'est alors que
peut-être les conflits cesseront et avec les aides concrètes, à
côté des projets opérationnels, il faudra intensifier le dialogue,
car, à mon avis, le dialogue est et reste une conquête, le dialogue
est la reconnaissance de l'autre. Nous devons nous mettre à
l'écoute afin de parvenir à un vrai dialogue, au respect de celui
qui est différent de nous, au respect de n'importe quelle minorité,
afin de parvenir à une véritable diffusion des droits de l'homme
sur toute la planète.
Personnellement j'estime que nous devons désormais comprendre
une chose: tout ce qui se passe sur la planète, et pas seulement du
point de vue climatique, finira toujours, tôt ou tard, par se
répercuter sur le système dans sa globalité, personne exclue. Nous
devrons donc participer au développement d'un réseau de solidarité
globale, conscients que la Terre, n'importe quel morceau de cette
planète, est patrimoine de toute l'humanité.
Encore un grand merci à tous les collègues qui ont assuré leur
soutien, à partir de la rédaction de la loi, les travaux de
Commission jusqu'à la rédaction de l'ordre du jour concernant
l'aspect financier.
Si dà atto che dalle ore 18,26 presiede il Vicepresidente
Lanièce.
Presidente
- Dichiaro aperta la discussione generale.
La parola alla Consigliera Squarzino Secondina.
Squarzino (Arc-VA)
- Credo che tutto o quasi tutto sia
stato detto dalla collega Viérin, quindi condivido in toto la sua
relazione, la filosofia del suo intervento e le osservazioni di
tipo politico fatte. Aggiungo solo 2 annotazioni: la prima,
finalmente abbiamo una nuova legge che disciplina le iniziative di
cooperazione verso i Paesi in via di sviluppo, una legge che ne
precisa le finalità e che recepisce i nuovi orientamenti della
cooperazione, frutto di anni di esperienze e di incertezze, di
valutazioni non sempre pertinenti. Si è passati infatti da una
filosofia di interventi quasi dirigistici diretti da parte dei
Paesi potenti che si sentivano e si sentono potenti verso i paesi
cosiddetti "poveri", si è passati dalla filosofia di aiuto
dall'alto quasi fosse una concessione, una benevolenza,
un'elemosina verso chi aveva più bisogno, ad una filosofia più
"égalitaire", in cui si lavora attorno a progetti pensati, voluti,
delineati insieme ai soggetti della realtà locale: l'ONG, le
associazioni, le istituzioni, la Chiesa e altre realtà presenti sul
territorio. Progetti alla cui realizzazione collaborano le diverse
realtà economiche, sociali, istituzionali, professionali che si
riconoscono attorno a un progetto che in genere mira ad attivare
strumenti per la crescita autonoma della popolazione, progetti che
fanno leva sul coinvolgimento dei diretti interessati, così da dare
- secondo un motto ormai famoso - "non i pesci a chi ha fame, ma la
lenza per pescarli" e aggiungerei anche le metodologie, la
possibilità del mercato di acquistare... tutto quello che attorno
contribuisce a far sì che il prodotto nuovo che la popolazione può
raggiungere possa trasformarsi in una possibilità di reddito e di
qualità di vita diversa per le popolazioni.
Ricordo che nel 1993-1994, era allora Presidente delegato del
Comitato, l'allora Consigliere Bich aveva cercato di rivedere la
legge, si era giunti ad un disegno di legge che era stato votato
dal Consiglio, ma era forse un momento prematuro, perché in quel
provvedimento si voleva rivendicare l'autonomia della Regione in
materia di cooperazione con i Paesi diversi dall'Italia, per questo
motivo la legge era stata impugnata. L'allora Governo aveva deciso
di non ricorrere contro questa impugnativa e si è continuato a
lavorare con la legge del 1990, che solo oggi andiamo a modificare.
Con questa legge, pur nei suoi limiti, il Comitato ha lavorato e
lavorato bene, direi che, pur nei limiti dei paletti che questa
legge indica, pur nei limiti dei finanziamenti, il Comitato ha
saputo fare un ottimo lavoro per valorizzare al massimo le proposte
e le risorse umane, professionali, di programmazione, di attuazione
di volontariato e anche risorse finanziarie che erano messe a
disposizione da ONG locali ed altre associazioni. Moltissime volte
il Comitato ha contribuito a realizzare progetti che erano stati
pensati da ONG locali in collaborazione con ONG dei Paesi in cui si
andava ad operare e a cui contribuivano anche enti locali, CE,
altri finanziamenti. Progetti anche nel tempo a volte per i quali
la stessa Regione era riuscita a mettere a disposizione le proprie
risorse professionali e le proprie strutture amministrative, in
particolare dell'Assessorato dell'agricoltura. Quello che in questi
anni è stato fatto più per volontà di dare una risposta ai problemi
ora credo sarà possibile farlo in modo più efficace con la nuova
legge.
Vorrei ricordare a tutti... sono andata a riprendere l'opuscolo
che presenta l'attività di cooperazione allo sviluppo della Regione
Valle d'Aosta dal 1990 al 2005 e qui si vede benissimo come, pur
con i limiti della legge che avevamo, pur con la normativa che
impediva di spaziare come avremmo voluto, la Regione ha saputo fare
moltissimo: è riuscita ad individuare dei progetti che hanno
consentito di dare strutture fondamentali come acquedotti, scuole,
ospedali, di attivare attività scolastiche e di formazione
professionale, ma anche un'attività di sviluppo alla produzione
agropastorale, artigianale in zone dove mancavano alle popolazioni
locali le competenze e le tecniche necessarie per fare un salto di
qualità e riuscire a diventare autosufficienti. Il limite che
questa legge potrebbe avere è quello delle risorse finanziarie, che
non sono copiose, abbiamo però visto con grande soddisfazione che
gli auspici, le formulazioni di "desiderata" che erano emersi sia a
livello di Comitato per la cooperazione, sia a livello di I
Commissione si sono tradotti in un ordine del giorno che indica al
Presidente della Regione la volontà politica di intervenire - le
modalità le vedremo poi -, ma mi sembra importante che il
Presidente Caveri assuma questa volontà di correggere la esiguità
delle risorse finanziarie.
Presidente
- La parola al Vicepresidente Fiou.
Fiou (GV-DS-PSE)
- La collega Viérin ha detto che è stato
presentato un ordine del giorno ma, per essere certo che
formalmente sia acquisito nei verbali, intervengo solo per
presentarlo ufficialmente.
Presidente
- L'ordine del giorno verrà votato prima della
votazione della proposta di legge. Se nessuno chiede la parola,
dichiaro chiusa la discussione generale.
La parola al Presidente della Regione, Caveri.
Caveri (UV)
- In effetti il Governo regionale, come
ricordato dalla relatrice, ha seguito la stesura di tale testo - a
cui credo di aver contribuito anch'io con qualche piccolo passaggio
- relativo a questa legge di ultima generazione, che è migliorativa
della normativa attuale ed è curioso che proprio oggi il disegno di
legge delega sulla cooperazione dell'Italia con i Paesi in via di
sviluppo, che era passato alla Conferenza delle Regioni il 29
marzo, sia approdato al Consiglio dei ministri. È difficile dire
quali conseguenze questo avrà sulla giurisprudenza costituzionale,
perché allo stato attuale il rischio che tale legge venga cassata
dalla Corte costituzionale è elevato, le ultime sentenze non sono
molto tranquillizzanti. L'ultima è del 10 gennaio 2007 in merito
alla cooperazione e relazioni internazionali della Regione
Calabria, dove si è tornati da parte della Corte alla stessa
giurisprudenza della sentenza n. 211/2006, che riguardava la
Provincia di Trento, dove, alla luce della riforma del titolo V
della Costituzione, si ritiene che la cooperazione internazionale
sia parte integrante della politica estera dell'Italia. Ci
auguriamo che il Governo, dopo aver emanato la delega, non impugni
la nostra legge, perché sarebbe un fatto assolutamente coerente. Il
testo è innovativo, dà una nuova visione culturale della
cooperazione decentrata, che è ormai un dato acquisito dopo 17 anni
di impegno da parte della nostra Regione nei Paesi in via di
sviluppo. La legge prevede azioni di scambio e formazione non
esaustive, ma complementari alle altre forme di cooperazione
tradizionali, governativa e non governativa, bilaterale,
multilaterale, che possono produrre un diverso modo di intendere le
relazioni internazionali, ma soprattutto una diversa consapevolezza
e responsabilità di tutti gli attori coinvolti.
Colgo l'occasione per esprimermi sull'ordine del giorno,
naturalmente, per quel che riguarda l'incremento di risorse, è
facile dire perché siamo in fase di primo assestamento di
bilancio... quindi l'impegno di un aumento dei finanziamenti c'è e
verrà concretizzato nelle prossime ore. Non posso ancora indicare
la cifra, perché siamo in una fase di discussione accesa e
domattina la dovremmo completare. Credo si debbano studiare dei
criteri per il prossimo bilancio pluriennale, personalmente non
sono convinto della bontà del meccanismo percentuale, che mi sembra
una banalizzazione. Ritengo che il vero problema sia quello di
assicurare un rimpinguamento della cifra. Non posso che concordare
sul fatto che gli enti locali utilizzino somme nel quadro della
finanza locale, perché c'è un termine troppo volgare per commentare
il parere del CPEL che si fa molto "muscoloso" dicendo:
"insufficienti finanziamenti in considerazione dell'importanza
degli interventi disciplinati dal disegno di legge"
... gioie,
mettano fondi della finanza locale! Domani in assestamento di
bilancio abbiamo 19 milioni di euro, si sacrifichino! Sempre comodo
dire al Governo regionale: "mettete più soldi", che li mettano
loro! Nella cooperazione i Comuni possono fare la loro parte e la
facciano! Queste specie di sirene che arrivano dagli enti locali,
ammonendo in maniera totalmente illegittima... lo dico al
Presidente di turno... che si limitino a dire le cose che gli
interessano, non che "tirano le orecchie" facendo la dimostrazione
di essere più furbi di noi chiedendo più stanziamenti! Certo, più
stanziamenti... non costa niente! Accetto allora volentieri che sia
scritto: "eventuale utilizzo di somme nel quadro della finanza
locale": questo mi piace molto perché vediamo se, quando saremo con
l'Assessore Marguerettaz, portavoce di questa istanza, ci sarà da
parte loro una fattiva rinuncia ad una parte del loro gruzzolo.
Presidente
- Passiamo ad analizzare l'ordine del giorno
presentato dai colleghi Fiou, Lavoyer, Vicquéry, Viérin Marco,
Squarzino Secondina e Sandri; ne do lettura:
Ordine del giorno
Preso atto con soddisfazione che si è giunti finalmente alla
stesura e condivisione di una proposta di legge che detta nuove
disposizioni in materia di interventi regionali di cooperazione
allo sviluppo e di solidarietà internazionale;
Ritenuto che con tali norme la Regione potrà agire in modo
più efficace ed in sinergia con tutte le realtà istituzionali,
economiche, culturali del territorio per contribuire - come
indicano le finalità della legge - allo sviluppo della democrazia
nel rispetto dei diritti umani, secondo i principi di pace,
giustizia, solidarietà, nei Paesi in via di sviluppo e nei Paesi in
via di transizione, al fine di contribuire allo sviluppo equo e
sostenibile dei popoli;
Ricordato che all'interno del Comitato alla cooperazione come
pure nella I Commissione consiliare, nel corso dell'esame del
provvedimento, è stata sottolineata l'importanza di dotare la legge
di risorse adeguate all'importanza dei suoi compiti;
Ricordato altresì che lo stesso Consiglio Permanente degli
Enti Locali, nell'esprimere parere favorevole al provvedimento, ha
valutato "insufficienti i finanziamenti, in considerazione
dell'importanza degli interventi disciplinati dal disegno di
legge";
Il Consiglio regionale
Sollecita
la Giunta:
- a valutare possibili incrementi delle risorse a
disposizione e a definire criteri innovativi, laddove possibile,
per il prossimo bilancio pluriennale;
- a concordare con gli Enti Locali l'eventuale utilizzo di
somme nel quadro della finanza locale.
F.to: Fiou - Lavoyer - Vicquéry - Viérin Marco - Squarzino
Secondina - Sandri
La parola al Vicepresidente Fiou.
Fiou (GV-DS-PSE)
- Penso di non dover prendere tempo a
dei lavori che sono già pressanti, tanto che anche oggi forse non
riusciremo a finire l'ordine del giorno.
Sull'ordine del giorno presentato non c'è molto da aggiungere.
Il gruppo di coordinamento per la cooperazione vede le sue risorse
estremamente stiracchiate al momento di dividerle sui progetti che
le associazioni di volontariato presentano, per cui la
sollecitazione da parte dei partecipanti al coordinamento era
doverosa. Prendiamo atto della disponibilità espressa dal
Presidente e mi limito solo a chiedere a tutti i gruppi di votare
l'ordine del giorno e ovviamente la proposta di legge.
Presidente
- La parola alla Consigliera Squarzino
Secondina.
Squarzino (Arc-VA)
- Apprendo con piacere che il
Presidente condivide l'ordine del giorno, capisco anche la sua
condivisione sul secondo punto. Non per voler difendere gli enti
locali, ma gli enti locali, quando abbiamo, sia come Comitato, sia
come Consulta delle elette, proposto dei progetti concreti e
abbiamo chiesto un contributo, ce lo hanno dato, sono stati
disponibili e generosi; quindi credo che gli enti locali, di fronte
a progetti concreti, ci siano.
Posso dare un suggerimento al Presidente, ne faccia poi quel che
vuole: se riuscissimo a trovare un criterio oggettivo con cui
definiamo le risorse per la cooperazione, magari possiamo
presentare come esempio anche per gli enti locali lo stesso
criterio oggettivo. Può essere la percentuale o forse gli uffici
riusciranno a individuare altri indicatori più interessanti, ma se
riusciamo ad individuare un indicatore che non sia solo
discrezionale, forse questo può diventare un esempio anche per gli
enti locali per quanto riguarda la definizione della loro eventuale
compartecipazione.
Presidente
- La parola al Consigliere Sandri.
Sandri (GV-DS-PSE)
- Sono stato sollecitato a fare questo
intervento non solo per esprimere il mio appoggio alla legge e alla
relatrice collega Viérin, ma anche per commentare la suggestione
che ha fatto il Presidente e che ho trovato molto interessante. È
un periodo che si assiste per l'"Union Valdôtaine" da una parte al
partito degli amministratori regionali... e al partito degli
amministratori locali, per cui ti rendo ineleggibile... vi è tutta
una serie di questioni interessanti...
(interruzione del Presidente della Regione, fuori
microfono)
... credo si possa raccogliere la parte più succosa quando dice:
"qui c'è un problema di tirar fuori i soldi all'Amministrazione
regionale", come se questa dovesse sempre badare a tutto, che anche
gli enti locali comincino a fare il loro mestiere. Questa è una
bella occasione da prendere per rivedere quei parametri con cui si
fa il trasferimento delle risorse ai Comuni e che adesso sono
limitate da alcuni parametri oggettivi,
geografico-storico-demografici (quanto è grosso il Comune, quanti
metri quadri ha al di sopra di un certo livello altimetrico, quanta
popolazione...); si potrebbero mettere altri parametri, fra cui
quello dell'attività di cooperazione internazionale: i Comuni che
si impegneranno di più avranno più trasferimenti di risorse, quelli
che si impegneranno di meno avranno meno risorse; questo può valere
per la cooperazione internazionale, per l'attività di inclusione di
chi dal sud del mondo viene in valle a lavorare... Credo che lo
spostamento di attenzione da questi parametri demografici
geografici a quelli qualitativi rispetto alla cooperazione e alla
capacità di far pagare le tasse ai propri cittadini renderebbe
migliori e più equi i rapporti con gli enti locali. La battaglia
comunque mi sembra che continui e noi assisteremo volentieri.
Presidente
- Pongo in votazione l'ordine del giorno
presentato dai colleghi Fiou, Lavoyer, Vicquéry, Viérin Marco,
Squarzino Secondina e Sandri:
Consiglieri presenti: 29
Votanti e favorevoli: 27
Astenuti: 2 (Frassy, Tibaldi)
Il Consiglio approva.
Presidente
- Passiamo all'esame dell'articolato nel nuovo
testo predisposto dalle Commissioni I e II che hanno espresso
all'unanimità voto favorevole sulla proposta di legge, vi è anche
il parere favorevole del CPEL.
La parola alla Consigliera Viérin Adriana sull'articolo 1.
Viérin A. (UV)
- C'était simplement pour rappeler qu'a
été déposé également un amendement dont vous n'avez pas parlé et
j'avais oublié tout à l'heure de le signaler, c'est simplement un
petit amendement parce qu'on avait oublié les adoptions
internationales dans une lettre d'un alinéa.
Presidente
- Pongo in votazione l'articolo 1:
Consiglieri presenti, votanti e favorevoli: 29
Il Consiglio approva all'unanimità.
Presidente
- All'articolo 2 vi è l'emendamento presentato
dalla collega Viérin Adriana, che recita:
Emendamento
La lettera f) del comma 3 dell'articolo 2 è sostituita dalla
seguente:
"f) al miglioramento della condizione femminile, alla
promozione dei diritti dell'infanzia, anche mediante il sostegno
all'adozione internazionale, alla lotta contro lo sfruttamento
minorile e alla realizzazione di pari opportunità;".
Pongo in votazione l'articolo 2 nel testo così emendato:
Articolo 2
(Disposizioni generali)
1. Le iniziative disciplinate dalla presente legge sono
rivolte prioritariamente ai Paesi in via di sviluppo e ai Paesi in
via di transizione, come definiti dall'Organizzazione per la
cooperazione e lo sviluppo economico (OCSE), nonché alle
popolazioni che attraversano condizioni sociali ed economiche di
particolare bisogno, dovute a conflitti armati, processi di
pacificazione, calamità naturali o altri eventi
emergenziali.
2. Per il conseguimento delle finalità di cui all'articolo 1,
la Regione opera attuando iniziative proprie, progettate e
realizzate anche in collaborazione con altri enti territoriali o
con soggetti, nazionali ed internazionali, operanti nelle materie
di cui alla presente legge, oppure valorizzando e sostenendo le
iniziative promosse dai soggetti di cui all'articolo 3, nei
seguenti ambiti di intervento:
a) cooperazione internazionale con i Paesi in via di sviluppo
e i Paesi in via di transizione;
b) educazione, formazione e studio;
c) emergenze straordinarie e di carattere umanitario.
3. Le iniziative di cui al comma 2 si indirizzano
prioritariamente:
a) alla salvaguardia della vita umana;
b) al soddisfacimento dei bisogni primari;
c) all'autosufficienza alimentare;
d) alla promozione e al consolidamento dei processi
democratici, alla difesa dei diritti umani, sociali e
politici;
e) alla valorizzazione delle risorse umane, culturali e
materiali;
f) al miglioramento della condizione femminile, alla
promozione dei diritti dell'infanzia, anche mediante il sostegno
all'adozione internazionale, alla lotta contro lo sfruttamento
minorile e alla realizzazione di pari opportunità;
g) alla conservazione e alla valorizzazione del patrimonio
ambientale e della biodiversità;
h) all'assistenza e alla ricostruzione nei territori colpiti
da calamità naturali o altri eventi emergenziali.
4. La Regione riconosce la finanza etica, il commercio equo e
solidale e il turismo responsabile quali strumenti di solidarietà
internazionale da attuare e sostenere nell'ambito delle iniziative
disciplinate dalla presente legge.
5. La Regione non può in ogni caso sostenere, direttamente o
indirettamente, attività aventi carattere militare.
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 3:
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 4:
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 5:
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 6:
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 7:
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 8:
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 9:
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 10:
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione l'articolo 11:
Consiglieri presenti, votanti e favorevoli: 29
Il Consiglio approva all'unanimità.
Presidente
- Pongo in votazione la proposta di legge nel
suo complesso:
Consiglieri presenti, votanti e favorevoli: 30
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK