Consiglio Regionale della Valle d'Aosta - Oggetto del Consiglio n. 2592 del 21 maggio 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SPORT E TEMPO LIBERO
Manifestazioni sportive
Precedente
Successivo
Resoconto integrale del dibattito dell'aula
Oggetto del Consiglio n. 2592 del 21 maggio 1997 - Resoconto
SEDUTA POMERIDIANA DEL 21 MAGGIO 1997
OGGETTO N. 2592/X Concessione, ai sensi della legge regionale
31/1992, di un contributo di lire 115.000.000 alla Società
ciclistica valdostana nelle spese previste per l'organizzazione
della 34° edizione del giro ciclistico internazionale a tappe
"Valle d'Aosta - Haute Savoie - Mont Blanc", dal 2 al 7 settembre
1997. Approvazione ed impegno di spesa.
Deliberazione Il Consiglio
Premesso che:
La Società Ciclistica Valdostana, con sede in Pont-Saint-Martin,
ha presentato all'Assessorato regionale del turismo, sport e beni
culturali, una richiesta tendente ad ottenere, ai sensi della legge
regionale 24 giugno 1992, n. 31, un contributo nelle spese previste
per l'organizzazione e lo svolgimento della 34^ edizione del giro
ciclistico internazionale a tappe "Valle d'Aosta - Haute Savoie -
Mont Blanc", riservato ad atleti dilettanti, in programma dal 2 al
7 settembre 1997;
La competizione, alla quale è prevista la partecipazione di
oltre 150 atleti in rappresentanza di numerose nazioni interessa,
come per le ultime edizioni, anche le confinanti regioni francese
dell'Alta Savoia e svizzera del Vallese;
Alla richiesta sopra specificata è stato allegato il bilancio
preventivo della manifestazione che ammonta a Lire 230.000.000,
così dettagliato:
- Tributi governativi, tasse e assic. gare Lire 13.000.000
(assistenza tecnica e assicurazioni, tasse UCI,
diritti di segreteria e ritenute d'acconto sui premi
in denaro)
- Tasse per controllo doping Lire 3.000.000
- Acquisti attrezzature e materiali d'organizzazione Lire
8.000.000
(maglie, numeri dorsali, adesivi, cartelli e materiali
vari per servizi di arrivo e segnaletica varia)
- Spese tipografiche Lire 15.000.000
(stampati e depliant)
- Premi in danaro ad atleti e società Lire 32.560.000
(di classifica giornaliera di tappa e finale, cronometro
individuali e classifica generale finale, dotazione
giornaliera maglie e gran premi)
- Acquisto grolle, coppe e trofei per premiazione Lire
5.000.000
- Argent de poche per concorrenti stranieri Lire 900.000
- Servizi tecnici Lire 20.000.000
(presidente Giuria, direzione corsa, cronometristi,
servizi fotografici e fotofinish e polizia stradale)
- Spese di amministrazione Lire 22.000.000
(consulenza contabile, tasse e imposte varie, postali,
telefoniche)
- Spese alberghiere Lire 102.700.000
(a concorrenti, seguito e personale d'organizzazione)
- Spese varie Lire 7.840.000
=============
TOTALE SPESE Lire 230.000.000
Si dà atto che l'Ufficio regionale per il turismo ritiene che le
spese sopra esposte siano ammissibili a contributo e che
l'iniziativa di cui trattasi sia da considerarsi di interesse
turistico promozionale;
Si ritiene pertanto di aderire alla richiesta della Società
Ciclistica Valdostana mediante la concessione di un contributo
massimo di Lire 115.000.000, pari al 50 percento circa delle spese
preventivate per l'organizzazione e lo svolgimento dell'iniziativa
in questione;
Si dà atto inoltre che il contributo in questione è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999,
approvato con deliberazioni della Giunta regionale n. 6162 in data
30 dicembre 1996 e n. 317 in data 3 febbraio 1997, e alla circolare
del Presidente della Giunta regionale n. 7 in data 6 febbraio 1997,
concernente le relative disposizioni applicative;
Vista la legge regionale 24 giugno 1992, n. 31;
Viste le deliberazioni della Giunta regionale n. 6162/1996 e n.
317/1997;
Visto il parere favorevole di legittimità rilasciato dal
Dirigente dell'Ufficio regionale per il turismo dell'Assessorato
del Turismo, Sport e Beni Culturali, ai sensi dell'articolo 72
della legge regionale 3/1956, e successive modificazioni, e del
combinato disposto degli articoli 13 - comma 1 - lett. e) e 59 -
comma 2 - della legge regionale 45/1995, sulla presente
deliberazione;
Delibera
1) di approvare, ai sensi della legge regionale 24 giugno 1992,
n. 31, la concessione di un contributo fino ad un massimo di Lire
115.000.000 (centoquindicimilioni) a favore della Società
Ciclistica Valdostana, con sede in Pont-Saint-Martin, P.I.
00507100071, e comunque in percentuale non superiore al 50 percento
delle spese effettivamente sostenute e regolarmente giustificate
per l'organizzazione e lo svolgimento della 34^ edizione del giro
ciclistico internazionale a tappe "Valle d'Aosta - Haute Savoie -
Mont Blanc", riservato ad atleti dilettanti, in programma dal 2 al
7 settembre 1997;
2) di approvare e di impegnare la spesa di Lire 115.000.000
(centoquindicimilioni), con imputazione sul cap. 64320 del bilancio
preventivo della Regione per l'anno 1997 ("Contributi e sussidi ad
istituzioni e organismi vari per attività nel settore del turismo e
del tempo libero"), riferimento dettaglio 3015, che presenta la
necessaria disponibilità;
3) di dare atto che l'impegno di cui al punto 2) è riferito al
raggiungimento dell'obiettivo n. 3207 "Programmazione e gestione
dei contributi per l'organizzazione di manifestazioni promozionali"
del bilancio di gestione per l'anno 1997 e triennio 1997/1999,
approvato con deliberazioni della Giunta regionale n. 6162 in data
30 dicembre 1996 e n. 317 in data 3 febbraio 1997 e alla circolare
del Presidente della Giunta regionale n. 7 in data 6 febbraio 1997,
concernente le relative disposizioni esplicative;
4) di stabilire che alla liquidazione si provveda, ai sensi
dell'articolo 58 della legge regionale 27 dicembre 1989, n. 90, su
richiesta del Dirigente dell'Ufficio regionale per il turismo e lo
sport, dell'Assessorato regionale del turismo, sport e beni
culturali, anche ratealmente, dando atto che alla liquidazione del
saldo si provvederà a manifestazione conclusa e previa
presentazione del bilancio consuntivo della manifestazione,
corredato da idonei giustificativi;
5) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
Decreto Legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Tibaldi.
Tibaldi (Ind) Mi scuso con l'Assessore se sarò un po'
lungo....
(... risate in Assemblea... )
... no... allora, Assessore. Il giro della Val d'Aosta è
diventato un giro internazionale con il coinvolgimento di altre due
regioni transfrontaliere, quali la Haute Savoie e il Mont
Blanc.
Qui la Valle d'Aosta stanzia 115 milioni, pari al 50 percento
della spesa ammissibile, per venire incontro a quelli che sono gli
oneri relativi a questa manifestazione sportiva.
Volevo sapere se analogamente gli enti locali che sono coinvolti
in questo giro, che è nato come giro della Valle d'Aosta, ma adesso
si è allargato e ha una denominazione che comprende le regioni
d'oltralpe, intervengono a supporto finanziario dell'ospitalità
delle troupe, dei ciclisti eccetera.
Presidente Ha chiesto la parola il Consigliere Chiarello.
Chiarello (RC) Mi collego al discorso che ha fatto Tibaldi, per
sapere di chi è la decisione del percorso che si fa intorno al
Monte Bianco, se le tappe fatte in bassa Valle possono essere
qualcuna in più, chi decide se l'Assessore ha una voce in merito,
dato che ormai in bassa Valle l'Assessore arriva solo di passaggio
perché va sempre in alta Savoia e in Svizzera.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Rispondo subito a Chiarello: per quanto riguarda la
bassa Valle quest'anno ci sarà l'arrivo del tour a
Pont-Saint-Martin. Il numero delle tappe sono gli organizzatori che
lo decidono, ovviamente.
Sulla domanda di Tibaldi: ci sono i Comitati Haute Savoie
eccetera e queste zone ospitano la troupe e tutta la carovana del
tour gratuitamente; nel momento in cui il giro passa il tunnel. Le
spese in oggetto sono riferite unicamente alle tappe valdostane del
tour, che sono tre su cinque.
Dal punto di vista della denominazione, il giro è rimasto il
giro della Valle d'Aosta perché è la 31° edizione, quindi è una
classica del ciclismo dilettante che ha una sua fisionomia anche
internazionale. Per questo motivo, malgrado ci siano da parte delle
altre due regioni richieste per cercare di modificare il nome, gli
organizzatori hanno preferito mantenerlo come tour della Valle
d'Aosta.
Presidente Ha chiesto la parola il Consigliere Chiarello.
Chiarello (RC) Volevo solo che l'Assessore valorizzasse un po'
più l'Envers perché arrivano sempre nella statale principale.
Presidente Ha chiesto la parola l'Assessore al turismo, sport e
beni culturali, Agnesod.
Agnesod (UV) Quando avremo fatto il ponte nuovo, andremo anche
all'Envers.
Presidente Pongo in votazione la delibera in oggetto:
Presenti, votanti e favorevoli: 28
Il Consiglio approva all'unanimità
Presidente Si concludono i lavori di questa serata, domani il
Consiglio è convocato alle ore 9,15.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK