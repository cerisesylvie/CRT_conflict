Consiglio Regionale della Valle d'Aosta - Oggetto del Consiglio n. 118 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 118 del 3 ottobre 2018 - Resoconto
OGGETTO N. 118/XV - Interrogazione: "Redazione di un
regolamento interno per disciplinare l'organizzazione e il
funzionamento dell'Office du tourisme".
Fosson (Président) -
Point n° 13 de l'ordre du jour. La
parole à l'Assesseur Restano.
Restano (AC-SA-PNV) -
Rispondo a questa interrogazione,
anche se, come ben sapete, è stato nominato il nuovo Direttore
dell'
Office
, che sta proprio provvedendo alla riforma di
questo ente ampliando competenze, come ho già detto nel corso di
un'altra interrogazione.
Come correttamente evidenziato nell'interrogazione, fin dalla
sua costituzione l'Office non si è mai dotato di un regolamento
interno ai sensi dell'articolo 7, comma 5, della legge regionale
del 2009. Detto questo, vorrei rassicurarvi, perché il Direttore ,
dimissionato perché assegnato ad un altro incarico, anche durante
quest'estate, quando doveva recuperare il periodo di ferie che
aveva accumulato, ha sempre garantito la presenza per firmare gli
atti necessari per mandare avanti l'Office. Dopo il 5 settembre
fino alla data di insediamento del nuovo direttore due funzionari
che godono di posizione organizzativa hanno mandato avanti l'Office
facendo le veci del Direttore , quindi l'attività non si è mai
interrotta, compresa quella  ordinaria che  si è svolta
come di consueto.
Per quanto riguarda quanto da voi richiesto, io mi farò carico
di richiedere al nuovo Direttore di avviare l'iter per
l'elaborazione di un regolamento interno che è doveroso avere.
Rispetto alla seconda domanda: "
se sono stati adottati
provvedimenti più generali volti a garantire l'efficienza e la
razionalizzazione di tale importante organismo di promozione della
nostra Regione, che peraltro, come ci ha ricordato in un'audizione
in commissione, risulta sottodimensionato in relazione
all'organico
", devo dire che nel corso del mandato da Assessore
ho dovuto constatare che, in base a quanto riferitomi in più
occasioni dal Direttore generale dell'Office, la legge n. 9/2009
aveva definito un modello organizzativo dell'ente un pochino
scarno: un solo organo gestionale (il Direttore generale) a cui
sono attribuiti in via esclusiva tutti gli atti a carattere
decisorio. Questo modello si è rivelato poi alla prova dei fatti
insufficiente per garantire la gestione interna dell'ente di cui
stiamo parlando e insufficiente per svolgere tutte le attività e le
iniziative che la legge istitutiva aveva posto a suo carico.
A fronte dell'ampia autonomia che viene riconosciuta all'Office,
la legge istitutiva non ha infatti corrisposto un adeguato modello
organizzativo e di governo dell'ente, quindi è costretto ad
investire una significativa parte degli sforzi del personale per
fare fronte alle esigenze interne al suo funzionamento dell'ente,
con una conseguente limitazione del potenziale di attività rivolte
verso l'esterno a favore degli utenti e, più in generale, a favore
del territorio. Non ultimo i pensionamenti e le leggi che non ci
permettono di rinnovare in maniera congrua il numero di addetti
agli uffici sul territorio hanno posto veramente in crisi i singoli
uffici presso i Comuni.
Per consentire quindi un vero e proprio cambio di passo, che è
quello di cui si discute da alcuni anni all'interno di quest'aula,
ritengo che occorra rifondare proprio il modello organizzativo
dell'Office, il modello strutturale e gestionale su nuove e più
solide basi. È proprio in questa direzione che ci siamo mossi con
la nuova nomina del Direttore mediante una richiesta anche agli
uffici regionali, in collaborazione con il nuovo Direttore. Proprio
per questo è stata istituita anche una nuova Direzione all'interno
dell'Assessorato, che si deve occupare anche della raccolta dei
dati di cui abbiamo discusso questa mattina: non solo quelli del
trasporto e della viabilità, ma proprio per  creare un ufficio
ad hoc
che serva poi a dare gli indirizzi all'Office; questo
è l'aspetto più importante: avere un osservatorio del turismo di
cui noi non siamo ancora dotati, che sarà in capo all'Assessorato,
perché non è corretto porre in capo al nuovo ente unico
l'osservatorio, ma deve essere un organo che sta al di sopra:
questo è lo scopo della nuova Direzione.
L'obiettivo è di ricostituire in tempi brevi, se possibile,
l'Office come oggi lo conosciamo in un ente unico destinato alla
centralizzazione delle attività di promozione e
promo-commercializzazione della Valle d'Aosta in tutte le sue
componenti: gli aspetti naturali, ambientali, culturali per
prodotti enogastronomici, dell'artigianato, componente sportiva e
turistica. Oltre alle attuali competenze in materia di
informazione, accoglienza e intrattenimento, l'ente dovrà avere un
ruolo strategico che gli sarà attribuito e dovrà poter contare
quindi su adeguate risorse umane e finanziarie.
Presidente -
La parola alla Consigliera Minelli per la
replica.
Minelli (IC) -
Grazie Assessore. La sua risposta è
pienamente soddisfacente, accogliamo favorevolmente l'ipotesi di
lavoro che l'Assessore ha evidenziato che va nell'ottica di una
riorganizzazione e di un miglioramento di tutto quello che riguarda
la promozione e la cura della Regione nei confronti dell'importante
tema del turismo. Il progetto di avviare questo ente unico ci vede
completamente concordi e quindi riteniamo che si stia lavorando
nella direzione giusta.
Una piccola annotazione a margine. Durante l'estate il Dirigente
che aveva diritto alle sue ferie avrà sicuramente ottemperato agli
obblighi con le firme di alcuni atti, ma, come anche lei nella sua
spiegazione conviene, è opportuno avere la possibilità, in caso di
assenza per motivi vari di un Direttore unico, come era in questo
periodo, di avere qualche persona che non semplicemente firmi delle
cose, ma assuma maggiormente gli oneri della reggenza di un ufficio
di questo tipo. Capisco comunque che si vuole andare nella
direzione di lavorare per migliorare le cose.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK