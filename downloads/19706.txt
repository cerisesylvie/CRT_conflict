Consiglio Regionale della Valle d'Aosta - Oggetto del Consiglio n. 2864 del 20 novembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula
Oggetto del Consiglio n. 2864 del 20 novembre 2002 - Resoconto
OGGETTO N. 2864/XI Proposta di regolamento: "Attuazione
dell'articolo 30bis della legge regionale 23 ottobre 1995, n. 45.
Determinazione delle percentuali da riservare ai passaggi interni
nel sistema di classificazione del personale regionale appartenente
alle categorie A, B e C".
Articolo 1 (Determinazione della percentuale dei posti riservati
ai passaggi interni)
1. In attuazione dell'articolo 30bis della legge regionale 23
ottobre 1995, n. 45, inserito dall'articolo 2, comma 1, della legge
regionale 22 marzo 2000, n. 9, le percentuali dei posti vacanti
della dotazione organica da ricoprire mediante passaggi interni nel
sistema di classificazione del personale del ruolo unico regionale
appartenente alle categorie A, B e C sono determinate nelle
seguenti misure, operando, nel caso di frazioni pari o superiori a
0,5, un arrotondamento per eccesso:
a) per l'accesso alle posizioni economiche B1, B2 e B3 della
categoria B: 50 per cento;
b) per l'accesso alle posizioni economiche C1 e C2 della
categoria C: 30 per cento;
c) per l'accesso alla posizione economica D della categoria D:
30 per cento.
2. Per l'anno 2002 la determinazione dei posti riservati, in
applicazione delle percentuali di cui al comma 1, è effettuata, per
ciascuna delle posizioni interessate, sui posti vacanti alla data
del 1° gennaio 2002.
Président
Le projet de règlement n° 18 a reçu l'avis
favorable à la majorité de la II
ème
Commission.
La parole au rapporteur, le Conseiller Cerise.
Cerise (UV)
L'adozione di questo regolamento deriva
dall'articolo 30 bis della legge regionale n. 45/95 - vedasi legge
regionale n. 9/2000 -, che demanda a questo strumento la
determinazione della percentuale, per ognuna delle categorie A-B-C,
dei posti vacanti che possono essere ricoperti con passaggi
interni, fermo restante che la progressione avviene mediante
procedure selettive. Si ricorda che l'approvazione di questo
regolamento può avvenire in quanto: è stato definito il contratto
collettivo di lavoro sottoscritto in data 12 giugno 2000, che
individua tra l'altro i criteri per i passaggi da una categoria a
quella immediatamente superiore, ovvero da una posizione a quella
superiore; è stata sottoscritta la concertazione prevista
dall'articolo 10 del richiamato contratto, con la quale i
rappresentanti delle organizzazioni sindacali hanno concordato,
verbale in data 23 luglio 2000, la procedura di progressione
interna del personale nel sistema classificatorio.
Sulla base di questi accordi il regolamento in approvazione
stabilisce che le percentuali da riservare per la progressione
interna sono del 50 percento per la categoria B e del 30 percento
per quelle C e D. Queste percentuali vanno applicate alla totalità
dei posti vacanti o che si renderanno vacanti nel corso dell'anno
suddivisi per ciascuna delle posizioni interessate, con un
arrotondamento per eccesso nel caso di frazioni pari o superiori a
0,5 percento. Al secondo comma si prevede che per il corrente anno
le percentuali stabilite si applicano ai posti vacanti alla data
del 1° gennaio 2002. Questo regolamento, oltre ad assolvere ad
adempimenti previsti dalla normativa in vigore, costituisce uno
strumento importante per la trasparenza nella gestione del
personale regionale.
Président
La discussion générale est ouverte.
La parole à la Conseillère Squarzino Secondina.
Squarzino (PVA-cU)
Per riprendere l'affermazione
conclusiva con cui il relatore ha presentato questa proposta di
regolamento e mi spiego. Questo regolamento è stato discusso in
commissione, è stato esaminato e la valutazione del nostro gruppo
si basa proprio sugli elementi che sono emersi nel corso della
discussione. Dobbiamo dire che se ci sono alcune cose positive,
altre, negative, ci preoccupano assai. È positivo che siano state
definite le percentuali dei posti, che nelle diverse categorie sono
riservate ai passaggi interni, percentuali che andavano definite in
base al dettato della legge n. 45/95, quindi sicuramente questo
andava fatto; ma il quadro organizzativo in cui si inserisce non
brilla di quella chiarezza e trasparenza che invece si afferma
essere la finalità dell'intervento. La mia non è una critica al
relatore; il relatore dice le cose che ritiene giusto dire e la
sottoscritta fa rilevare, prendendo spunto da un'osservazione della
relazione, un elemento negativo che è emerso in sede di
dibattito.
Qual è l'elemento negativo? È proprio nel meccanismo che si è
instaurato in assenza attualmente di una programmazione chiara dei
concorsi. Oggi come oggi il Consiglio va ad approvare un
regolamento che prevede che ogni anno si stabilisca il numero dei
posti disponibili, io so che ogni anno il 30 percento o il 50
percento - a seconda delle categorie - dei posti vanno coperti con
passaggi interni, l'anno successivo verifico se questo è avvenuto e
faccio gli opportuni aggiustamenti se questo non è avvenuto. Come
avviene la scelta di quali posti indicare per i passaggi interni e
di quali posti indicare per le procedure concorsuali? Se non c'è
una programmazione chiara delle assunzioni - che il regolamento,
fra l'altro, chiede -, allora ci sarà - come c'è - la massima
discrezione nella scelta circa i posti da mettere a concorso, nel
definire di volta in volta se quel posto è coperto da un concorso
interno o da uno esterno.
A nostro avviso questa mancanza di chiarezza rende questo atto
normativo, che pure ha una sua validità nella logica di
un'attuazione di una legge, uno strumento molto debole e che dà in
mano agli organi decisionali una discrezionalità altissima. Infatti
non è chiaro in base a quali criteri, sulla lista dei posti
disponibili, vengono scelti di volta in volta i posti da assegnare
al concorso interno… e quali al
concorso esterno. Questo è un elemento estremamente negativo, che
non dà chiarezza al contesto in cui questo intervento si
inserisce.
Président
Il n'y a plus de conseillers inscrits à
parler. La discussion est close. Je rappelle qu'il s'agit d'un
article unique, par conséquent nous procédons à une sole votation,
donc seulement au vote final. Je soumets au vote l'article
unique:
Conseillers présents: 31
Votants: 27
Pour: 27
Abstentions: 4 (Beneforti, Curtaz, Frassy, Squarzino
Secondina)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK