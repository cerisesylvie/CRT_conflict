Consiglio Regionale della Valle d'Aosta - Oggetto del Consiglio n. 706 del 24 settembre 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 706 del 24 settembre 2014 - Resoconto
OGGETTO N. 706/XIV - Interpellanza: "Verifiche in ordine alla
convenienza dell'allacciamento alla rete di teleriscaldamento delle
strutture di proprietà regionale".
Presidente -
Ha chiesto la parola il Consigliere
Guichardaz, ne ha la facoltà.
Guichardaz (PD-SIN.VDA) -
Grazie Presidente.
Parliamo di un tema di cui si è discusso molto in questi ultimi
mesi: il teleriscaldamento. Lo affrontiamo però non dal punto di
vista del disagio e delle ricadute negative sulla viabilità e sulle
attività economiche cittadine, gli amici dell'opposizione in
Consiglio comunale di Aosta hanno appena portato in discussione le
problematiche relative a questi aspetti del teleriscaldamento e mi
pare che ci sia anche un dibattito aperto con le categorie che
rappresentano i commercianti, quindi non vorrei aggiungere
ulteriore benzina sul fuoco. Parliamo di teleriscaldamento, ma con
particolare riferimento alla valutazione di convenienza degli
allacciamenti delle strutture di proprietà regionale. Avete letto
sicuramente sui giornali della
querelle
- non so se possiamo
chiamarla così - tra uffici comunali di Aosta e parte politica del
Comune di Aosta relativamente alla valutazione della convenienza
del teleriscaldamento appunto per quanto riguarda alcuni stabili di
proprietà comunale. Questa
querelle
è finita sui giornali,
con qualche smentita postuma e qualche ridimensionamento della
polemica, ma l'idea di fondo che sia necessaria una valutazione
preventiva in ordine alla convenienza economica dell'allacciamento
delle strutture pubbliche rimane, eccome se rimane!
Naturalmente noi non vogliamo entrare nel merito se sia
opportuno o meno che le famiglie allaccino i loro impianti al
teleriscaldamento, le valutazioni vengono fatte dalle assemblee
condominiali e non siamo di certo noi a dare indicazioni in un
senso o nell'altro. Certo ci preoccupa capire che cosa stia
succedendo dalla parti di Telcha e la preoccupazione è dovuta sia
alle questioni che stiamo leggendo sui giornali, sia alla massiccia
partecipazione al progetto da parte della Regione attraverso la sua
controllata CVA e, quando dico "sua controllata CVA", intendo sua
anche se attraverso Finaosta, ma è come se fosse, è sempre
Pantalone che paga, già perché CVA partecipa all'affare del
teleriscaldamento con una quota importante, pari quasi al 30
percento, quindi la buona riuscita dell'operazione ha sicuramente
una rilevanza pubblica che non si può sottovalutare.
Nel testo dell'interpellanza abbiamo citato uno stralcio di
un'intervista che definirei entusiastica dell'Assessore al Comune
di Aosta Delio Donzel, in cui lo stesso si lancia in elogi
sperticati del teleriscaldamento, tanto da dichiarare:
"se i
tempi saranno rispettati, prevedo notevoli risparmi per le famiglie
e le aziende che il prossimo inverno si doteranno del
teleriscaldamento"
. L'intervista l'ho letta su
AostaCronaca
, poi, siccome non mi fido, ho fatto la prova
del 9 con le
news
della Stella Alpina e dice proprio
esattamente le cose che ho riferito. Non è quindi, diciamo, una
frase riportata, ma è una frase ragionata, molto pensata.
Personalmente ritengo che un politico dovrebbe essere un po' più
prudente quando parla di notevoli risparmi, soprattutto con
riferimento alle famiglie, riferendosi ad un'operazione, tra
l'altro, squisitamente commerciale. L'operazione del
teleriscaldamento è un'operazione squisitamente commerciale, ma
ognuno risponde per sé, l'Assessore Delio Donzel evidentemente ha
dei dati inoppugnabili che attestano queste sue perorazioni
entusiastiche, ricordo che parliamo di un'operazione che dovrebbe
costare a regime oltre 80 milioni di euro, di cui una ventina come
minimo almeno pubblici. Aspettiamo, quindi, che l'Assessore porti
dei dati certi in Consiglio comunale - non so se lo ha fatto ieri,
non sono riuscito a seguire il Consiglio - che confermino questo
suo entusiasmo per il teleriscaldamento, anche se nel frattempo,
come dicevo, i tecnici del Comune e i dirigenti hanno cominciato a
fare dei rilievi, tanto da indurre l'Assessore a dire sui giornali:
"al momento non c'è nessuna decisione, gli stabili da collegare
sono diversi e servono le giuste valutazioni"
. Lo ripeto,
perché magari non...è lo stesso Assessore
..."al momento non c'è
nessuna decisione, gli stabili da collegare sono diversi e servono
le giuste valutazioni"
. Scusi, Assessore Delio Donzel, non so
se ci sta ascoltando in questo momento, ma è sempre lei quel tale
Delio Donzel che prima aveva detto:
"se i tempi saranno
rispettati, prevedo un notevole risparmio per le famiglie e le
aziende che il prossimo inverno si doteranno del
teleriscaldamento"
. Com'è che da una parte spinge le famiglie
ad allacciarsi e dall'altra frena sull'allacciamento degli stabili
comunali?
Tra l'altro, mi risulta che l'allacciamento agli edifici del
Comune sarà gratuito, al contrario di ciò che avviene per le
famiglie e che Telcha applicherà al Comune di Aosta per cinque
anni, con la possibilità di un rinnovo per altri cinque, uno sconto
del 6,78 percento sulla tariffa consumo standard e un ribasso del
16,78 percento sulla tariffa standard applicata alla quota potenza.
Delle due l'una: o è ultra convenientissimo l'allacciamento al
teleriscaldamento degli stabili comunali, e quindi lo è di risulta
pure per le famiglie, visto che non usufruiscono né di sconti, né
di allacciamenti gratuiti, o c'è qualcosa che non mi torna in
questo perorare la causa del teleriscaldamento, tra l'altro, a
corrente alternata: un momento la perora, dall'altra, tira, frena,
diciamo, per cercare di compensare un po' quest'entusiasmo e,
poiché c'è di mezzo anche la Regione in questa storia, sia perché
ci investe dei bei soldoni attraverso CVA, sia perché è previsto
l'allacciamento di alcune strutture regionali, ci preme capirci
qualcosa. Ci chiediamo se questi dubbi dell'ultima ora da parte dei
tecnici e dei dirigenti comunali, ripeto, malgrado le condizioni
super convenienti di cui usufruirebbe il Comune di Aosta, non
debbano essere presi in considerazione anche per la Regione. Con la
delibera di Giunta regionale n. 939 del 24 maggio 2013 risulterebbe
che le condizioni per l'allacciamento di alcuni stabili di
proprietà regionale, ad esempio, la Biblioteca, l'Assessorato delle
opere pubbliche, l'Istituto d'arte ed altri stabili, siano le
medesime concesse al Comune di Aosta e che pertanto ci si trovi in
una situazione del tutto analoga anche da un punto di vista della
valutazione sulla convenienza e sull'opportunità del
teleriscaldamento.
Tutto questo preambolo per dire, colleghi, che la Regione mette
dei bei soldi in un'operazione massimamente commerciale in cambio
di supposti utili e qualche vantaggio in ordine all'allacciamento
di alcuni suoi stabili. Affinché una pubblica amministrazione o una
sua controllata si imbarchi in un'operazione
commerciale...naturalmente qualcuno giustifica la cosa parlando di
ecosostenibilità, di qualità dell'aria, di diminuzione
dell'anidride carbonica, di vantaggi indubitabili per le tasche dei
cittadini, eccetera, eccetera...dicevo che, affinché una pubblica
amministrazione si getti a capofitto in qualità di partner in
un'operazione commerciale, è necessaria una preventiva valutazione
in ordine alla sostenibilità economica - lo prevedono le leggi nel
momento in cui c'è una partecipazione pubblica ad un'impresa
privata -, alla convenienza, oltre naturalmente ad un'attenta
valutazione sull'utilità dell'opera. In mancanza di questi
requisiti potrebbe intervenire la Corte dei Conti, come fa notare,
come ci ricorda qualche dirigente scrupoloso del Comune di Aosta.
La Corte dei Conti potrebbe metterci il naso anche nell'ipotesi in
cui non si sia prestata la dovuta attenzione, per esempio, agli
aspetti legati alla libera concorrenza. Non mi risulta che sia
stato fatto un appalto per il teleriscaldamento, almeno la delibera
939 prevede una procedura negoziata, siccome sarebbe, diciamo,
l'unica entità che fornisce questo tipo di servizio. Ora, non
vorrei fare il disturbatore di matrimoni ben riusciti, quello tra
CVA , Cofely e SEA...poveretti, mi sembra che siano in fase di
separazione, se non addirittura di divorzio...ma ritengo sia
doveroso che anche la Regione faccia le opportune valutazioni sulla
convenienza dell'allacciamento dei suoi stabili, per non rischiare
poi che qualche entità terza possa intervenire ravvisando
irregolarità, che poi puntualmente ricadono sui cittadini e, poiché
qui ci sono anche in ballo dei bei milioni di euro pubblici, io
credo che sia del tutto opportuno che la Giunta, o chi per voi, ci
dica chiaramente, anzi che lo dica ai cittadini, visto che è
pubblico il Consiglio, chi eventualmente pagherà qualora si
ravvisasse che non era poi così conveniente ed opportuno che si
perorasse così entusiasticamente la causa del teleriscaldamento,
fino a ritenere opportuna la partecipazione di una nostra
controllata, oltre alle famiglie.
Sono preoccupato anche per le polemiche di questi ultimi mesi,
ovviamente, compreso il caos cittadino, compresa la vicenda di SEA.
Sono preoccupato e chiedo attraverso quest'iniziativa se a pagare
eventuali...ripeto: eventuali passivi o addirittura un
flop
dell'operazione Telcha, perché si profila all'orizzonte anche una
possibilità che l'operazione Telcha non abbia una sostenibilità,
qualora si ravvisassero dei problemi in termini di allacciamenti e
di adesione, diciamo, entro i
benchmark
previsti, mi chiedo
se a pagare eventuali passivi o addirittura un
flop
dell'operazione saranno i responsabili, quindi i decisori politici,
i dirigenti e i soci di Telcha, o se, come al solito, i costi
ricadranno sulle spalle dei cittadini. Grazie.
Presidente -
Grazie. Ha chiesto la parola l'Assessore
Baccega, ne ha la facoltà.
Baccega (SA)
- Grazie Presidente.
Io credo che le parole del collega, amico, Assessore
all'ambiente, Donzel, siano francamente condivisibili, perché,
laddove c'è rispetto del cronoprogramma, in un'operazione di questo
tipo, così importante, così onerosa, efficienza ed economicità sono
gli elementi base che devono essere ovviamente rimarcati. È vero,
quindi noi abbiamo fortemente sostenuto il progetto del
teleriscaldamento - lo ricorderà bene anche la Consigliera Fontana,
che faceva parte di quella Giunta, alla quale partecipavo anch'io
-, lo abbiamo sostenuto fortemente, perché la città aveva una forte
esigenza di teleriscaldamento. Lei si ricorderà bene che avevamo
307 alloggi del quartiere Cogne senza riscaldamento, neanche le
caldaiette; avevamo uno sforamento di polveri sottili quotidiano
che era esagerato e quindi quel progetto in quel momento, dopo un
percorso di approfondimento, un percorso che comunque dava
risultati di efficienza e di economicità...la Giunta comunale, era
il febbraio 2008, approvò la convenzione tra Comune di Aosta,
Telcha, proprio per la realizzazione della rete impiantistica per
il teleriscaldamento. Poi tutta una serie di provvedimenti
successivi...nell'aprile del 2010 approvammo il progetto esecutivo
del primo lotto, fino ad arrivare a questa delibera recente che il
Comune di Aosta ha approvato, affidando un incarico di consulenza
per l'analisi tecnico-economica dettata soprattutto dal fatto che,
se leggiamo approfonditamente la delibera, all'interno
dell'Amministrazione comunale non ci sono tecnici che hanno il
tempo e forse la professionalità per redarre una valutazione di
questo tipo e, dall'altra parte, soprattutto, che ci sono una serie
di complessità molto forti all'interno del patrimonio comunale. Ho
parlato poco fa del quartiere Cogne, voi sapete che al quartiere
Cogne ci sono edifici realizzati nel 1922, nel 1935, nel 1948, c'è
tutto un percorso...oltre a tutta una serie di altri edifici che
meritano sicuramente un ulteriore approfondimento.
Per entrare nel merito di quella che è l'interpellanza, per
quanto riguarda la prima domanda:
"se sia stata fatta ogni
possibile valutazione in ordine alla sostenibilità e alla
convenienza dell'opera all'atto della partecipazione di CVA
all'assetto societario"
, sentita CVA, ci dicono che, per ogni
iniziativa di investimento, viene elaborato un progetto e un piano
economico, cosiddetto nell'inglesismo
"business plan
", che
contempla diversi scenari, sulle variabili sensibili dello stesso.
Inoltre - e lo ricordo bene - nel caso specifico era stata avviata
nel 2012 e nel 2013 una campagna di pre-contrattualizzazione sulla
città di Aosta per verificare la risposta del mercato
all'iniziativa. Il raggiungimento di quegli obiettivi, erano gli
obiettivi prefissati, ha confermato la fattibilità dell'operazione
e ha determinato l'ingresso di Cofely Italia nell'iniziativa e
quindi l'avvio dell'investimento.
Al quesito n. 2 si chiede:
"se la Regione ha in essere
contratti con Telcha..."
, per rispondere a questo quesito,
bisogna fare una breve premessa, che riepiloga un po' l'iter
amministrativo con il quale si è arrivati alla situazione odierna,
lei ha già citato qualche passaggio nel suo intervento. In data 17
maggio la società Telcha ha formulato una proposta economica per
l'allacciamento e per la fornitura, previa verifica dei dati
tecnici e dei consumi inerenti, per gli impianti a servizio di una
serie di lotti...di un lotto di stabili...luoghi di fornitura, vado
a citarli: sono il Centro socio-educativo in via Cerise, l'Istituto
d'arte, la palestra dell'Istituto Regina Maria Adelaide in via
Torino, Palazzo Narbonne, la Biblioteca regionale, lo stabile
dell'Assessorato delle opere pubbliche, la Caserma dei vigili del
fuoco, l'Assessorato delle attività produttive, la Centrale di
Saint-Bénin in via Festaz, che è al servizio del Palazzo regionale,
dell'Istituto Manzetti, del Liceo Bérard e del Convitto regionale.
È proprio un tecnico esterno, l'Ingegner Mascotto, nell'ambito di
un incarico conferito dalla struttura "Manutenzioni stabili e opere
pubbliche", quale collaboratore-tecnico per la progettazione di
impianti, validazione energetica e supporto alle attività di
energy manager
, ha fatto pervenire una propria relazione di
valutazione tecnico-economica in merito alla convenienza e
all'allacciamento della rete di teleriscaldamento. Da questa
relazione risulta che, per quanto concerne i costi di esercizio
preventivati, le tariffe applicate e i vantaggi in termini di costi
di manutenzione straordinaria, l'offerta di Telcha è da ritenersi
la più conveniente sia nel caso di acquisizione dei servizi e
forniture da CONSIP, quindi parliamo di fornitura di combustibile e
servizio di gestione, sia se confrontata con l'attuale servizio di
gestione del calore, aggiudicato fino alla fine di quest'anno alla
società Astrim Energia. In particolare l'offerta Telcha per il
lotto dei fabbricati che ho poco fa elencato porta ad ottenere un
risparmio per l'Amministrazione regionale rispetto ai valori di
riferimento del mercato CONSIP-MEPA pari al 19,40 percento. Inoltre
nell'offerta presentata da Telcha la società si è impegnata a
fornire ogni anno un
report
da cui si evinca il mantenimento
del rispetto della scontistica attualmente pattuita rispetto alle
tariffe calcolate a partire dai prezzi MEPA, quindi provvedendo ad
eventuali conguagli a favore del committente, se modifica il
mercato MEPA...non viene modificata la scontistica per
l'Amministrazione regionale.
Entrando nel merito della risposta, quindi la Regione con la
delibera che lei ha citato del 24 maggio 2013, ha approvato, a
seguito della verifica tecnica ed economica, la proposta Telcha per
l'allacciamento di alcuni stabili di proprietà, dando mandato al
dirigente della struttura di avviare le procedure previa verifica
del permanere in essere delle condizioni di convenienza economica
per l'Amministrazione.
Per quanto riguarda il terzo quesito:
"se vi è l'intenzione
di predisporre opportune verifiche in ordine alla convenienza degli
allacciamenti delle strutture..."
, come ho detto nella risposta
alla domanda precedente, le verifiche riguardo alla convenienza
degli allacciamenti delle strutture di proprietà regionale sono già
state eseguite e proseguiranno, comunque, a scanso di equivoci,
qualora il mercato MEPA dovesse scendere, Telcha dovrà scendere per
garantire la scontistica contrattualizzata.
"Se gli eventuali passivi o perdite derivanti da valutazioni
erronee o superficiali da parte di CVA o dell'Amministrazione
regionale saranno direttamente attribuiti alla dirigenza di CVA o
della Regione..."
: beh, come riferito dalla stessa CVA, la
società ha applicato attenzione, accorgimenti e metodologie
rientranti nella prassi operativa di mercato, sia in sede
valutativa che realizzativa, quindi per stimare la bontà
dell'iniziativa e circoscrivere i rischi senza alcuna
superficialità...peraltro siamo di fronte, comunque, ad
un'iniziativa imprenditoriale che ha insito un livello di rischio.
Da questo punto di vista, abbiamo dato mandato, quindi, ai nostri
tecnici, di predisporre, appunto, il perfezionamento dei contratti
con la Telcha. Grazie.
Presidente
- Per la replica, il Consigliere
Guichardaz.
Guichardaz (PD-SIN.VDA)
- Ad Aosta la Giunta affida una
perizia sui costi del teleriscaldamento. La perizia arriva dopo che
gli uffici comunali hanno lavorato per circa un anno per analizzare
le tabelle presentate dalla società Telcha, valutazione
tecnico-economica sulla convenienza dell'allacciamento. "Addio
caldaie ma non per il Comune, il Servizio stabili frena sul
teleriscaldamento, Giunta furiosa: "valuteremo caso per caso"",
"Teleriscaldamento, caos in Comune di Aosta", in più i commercianti
si mettono a fare causa a Telcha, quindi in qualche maniera la
causa ricadrà anche su CVA. Ci dicono poi che una delibera è pronta
per assegnare una perizia esterna con cui dirimere la questione
dell'economicità della proposta di Telcha. Telcha non nasconde le
difficoltà nel far conoscere il teleriscaldamento, poca sensibilità
da parte degli amministratori, certo, è stata fatta fuori, diciamo,
la componente valdostana, in qualche maniera, Fratelli Ronc si è
ritirata, la SEA non è più riconosciuta come socio all'interno
della compagine. Gli ex soci, tanto per concludere questo
quadretto, lanciano la sfida a Telcha, il teleriscaldamento è già
vecchio.
Allora, questa è una guerra di trincea, non è un'operazione
commerciale che ha insito, come dice lei, diciamo, un minimo
rischio, anche se le operazioni commerciali dei privati possono
avere insiti tutti i rischi che si vuole. L'operazione commerciale
in cui ci mettiamo i soldi noi, i soldi dei contribuenti e i soldi
dei cittadini dovrebbero avere insito nessun tipo di rischio,
perché la nostra
mission
, la
mission
della pubblica
amministrazione e la
mission
di CVA, che è una controllata
al cento per cento, con soldi pubblici, non è quella di fare
investimenti a rischio, ma è quella di fare degli investimenti
sicuri, sostenibili che ci sia un'utilità. Allora, o vi mettete
d'accordo e magari informate il Comune di Aosta, il quale sta
mettendo in piedi una perizia, sta mettendo in piedi delle
consulenze, eccetera, che voi avete già fatto tutto e quindi che
siete assolutamente sicuri, come Regione, invece della convenienza
di Telcha o altrimenti io comincio a pensare che qua non c'è
dialogo tra istituzioni. Il Comune di Aosta e la Regione sono le
due entità amministrative più grandi della nostra regione, se una
dice una roba e una dice un'altra, mi dispiace, ma c'è qualcosa che
non torna.
Tra l'altro, voi mi dite che è efficiente, eccetera, eccetera.
Io ho fatto una provocazione apposta, non è magari uso citare
l'Amministratore di un Comune in un'interpellanza fatta in questo
contesto, ma, quando un Amministratore di un Comune di 40 mila e
rotti abitanti, dice ai cittadini: "allacciate perché c'è la sicura
convenienza", dopodiché ci si ritira indietro, perché i dirigenti
comunali, i tecnici comunali vogliono fare delle ulteriori
valutazioni, c'è qualcosa che forse va preso in considerazione
dalla Regione stessa considerato che noi abbiamo in prospettiva di
allacciare non solo quelli stabili che lei ha elencato, ma tutta
una serie di altri stabili, perché sulla delibera ci si è
"arrotolati" nel cercare di giustificare in prospettica futura
degli allacciamenti anche su altri stabili nei quali
"bisogna
fare dei ragionamenti sul cambio della caldaia che sta diventando
obsoleta..."
, eccetera, eccetera: questo è il problema!
L'altra questione: siccome qua c'è un
partner
pubblico,
che ci mette un sacco di soldi e ci ha messo la faccia e la faccia
vuol dire: io garantisco che questa è un'operazione che non ha
particolari rischi, alle famiglie soprattutto, con il
testimonial
Delio Donzel, che dice: "allacciatevi pure
perché va tutto bene"...beh, se succedesse qualcosa, se ci fosse un
flop
e se quest'operazione andasse a bagno...perché SEA,
adesso sta facendo...gli ex soci...adesso stanno facendo una
campagna, diciamo, un po' in concorrenza...il Comune non allaccia,
gli amministratori comunali fanno retromarcia...io voglio vedere
quanti commercianti allacciano il teleriscaldamento dopo tutto il
pandemonio che è stato fatto in città quest'estate, altro che
allacciamento, quelli stanno facendo causa! Se non ci sono le
attività commerciali, gli edifici pubblici, se c'è una fronda che è
quella che avrebbe dovuto garantire il portafoglio clienti, non
scordiamoci che SEA era quella che avrebbe dovuto cedere,
convincere i condomini ad allacciarsi, se non c'è questo tipo di
collaborazione tra tutti, dove vogliamo andare!
Allora io mi auguro, Assessore, che l'operazione...tanto non
l'ascoltano, non riescono a sentire, mi dispiace... io mi auguro
che quest'operazione non sia un
flop
, me lo auguro per il
bene non tanto della Telcha in quanto tale, ma perché in
quest'operazione si sono investiti dei gran soldi e lei mi ha
detto, e ha detto prima, che, qualora fosse un
flop
, perché
non è stata fatta una valutazione abbastanza lungimirante dei
rischi, né i dirigenti, né i politici, né i soci di Telcha, nel
caso specifico CVA, pagheranno per un'eventuale valutazione
superficiale, e questa è la politica valdostana! Grazie.
Presidente
- Grazie. Credo che possiamo fare ancora un
punto dell'ordine del giorno: il 31.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK