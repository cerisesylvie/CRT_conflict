Consiglio Regionale della Valle d'Aosta - Oggetto del Consiglio n. 1810 del 23 gennaio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1810 del 23 gennaio 1991 - Resoconto
OGGETTO N. 1810/IX - Ratifica di deliberazioni adottate dalla
Giunta regionale in via d’urgenza.
Oggetto n. 9462 in data 2 novembre 1990: Appalto, a
licitazione privata, dei lavori di costruzione del V tronco - dalla
sez. 237 alla sez. 265 - della pista forestale denominata
"Molere-Ponte Bouro", in Comune di Lillianes - Approvazione ed
impegno di spesa.
Presidente
: Ha chiesto la parola il Consigliere Perrin;
ne ha facoltà.
Perrin (UV)
: Cette piste forestière, qui est intéressante
puisqu’elle va desservir aussi les alpages de la
montagne de Lillianes, est en train d’aller de
l’avant avec beaucoup de lenteur, non seulement
maintenant, mais aussi dans le passé, pour toute une série de
causes concernant les travaux.
Nous sommes favorables évidemment à l’approbation
de cette délibération, qui avait été présentée au mois de novembre
- si je ne me trompe pas - avec une motivation qui parlait de
"l’avvento della stagione invernale"
et donc
de la nécessité d’arriver immédiatement à approuver
la délibération pour pouvoir commencer les travaux.
Vu que nous sommes en plein hiver et que les travaux ne sont pas
possibles en ce moment, avant la fonte de la neige, je demande à
l’Assesseur si ce n’est pas le cas
d’augmenter la partie qui est mise en délibération
parce que avec 606 millions on ne pourra pas faire grand chose.
Je crois que la piste mérite une attention particulière, donc,
si ce n’est pas avec cette délibération,
qu’on envisage en tout cas la possibilité
d’apporter à l’attention du Conseil
un autre tronçon le plus tôt possible.
Presidente
: Ha chiesto la parola
l’Assessore all’Agricoltura, Foreste
ed Ambiente naturale, Lanièce; ne ha facoltà.
Lanièce (DC)
: Questa deliberazione è stata presentata per
utilizzare i ribassi d’asta, ma ormai non la
possiamo più modificare perché è già stato espletato
l’appalto che, in data 21 dicembre, è stato vinto
dalla ditta Vico s.r.l., che se l’è aggiudicato con
un ribasso del 9,15 per cento.
L’importo della deliberazione permette di
eseguire un collegamento trasversale con Fontainemore, al quale
avevamo dato una certa priorità, per poter disporre di un anello
completo al momento della raccolta del latte ed evitare di salire
da Fontainemore o da Lillianes per poi ridiscendere dalla stessa
parte.
E’ comunque intenzione
dell’Esecutivo eseguire ulteriori tronchi di questa
strada, perché, come giustamente diceva il Consigliere Perrin, essa
ha una notevole importanza, oltre che per la sua funzione di
collegamento intercomunale, anche perché collega i diversi alpeggi
che ci sono più a monte.
Presidente
: Se nessuno chiede la parola, pongo in
votazione la ratifica della deliberazione n. 9462.
Esito della votazione:
Presenti: 33
Votanti: 32
Favorevoli: 32
Astenuti: 1 (Riccarand)
Il Consiglio approva
Oggetto n. 10120 in data 23 novembre 1990: Lavori di
ristrutturazione ad uso museo archeologico
dell’edificio denominato "Ex Caserma Challant" in
Piazza Roncas ad Aosta (2° lotto) - Approvazione di perizia
suppletiva e di variante - Approvazione dell’atto di
sottomissione e nuovi prezzi - Approvazione ed impegno di
spesa.
Presidente
: Se nessuno chiede la parola, pongo in
votazione la ratifica della deliberazione n. 10120.
Esito della votazione:
Presenti, votanti e favorevoli: 33
Il Consiglio approva all’unanimità
Oggetto n. 10434 in data 30 novembre 1990: Appalto a
licitazione privata dei lavori di ammodernamento della strada
regionale n. 16 di Saint-Christophe (ultimo tronco) con costruzione
di parcheggio in frazione Nicolin.
Presidente
: Se nessuno chiede la parola, pongo in
votazione la ratifica della deliberazione n. 10434.
Esito della votazione:
Presenti, votanti e favorevoli: 31
Il Consiglio approva all’unanimità
Oggetto n. 10568 in data 30 novembre 1990: Esecuzione in
economia diretta dei lavori di restauro del salone delle cucine del
Castello di Verrès - Approvazione ed impegno di spesa.
Presidente
: Se nessuno chiede la parola, pongo in
votazione la ratifica della deliberazione n. 10568.
Esito della votazione:
Presenti, votanti e favorevoli: 30
Il Consiglio approva all’unanimità
Oggetto n. 10569 in data 30 novembre 1990: Esecuzione, in
economia diretta, dei lavori di indagine archeologica della chiesa
parrocchiale di Châtillon - Approvazione ed impegno di
spesa.
Presidente
: Se nessuno chiede la parola, pongo in
votazione la ratifica della deliberazione n. 10569.
Esito della votazione:
Presenti, votanti e favorevoli: 30
Il Consiglio approva all’unanimità
Oggetto n. 10676 in data 7 dicembre 1990: Approvazione
dello schema di "Intesa di programma" per
l’attuazione del programma triennale 1989/1991 per
la tutela dell’ambiente, in applicazione della legge
28 agosto 1989, n. 305.
Presidente
: Ha chiesto la parola il Consigliere Bich; ne
ha facoltà.
Bich (PSI)
: Vorrei sapere se il Ministero
dell’Ambiente ha già stabilito la ripartizione dei
fondi a copertura di questi programmi regionali e a quanto ammonta
il riparto per la Valle d’Aosta.
Presidente
: Ha chiesto la parola
l’Assessore all’Industria, Commercio,
Artigianato e Trasporti, Fosson; ne ha facoltà.
Fosson (DC)
: No, non si conoscono ancora le quote
spettanti.
Presidente
: Se nessuno chiede la parola, pongo in
votazione la ratifica della deliberazione n. 10676.
Esito della votazione:
Presenti, votanti e favorevoli: 29
Il Consiglio approva all’unanimità
Oggetto n. 10830 in data 7 dicembre 1990: Appalto mediante
licitazione privata dei lavori di costruzione
dell’impianto di illuminazione
dell’area esterna antistante
l’autoporto nonché della relativa strada regionale
n. 34 (1° lotto) nei comuni di Saint-Christophe e Pollein -
Approvazione ed impegno di spesa.
Presidente
: Se nessuno chiede la parola, pongo in
votazione la ratifica della deliberazione n. 10830.
Esito della votazione:
Presenti, votanti e favorevoli: 29
Il Consiglio approva all’unanimità
Oggetto n. 11242 in data 21 dicembre 1990: Concessione di
un contributo di lire 25.000.000 alla "Sport Show Organisation
S.r.l.", nelle spese sostenute per l’organizzazione
del Palashow ’90, svoltosi ad Aosta il 27 aprile
1990 - Approvazione e liquidazione di spesa.
Presidente
: Ha chiesto la parola il Consigliere
Riccarand; ne ha facoltà.
Riccarand (VA)
: Questa deliberazione si presta a due
osservazioni, la prima delle quali concerne il contributo,
piuttosto discutibile, accordato ad una manifestazione svoltasi un
anno fa. Vorrei chiedere, tra l’altro, se da parte
della Regione o del Comune di Aosta erano già stati dati altri
contributi per questa stessa manifestazione.
L’altra obiezione, che avevo già sollevato nella
precedente adunanza consiliare, riguarda l’assenza,
nella deliberazione, del consuntivo delle spese, cioè di un quadro
che consenta ai Consiglieri di capire in che cosa consistono
realmente queste spese, qual è stato il bilancio finanziario della
manifestazione e come mai ha raggiunto un deficit così elevato di
74 milioni.
Poiché siamo molto perplessi su questa deliberazione, vorremmo
capire meglio come stanno le cose.
Presidente
: Ha chiesto la parola
l’Assessore al Turismo, Urbanistica e Beni
culturali, Pascale; ne ha facoltà.
Pascale (PSI)
: Per questa manifestazione
c’era un impegno formale del precedente Assessore,
che però non era stato quantificato. Il successivo cambio della
guardia ha comportato dei ritardi di carattere burocratico.
Per poter valutare l’entità del contributo, noi
avevamo chiesto alla società organizzatrice il consuntivo, che ci è
pervenuto nel mese di novembre. Successivamente, sulla base di quel
consuntivo, che presentava un disavanzo di 74 milioni, abbiamo
deciso di erogare ugualmente il contributo che in linea di massima
era già stato promesso.
Non mi risulta, ma potrei anche sbagliarmi, che sia stato
accordato un contributo anche da parte del Comune di Aosta.
Per quanto riguarda la specifica nelle deliberazioni delle voci
di preventivo o di consuntivo, ho già dato mandato agli uffici
competenti di indicare, sulle nuove deliberazioni, tutte le voci.
In questo caso si tratta evidentemente di una deliberazione assunta
a dicembre, mentre la disposizione è stata data solo nei giorni
scorsi, a seguito della promessa fatta al Consigliere Riccarand
nella passata adunanza.
Pertanto, sia in questa, sia in altre deliberazioni che
seguiranno, la specifica non c’è ancora, ma sono
comunque in grado di fornire a parte al Consigliere Riccarand, su
sua richiesta, tutte le specifiche dei preventivi che gli
necessitano.
Presidente
: Se nessuno chiede la parola, pongo in
votazione la ratifica della deliberazione n. 11242.
Esito della votazione:
Presenti: 27
Votanti: 27
Favorevoli: 26
Contrari: 1
Il Consiglio approva
Oggetto n. 11253 in data 21 dicembre 1990: Legge regionale
10 gennaio 1969, n. 2 ("Spese per l’incremento del
patrimonio alpinistico") - Concessione di un contributo per la
costruzione di un nuovo rifugio in località Palasinaz, in Comune di
Brusson.
Presidente
: Ha chiesto la parola il Consigliere
Riccarand; ne ha facoltà.
Riccarand (VA)
: All’Assessore competente
vorrei chiedere innanzitutto a quanto ammonta la somma di denaro
finora impegnata dalla Regione per questo rifugio, perché mi sembra
trattarsi di una costruzione che sta diventando molto onerosa per
l’Amministrazione regionale. Vorrei poi sapere
perché si è deciso di passare da un contributo del 50 per cento
delle spese ad un contributo del 70 per cento.
Presidente
: Ha chiesto la parola
l’Assessore al Turismo, Urbanistica e Beni
culturali, Pascale; ne ha facoltà.
Pascale (PSI)
: La somma dei contributi erogati finora è
già citata nella deliberazione. C’è stata una prima
concessione di contributi per lire 877.700.000, poi ce
n’è stata una seconda per lire 339.575.905, seguita
da questa terza concessione per lire 52.825.000 per un ulteriore
stato di avanzamento.
La variazione della percentuale era stata decisa, e poi
approvata dal Consiglio regionale, con la deliberazione di Giunta
n. 7179 del 31 agosto 1990. In quell’occasione io
dissi che si trattava del solo caso in cui era stata concessa una
percentuale del 50 per cento, anziché del 70 per cento, in quanto
c’erano state delle perplessità sul progetto. Nel
momento in cui il progetto era stato poi modificato secondo le
indicazioni degli uffici, si era deciso di concedere la percentuale
del 70 per cento, come per tutti gli altri rifugi.
Presidente
: Se nessuno chiede la parola, pongo in
votazione la ratifica della deliberazione n. 11253.
Esito della votazione:
Presenti: 29
Votanti: 28
Favorevoli: 28
Astenuti: 1 (Riccarand)
Il Consiglio approva
Oggetto n. 11258 in data 21 dicembre 1990: Approvazione ed
impegno della spesa di lire 289.500.000 per la concessione di
contributi, ai sensi della legge regionale 10 gennaio 1961, n. 2,
nelle spese per l’incremento del patrimonio
alpinistico.
Presidente
: Ha chiesto la parola il Consigliere Faval; ne
ha facoltà.
Faval (UV)
: Par cette délibération on prend acte que la
Junte régionale pense allouer toute une série de contributions au
CAI, sans avoir éclairci les rapports avec ce Club. Il y a, par
exemple, quelque chose qui concerne le refuge Turin sur laquelle
j’irai questionner l’Assesseur par
écrit.
En tout cas, pour revenir à cette délibération, je voudrais
demander à l’Assesseur des renseignements à propos
du refuge Ghiglione, qui est l’un des plus
prestigieux de la Vallée d’Aoste, même
s’il n’est pas l’un
des plus fréquentés, pour la simple raison qu’il se
trouve en un endroit très spécial, c’est-à-dire que
à partir du Ghiglione on peut affronter les itinéraires les plus
intéressants et les plus difficiles du Mont-Blanc, par exemple la
voie Crétier au Mont-Blanc.
Il serait intéressant de savoir si l’Assesseur a
parlé avec les propriétaires de ce refuge pour établir quelles sont
les modalités de gestion. Je vous dis cela parce que normalement le
CAI demande une location à ceux qui gèrent le refuge. Pour ce
refuge il faudrait faire le contraire, c’est-à-dire
payer ceux qui sont disponibles à rester pendant trois mois dans un
nid d’aigles et dans des conditions extrêmement
difficiles.
Il m’est arrivé personnellement de vérifier ce
que je suis en train de dire et j’ajoute que les
jeunes gens qui font ce travail se trouvent encore dans des
difficultés supplémentaires par rapport aux dispositions concernant
les factures. Imaginez que ce refuge est fréquenté par
l’élite de l’alpinisme international,
donc il y a des Anglais, des Polonais, des gens qui viennent du
monde entier. Ils arrivent avec des devises étrangères et les
gérants du refuge se trouvent dans l’impossibilité
de leur donner des reçus, comme prévu par la loi. Donc il faudrait
intervenir envers la Garde de finance et envers les autres bureaux
de l’Etat, de façon à leur faire comprendre
qu’il y a des conditions spéciales où certaines
règles ne peuvent pas être respectées. Je demande vraiment à
l’Assesseur de vouloir s’intéresser à
la question, en ce qui concerne le refuge Ghiglione.
Après, en ce qui concerne le refuge Nacamuli, au col Collon, on
avait demandé au CAI de vouloir examiner la dénomination de ce
refuge, dénomination qui est toute récente. Avec le respect que
l’on doit à la famille de Monsieur Nacamuli, qui a
donné de l’argent à la suite d’un
accident mortel subi par leur fils, le CAI a pensé de dénommer le
refuge avec le nom de ce garçon. La question est dans ces termes:
le refuge Aoste au col Collon est connu partout dans le monde, il
s’agit d’une question assez
importante pour que le refuge soit repéré. Si l’on
parle de refuge Nacamuli on ne sait pas où il est. Donc je crois
que l’Assesseur, dans l’intérêt de
l’utilisation de ce refuge, devrait voir avec la
section du CAI, propriétaire, de revenir à
l’ancienne dénomination ou de doubler les noms.
Presidente
: Ha chiesto la parola
l’Assessore al Turismo, Urbanistica e Beni
culturali, Pascale; ne ha facoltà.
Pascale (PSI)
: Dall’ultima adunanza, da
quando cioè il Consigliere Faval aveva fatto le stesse osservazioni
sul rifugio Nacamuli, non ho ancora avuto occasione di incontrare i
responsabili del CAI, ai quali però ho già chiesto un incontro per
i prossimi giorni. In quell’occasione porrò sia il
problema del rifugio Nacamuli, sia quello del rifugio Ghiglione,
sul quale...
(...Interruzione del Consigliere Faval...)
...Ah, non è del CAI?
Comunque cercherò di approfondire la questione, perché non ero a
conoscenza dei problemi ai quali ha fatto cenno.
Presidente
: Se nessuno chiede la parola, pongo in
votazione la ratifica della deliberazione n. 11258.
Esito della votazione:
Presenti: 26
Votanti: 19
Favorevoli: 19
Astenuti: 7 (Faval, Mostacchi, Perrin, Stévenin, Vallet, Viérin
e Voyat)
Il Consiglio approva
Oggetto n. 11268 in data 21 dicembre 1990: Aumento
dell’importo delle borse di studio intitolate alla
memoria di personalità valdostane da attribuire a studenti
universitari meritevoli.
Presidente
: Se nessuno chiede la parola, pongo in
votazione la ratifica della deliberazione n. 11268.
Esito della votazione:
Presenti, votanti e favorevoli: 28
Il Consiglio approva all’unanimità
Oggetto n. 11374 in data 21 dicembre 1990: Approvazione ed
impegno della spesa di lire 61.285.000 per
l’esecuzione, in economia diretta, di lavori urgenti
concernenti l’impianto di riscaldamento elettrico
presso l’unità immobiliare sita in regione Amérique
(Quart), destinata a "Centro diurno per handicappati adulti" e
affidamento degli stessi alla ditta Rizzuti Gennarino, di
Saint-Vincent.
Presidente
: Ha chiesto la parola il Consigliere Bajocco;
ne ha facoltà.
Bajocco (PCI)
: I Consiglieri dell’VIII
legislatura sicuramente ricordano che non passava mese senza che il
Consiglio approvasse dei provvedimenti di acquisto di beni
immobili, castelli, case e capannoni. Nel 1985, con due
deliberazioni del Consiglio, abbiamo acquistato i famosi capannoni
della regione Amérique, per adibirli ad attività industriali.
Anch’io ho votato a favore di
quell’acquisto, ma se avessi saputo che una parte di
quei capannoni sarebbe servita per creare un centro per i disabili,
certamente non avrei dato il mio voto favorevole.
L’altro giorno sono andato a vedere dove
finiranno gli handicappati adulti e così mi sono reso conto delle
difficoltà che essi vi incontreranno. Si tratta di un ambiente al
secondo piano, la cui entrata al piano terra, per la verità molto
stretta, è preceduta da un marciapiede alto 20 centimetri. E poi si
parla di abbattimento di barriere architettoniche!
Per arrivare sino al secondo piano, queste persone devono salire
su un montacarichi che assomiglia ai
bunker
di Saddam
Hussein. E’ bene che i Consiglieri regionali si
rechino sul posto, così potranno vedere come è ancora sistemato
quella specie di
bunker
in cui gli handicappati saranno
costretti per salire al secondo piano.
Continuando la visita, ho constatato che manca il riscaldamento.
Di questo problema si era già parlato in Consiglio regionale.
E’ strano che i proprietari delle unità immobiliari
circostanti non abbiano mai utilizzato la centrale elettrica che
era stata costruita insieme all’edificio. Noi
abbiamo già speso mezzo miliardo per sistemare
quell’ambiente in cui ospitare i disabili adulti,
eppure già nel 1989, quando cioè abbiamo appaltato i lavori per
circa mezzo miliardo, sapevamo che la centrale termoelettrica non
funzionava.
Non intendo accusare di ciò i vari funzionari, i tecnici od i
geometri, che non possono essere sempre incolpati di tutto, ma dico
molto francamente che questa è una responsabilità politica della
passata amministrazione, perché è stato un errore decidere di
ospitare quelle persone in quell’edificio, quando si
sarebbe potuta cercare qualche altra soluzione.
L’attuale Giunta non ha potuto fare altro che
raccogliere
l’érédité
della Giunta
precedente.
Anche se si tratta di un problema interno
dell’Esecutivo, vorrei sapere come mai
all’attuazione di questa deliberazione deve
provvedere l’Assessorato alla Sanità, quando sarebbe
più competente quello ai Lavori pubblici.
Vorrei sapere, inoltre, dove vengono sistemati i radiatori
elettrici, perché se vengono sistemati lungo le poche pareti che ci
sono, certamente dopo una settimana quelle stesse pareti si
anneriscono o corrono il rischio di prendere fuoco. Li mettiamo
contro gli armadietti che corrono lungo le pareti? Li mettiamo in
mezzo?
Poiché credo che quei poveri handicappati siano stati confinati
in un buco, invito vivamente l’Assessore di cercare
altri posti per quelle persone. Questa soluzione può andare bene in
via provvisoria, ma non in via definitiva.
Tornando comunque ai radiatori, chiedo
all’Assessore dove li vuole installare. Il progresso
cammina ed io credo che, anche per utilizzare la centrale
termoelettrica esistente, sarebbe possibile installare i radiatori
al soffitto, come le lampade, ed il loro calore potrebbe essere
diffuso nell’ambiente da una ventola. Poiché la
passata amministrazione non ha pensato a rimettere in funzione la
centrale termoelettrica per riscaldare quei locali
dell’Amministrazione regionale, oggi ci troviamo in
condizioni di necessità e siamo costretti ad installare questi
radiatori.
Ricordo che tutti assieme abbiamo votato la famosa legge 22
marzo 1989, n. 15, che disciplina la progettazione,
l’esecuzione ed il collaudo degli impianti elettrici
ed elettronici negli edifici civili e rurali, per garantire la
sicurezza e la stabilità delle strutture, nonché la salute e la
vita delle persone. Cerchiamo quindi di metterci dalla parte delle
persone che dovranno utilizzare quella struttura, anche per evitare
che abbiano a succedere certi spiacevoli inconvenienti.
Prima ho accennato all’entrata situata a
pianoterra, ma non parlatemi dell’entrata della
rampa che sale sino al primo piano e sottopone gli handicappati ad
una ulteriore fatica. Per carità, io ho sbagliato e ne faccio
autocritica: ero convinto infatti che quei capannoni sarebbero
serviti per creare posti di lavoro e per ospitare attività
industriali, invece mi sono accorto che così non è. I pianerottoli
di quella rampa sono tutti rotti, sembrano una specie di
immondezzaio e fanno pensare che si stia per entrare in un buco. Se
vogliamo mettere in piedi una struttura di questo genere, facciamo
in modo che sia funzionale ed efficiente, in modo che questa gente
si trovi completamente a proprio agio.
L’interno è carino e nessuno può dire niente,
perché tutto è nuovo, anche se c’è da osservare che
non si tratta della struttura più adatta ad ospitare quei poveri
handicappati, ed è in questo senso che la passata amministrazione
ha fatto un gravissimo sbaglio. Mi auguro vivamente che
l’attuale amministrazione vada alla ricerca di nuove
aree ed altri locali per offrire una soluzione diversa a quelle
persone.
Presidente
: Ha chiesto la parola il Consigliere
Riccarand; ne ha facoltà.
Riccarand (VA)
: Condivido molte osservazioni del
Consigliere Bajocco sulla infelice scelta di questa struttura per
offrire un servizio come quello che si sta prefigurando e non
voglio ripeterle. Vorrei però sollevare un altro problema posto da
questa deliberazione che, stando a quello che vi è qui scritto, non
pare legittima.
Noi andiamo ad approvare delle opere per
l’installazione di un impianto di riscaldamento
elettrico, senza - almeno qui non risulta - alcuna preventiva
approvazione di uno specifico progetto. Eppure per queste opere il
progetto è tassativo, tant’è che una legge regionale
prevede che esso sia redatto da un perito, esperto nel settore, e
che sia approvato dal Comune competente. Vorrei sapere quindi da
chi è stato fatto il progetto e se è stato approvato dal Comune
competente.
Solo se c’è questo progetto possiamo realizzare
certi lavori, che però non possono essere affidati alla Ditta
Rizzuti Gennarino di Saint Vincent solo perché la stessa ha già
fatto le opere edilizie, perchè ci troviamo di fronte ad un campo
completamente diverso.
Ora, poiché in questa deliberazione c’è una
violazione di legge, noi non la possiamo approvare, a meno che non
ci sia questo progetto e che lo stesso sia stato approvato. A me
non risulta che in Consiglio sia mai stato approvato un progetto di
impianto termoelettrico per questo stabile.
Vorrei porre all’attenzione del Consiglio anche
un altro problema. Noi spendiamo oltre 60 milioni per un impianto
elettrico che dovrebbe servire alcuni locali, ma nello stesso
capannone vi sono altri locali, sempre di proprietà della Regione,
che bisognerà pur riscaldare in qualche modo. Per questo non credo
che possa essere completamente accantonato il discorso della
centrale termica, perché non possiamo riscaldare ogni nostro locale
con dei pannelli elettrici, cosa che mi sembrerebbe
un’assurdità. Se c’è un problema di
riscaldamento complessivo, si attivi la centrale termica.
Non so come stiano esattamente le cose nel caso specifico, visto
che non si parla più della centrale termica, ma non vorrei che
andassimo a spendere diversi milioni per ogni locale, quando poi si
sarà comunque costretti a mettere mano alla centrale termica per il
complesso del capannone.
Ecco io pongo all’attenzione del Consiglio questi
due problemi: da una parte, se esiste un progetto, ci si dica da
chi è stato redatto e se è stato approvato dagli organi competenti,
anche perché credo che, se non esiste, non si possa procedere
all’approvazione di questa deliberazione; e
dall’altra, come si vuole risolvere il problema
della centrale termica per il riscaldamento del capannone nel suo
complesso, perché non possiamo procedere separatamente per ogni
tipo di locale.
Presidente
: Ha chiesto la parola il Consigliere Voyat; ne
ha facoltà.
Voyat (UV)
: Vorrei precisare innanzitutto che, quando a
suo tempo l’Amministrazione regionale doveva
procedere a degli acquisti, un’apposita commissione,
dopo aver esaminato anche sul posto le varie proposte, esprimeva un
parere di merito. Ricordo che tra Sarre, Gressan e Quart, abbiamo
visitato innumerevoli immobili, alcuni dei quali già di proprietà
regionale, per trovare dove poter realizzare centri di questo
genere.
Una scelta cadde su questa struttura della regione Amérique di
Quart, che non era un capannone industriale, ma una palestra, che
con un’adeguata progettazione avrebbe potuto essere
adattata a centro diurno per disabili
Una delle condizioni che avevano fatto ricadere la scelta su
questo centro era la presenza della rampa che consentiva di poter
accedere con i vari mezzi di trasporto sino in prossimità della
struttura.
Questo centro infatti è strutturato più o meno come tutti gli
altri. Anche quello di Châtillon, ad esempio, è situato al primo
piano. Purtroppo allora non c’era la possibilità di
acquistare o di realizzare prima delle apposite strutture da
adibire a centri per handicappati, per cui si cercava di
adattarsi.
Devo anche precisare che numerosi centri sono stati adattati
molto bene, così come io ritengo che si possa fare anche per
questo. A chi ritiene che il centro non sia adatto, solo perché ci
sono dei marciapiedi o dei depositi di immondizie, io rispondo
dicendo che si tratta solo di piccole cose che possono essere
senz’altro risolte. Il vero problema consiste invece
nel riuscire a superare tutte queste difficoltà.
Ricordo, infatti, che allora incontrammo notevoli difficoltà con
il Comune di Quart per la destinazione dei locali,
tant’è che l’attesa per
l’approvazione della variante al piano regolatore ci
fece perdere molto tempo.
Non ricordo con esattezza, ma credo comunque di poter dire che a
suo tempo non c’erano problemi connessi alla
questione del riscaldamento. Gli unici problemi concernevano
l’adeguamento degli ascensori e
l’esecuzione di piccoli lavori per abbattere le
barriere architettoniche in prossimità
dell’immobile.
Si era scelto di realizzare il centro in quella zona, anziché in
un Comune più distante, perché si pensava di creare altri centri
diurni agricoli, come, ad esempio, quello che dovrebbe sorgere
vicino alla Cogne, così, nelle giornate in cui non si poteva
uscire, i disabili si recavano in quei centri, mentre negli altri
giorni potevano essere distribuiti anche nei centri agricoli.
Forse la commissione di allora si è sbagliata nel preferire quel
locale ad altri; ma è ovvio che, se si è sbagliata quella
commissione, mi sono sbagliato anch’io e si è
sbagliato anche il Consiglio. Credo però che non ci si possa
accorgere solo a cinque anni dall’acquisto, che la
struttura è un disastro. Cinque anni fa, del resto, Bajocco era
Consigliere come lo è oggi e quindi poteva benissimo rendersi conto
della situazione, andandola a vedere di persona, come hanno fatto
anche altri.
Per concludere, mi auguro che tutti questi problemi possano
essere risolti al più presto, in modo che il centro possa entrare
definitivamente in funzione.
Presidente
: Ha chiesto la parola il Consigliere Viérin;
ne ha facoltà.
Viérin (UV)
: Nous voudrions également savoir si un projet
concernant cette installation de chauffage électrique a été déposé
et si ce même projet a obtenu toutes les autorisations
nécessaires.
Presidente
: Ha chiesto la parola
l’Assessore alla Sanità ed Assistenza sociale,
Beneforti; ne ha facoltà.
Beneforti (DC)
: Noi abbiamo portato
all’approvazione del Consiglio questo provvedimento
per rendere agibile il centro per handicappati oltre i venti anni
di età, perché la sua apertura ci era stata sollecitata anche
dall’associazione delle loro famiglie.
Poiché ci troviamo nella stagione invernale, abbiamo constatato
che in quella struttura manca il riscaldamento.
Dall’accertamento dei fatti abbiamo saputo che la
centrale termica non era mai stata realizzata perché non si era mai
raggiunta un’intesa tra i proprietari di quel
capannone, che in parte era stato acquistato dalla Regione per
ospitare i disabili.
Vista l’impossibilità di arrivare in tempi brevi
alla realizzazione di una centrale termica, noi intendiamo
realizzare un impianto di riscaldamento ad energia elettrica. La
deliberazione prevede che alla stessa ditta che ha già effettuato i
lavori di ristrutturazione del capannone sia assegnata tanto la
realizzazione dell’impianto elettrico, quanto quella
dei rimanenti lavori di ristrutturazione ai quali accennava il
Consigliere Bajocco.
Oggi non posso dire se nella ristrutturazione portata avanti
dalla ditta Rizzuti Gennarino era compreso o meno un progetto di
riscaldamento. Noi abbiamo ritenuto di commissionarlo alla stessa
ditta che aveva ristrutturato l’edificio, perché
pensavamo che, conoscendo i lavori svolti ed il capannone, fosse la
più idonea a portare avanti anche il discorso del
riscaldamento.
Siccome non ho la certezza che vi sia questo progetto di
riscaldamento, chiedo di rinviare l’approvazione di
questa deliberazione, per fare i dovuti accertamenti.
Presidente
: Se non vi sono obiezioni,
l’oggetto n. 11374 è rinviato e sarà reiscritto
all’ordine del giorno a richiesta
dell’Assessore Beneforti.
Il Consiglio prende atto
Oggetto n. 11383 in data 21 dicembre 1990: Concessione di
un contributo nelle spese per l’organizzazione del
2° corso di aggiornamento sull’ipertensione
arteriosa a favore dell’unità operativa di medicina
generale del presidio ospedaliero di Aosta.
Presidente
: Se nessuno chiede la parola, pongo in
votazione la ratifica della deliberazione n. 11383.
Esito della votazione:
Presenti, votanti e favorevoli: 30
Il Consiglio approva all’unanimità
Oggetto n. 11480 in data 28 dicembre 1990: Concessione di
un contributo straordinario al Comune di Pont-Saint-Martin per
consentire l’assestamento del bilancio per
l’anno finanziario 1990 - Approvazione e
finanziamento di spesa.
Presidente
: Ha chiesto la parola il Consigliere
Rollandin; ne ha facoltà.
Rollandin (UV)
: Seulement pour dire que nous partageons
cette initiative et nous remercions pour le fait
d’avoir pris acte de l’existence
d’une situation difficile, de façon spécifique dans
cette Commune.
J’espère qu’entre temps on aura la
possibilité d’étudier un système qui pourra
améliorer dans son ensemble l’intervention en faveur
d’autres Communes qui ont, peut-être, des problèmes
analogues, comme - je crois - l’Assesseur connaît.
On votera donc cette délibération.
Presidente
: Se nessuno chiede la parola, pongo in
votazione la ratifica della deliberazione n. 11480.
Esito della votazione:
Presenti, votanti e favorevoli: 30
Il Consiglio approva all’unanimità
Presidente
: Colleghi Consiglieri, poiché
l’oggetto n. 11484 è da votare segretamente, la
Presidenza propone di votarlo alla fine dell’esame
delle ratifiche, insieme alle altre deliberazioni che saranno da
votare con votazione segreta.
Oggetto n. 11505 in data 28 dicembre 1990: Concessione di
un contributo straordinario di lire 10.000.000 allo Sci Club
Brusson nelle spese previste per l’organizzazione di
una gara di sci nordico denominata Nazionale Giovani, in programma
a Brusson il 13 gennaio1991 - Approvazione ed impegno di
spesa.
Presidente
: Se nessuno chiede la parola, pongo in
votazione la ratifica della deliberazione n. 11505.
Esito della votazione:
Presenti, votanti e favorevoli: 30
Il Consiglio approva all’unanimità
Oggetto n. 11506 in data 28 dicembre 1990: Concessione di
un contributo straordinario di lire 20.000.000 allo Sci Club Gran
Paradiso di Cogne nelle spese previste per
l’organizzazione della nona edizione della staffetta
americana notturna - Cogne 6 gennaio 1991 - Approvazione ed impegno
di spesa.
Presidente
: Se nessuno chiede la parola, pongo in
votazione la ratifica della deliberazione n. 11506
Esito della votazione:
Presenti, votanti e favorevoli: 31
Il Consiglio approva all’unanimità
Oggetto n. 11507 in data 28 dicembre 1990: Concessione di
un contributo straordinario di lire 3.500.000 allo Sci Club Granta
Parey nelle spese previste per l’organizzazione
della gara intercentri di biathlon, in programma a
Rhêmes-Notre-Dame il 16 dicembre 1990 - Approvazione ed impegno di
spesa.
Presidente
: Se nessuno chiede la parola, pongo in
votazione la ratifica della deliberazione n. 11507.
Esito della votazione:
Presenti, votanti e favorevoli: 31
Il Consiglio approva all’unanimità
Oggetto n. 11566 in data 28 dicembre 1990: Approvazione 1°
lotto per interventi di rifacimento della recinzione perimetrale
dello stabilimento ittico di Morgex - Approvazione ed impegno di
una prima parte di spesa.
Presidente
: Se nessuno chiede la parola, pongo in
votazione la ratifica della deliberazione n. 11566.
Esito della votazione:
Presenti, votanti e favorevoli: 30
Il Consiglio approva all’unanimità
Oggetto n. 11710 in data 31 dicembre 1990: Concessione
alla Comunità Montana Grand Combin di una anticipazione su
prefinanziamenti per l’estensione sul territorio
comunitario della terza rete televisiva - Approvazione,
finanziamento e liquidazione di spesa.
Presidente
: Ha chiesto la parola il Consigliere
Rollandin; ne ha facoltà.
Rollandin (UV)
: Je voudrais profiter de cette
intervention pour demander si on a des nouvelles de la convention
de la RAI, qui devait être renouvelée, et si, compte tenu des
modifications de la loi concernant les interventions pour les
émetteurs, on peut, dès à présent, compter sur
l’intervention financière de
l’Etat.
Je crois qu’on a toujours anticipé les frais pour
les différents émetteurs dans l’attente
d’une loi qui prévoit la participation financière de
la part de l’Etat, ce qui, d’après ce
que nous savons, existe déjà et, par conséquent, je demanderais de
savoir la raison pour laquelle on continue d’opérer
de cette façon.
Presidente
: Ha chiesto la parola il Presidente della
Giunta, Bondaz; ne ha facoltà.
Bondaz (DC)
: In effetti la convenzione è scaduta da
parecchio tempo, ma da parte della RAI c’è stato un
certo silenzio, almeno fino a questo momento. Devo anche dire che,
in seguito al marasma che è successo, la Giunta regionale, come del
resto il sottoscritto, non ha ancora preso in esame la
questione.
Proprio per questo motivo, nell’attesa di
definire i rapporti con la sede RAI, che devono essere definiti o
almeno ripristinati come convenzione, si è ritenuto di dare questo
contributo per estendere la ricezione della terza rete alla
Comunità montana Grand Combin. Il problema sarà comunque esaminato
al più presto, in modo che possa essere definito anche con la
RAI.
Presidente
: Se nessuno chiede la parola, pongo in
votazione la ratifica della deliberazione n. 11710.
Esito della votazione:
Presenti, votanti e favorevoli: 30
Il Consiglio approva all’unanimità
Oggetto n. 11484 in data 28 dicembre 1990: Attuazione del
programma delle attività di formazione professionale
nell’anno 1991 ai sensi della legge regionale 5
maggio 1983, n. 28 - corso di formazione professionale per
disoccupati da qualificare come rilevatori del patrimonio
architettonico rurale - Approvazione e relativo bando.
?-
Si dà atto che dalle ore 12,27 presiede il Vicepresidente
Bich
?-
Presidente
: Se nessuno chiede la parola, pongo in
votazione per schede segrete la ratifica della deliberazione n.
11484.
Esito della votazione:
Presenti: 32
Votanti: 32
Schede bianche: 3
Favorevoli: 24
Contrari: 5
Il Consiglio
Presidente
: Ha chiesto la parola il Consigliere Perrin;
ne ha facoltà.
Perrin (UV)
: Nous sommes évidemment favorables à cette
délibération, mais je voudrais un petit renseignement.
Je veux avant tout faire les louanges aux Messieurs Hugonin et
Béthaz, qui ont participé à ce cours pour vulgarisateurs agricoles,
parce qu’ils se sont classés, à
l’examen final, dans une très bonne position,
démontrant leur capacité et leur bonne volonté. A ce cours ont
participé plusieurs élèves qui sortaient de
l’Université; Messieurs Béthaz et Hugonin les ont
brillamment dépassés, ce qui va tout à leur honneur.
Je voudrais simplement savoir si la différence
qu’il y a dans la contribution qu’on
leur donne est due uniquement à un traitement annuel différent ou
non. J’imagine qu’ici il y a
l’intégration du traitement qu’ils
percevaient et donc que cette différence est uniquement due à
cela.
Je voudrais, en même temps, inviter Monsieur
l’Assesseur à maintenir cette même intégration pour
les deux employés de l’Assessorat qui participent au
deuxième cours pour vulgarisateurs. Merci.
Presidente
: Ha chiesto la parola
l’Assessore all’Agricoltura, Foreste
ed Ambiente Naturale, Lanièce; ne ha facoltà.
Lanièce (DC)
: Come ha già detto il collega Perrin, la
differenza tra 6.100.000 e 5800.000 è dovuta alla ricostruzione di
carriera fatta dall’ufficio personale e calcolata
sulla base dell’ottanta per cento del mancato
guadagno. Probabilmente il signor Béthaz aveva
un’anzianità superiore a quella del signor Hugonin.
Anche ai signori Peppelin e Crétier sarà garantito lo stesso
trattamento al termine del loro corso.
Presidente
: Se nessuno chiede la parola, pongo in
votazione per schede segrete la ratifica della deliberazione n.
11684.
Esito della votazione:
Presenti: 25
Votanti: 19
Favorevoli: 18
Contrari: 1
Astenuti: 6 (Agnesod, Andrione, Maquignaz, Mostacchi, Stévenin e
Vallet)
Il Consiglio approva
?-
Si dà atto che alle ore 12,45 riassume la Presidenza il
Presidente Dolchi.
?-
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK