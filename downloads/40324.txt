Consiglio Regionale della Valle d'Aosta - Oggetto del Consiglio n. 3160 del 24 gennaio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3160 del 24 gennaio 2018 - Resoconto
OGGETTO N. 3160/XIV - Interpellanza: "Riorganizzazione
dell'Ufficio restauro del Dipartimento Soprintendenza ai beni
culturali".
Farcoz (Président) -
Point n° 23 de l'ordre du jour. La
parole à la collègue Certan pour l'illustration.
Certan (ALPE) -
Questa nostra interpellanza è per capire,
Assessore, se è intenzione di questo Governo portare avanti quanto
avevamo cercato - e lo si sta facendo da qualche anno - di
accelerare lo scorso anno riguardo all'Ufficio restauro del
Dipartimento Soprintendenza ai beni culturali in località Teppe a
Quart. È indubbio che il lavoro che conducono le professionalità e
i dipendenti dell'Ufficio restauro richiede, oltre che competenze
particolari, anche laboratori e strutture adeguati anche più
spaziosi forse rispetto ad altri uffici e sicuramente con
attrezzature tecniche, quindi possiamo anche capire che non possono
essere dislocate nel centro di Aosta. Negli ultimi anni vi sono
state diverse dislocazioni: prima la loro collocazione doveva
diventare definitiva a Tzamberlet, nei locali adiacenti, credo,
all'ex BREL; poi mi pare che da una quindicina di anni siano stati
dislocati a Quart in località Teppe, credo in locali in affitto da
dei privati, in una struttura prefabbricata; da una decina d'anni
ci risulta che anche altri locali più nuovi, più moderni non
lontani da questi erano stati presi in affitto, in cui si potrebbe
anche predisporre e fare laboratori didattici con le scuole e con
gli studenti.
Proprio ritornando sulla peculiarità e sulla particolarità di
questo ufficio - che credo negli ultimi anni tra le altre cose,
anche come Soprintendenza ai beni culturali sia stato utilizzato
tanto con delle professionalità molto specifiche con anche delle
competenze che ci vengono invidiate -, ritengo che lo stesso però
sia in locali che, a parte il fatto di non essere proprio
adeguatamente moderni - che non è di per sé un problema -, sono un
po' fatiscenti. Sicuramente avendo l'Amministrazione a disposizione
e pagando da diversi anni l'affitto per dei locali che mi risultano
essere vuoti, mi chiedo, oltre al dispendio chiaramente di risorse
economiche - che credo debbano essere anche poi motivate -, se è
intenzione di questo Governo di accelerare affinché ci possa essere
il trasferimento dell'ufficio ed eventualmente anche il
potenziamento: ecco perché nella nostra interpellanza chiediamo dei
concorsi, una selezione che permettano a questo ufficio di
accelerare e di poter svolgere alcune attività in modo più celere.
Penso, ad esempio, alle stele di Saint-Martin-de-Corléans, credo ci
sia stato dietro un lavoro eccellente e molto importante, però è
chiaro che con un ufficio, con le risorse che si potevano avere, i
tempi che potevano... mi pare che siano tre in particolare i
restauratori, le operazioni sono state più lunghe. Chiedo quindi se
c'è anche l'intenzione di potenziare l'ufficio, di aumentare le
professionalità in questo settore, quante risorse si prevede siano
ancora necessarie per terminare i lavori e spostare questo ufficio
nei locali adiacenti che, ripeto, l'Amministrazione credo da almeno
una decina di anni paga, ma sono vuoti.
Approfitto anche per ringraziare della documentazione che,
attraverso il 116, avevamo chiesto, che dimostra che dal 2007 sono
stati fatti affidi per arredi allora in località Tzamberlet, credo
che alcuni di questi siano stati spostati in località Teppe, ma
sono ancora del tutto inutilizzati. È stato quindi fatto un
acquisto per 94 mila euro di arredi nel 2007 e sono ancora in parte
non utilizzati. Mi chiedo e ci chiediamo quali sono i tempi, quali
sono le risorse, se c'è la volontà di procedere a questo
trasferimento nel più breve tempo possibile prima che altri organi
con altre competenze verifichino la compatibilità con l'attuale
struttura, credo che ce ne sia bisogno al più presto.
Président -
La parole à l'Assesseur Rini pour la
réponse.
Rini (UV) -
Riguardo al primo punto dell'interpellanza,
si ritiene che, in considerazione alle attuali attività di restauro
e manutenzione del patrimonio ecologico, effettivamente il
personale attualmente in forza di questo ufficio non sia da
ritenersi sufficiente, anche e soprattutto in considerazione delle
necessità di affiancamento, che sono da ritenersi opportune per
evitare la perdita di conoscenze su quanto svolto e in corso di
svolgimento per la conservazione del patrimonio regionale. La
situazione di questi settori fortemente specializzati, tuttavia,
rappresenta un problema all'interno del sistema di
turnover
previsto attualmente nelle amministrazioni pubbliche, in quanto
tende a coprire posti singoli e per i quali la regola
dell'avvicendamento di una persona ogni dieci è da ritenersi
praticamente impossibile. Altro fattore limitante è dovuto ai costi
che l'Amministrazione deve sostenere per l'attivazione di concorsi
così specifici, dato che sono rivolte in genere ad assunzioni di
uno o al massimo due persone. Trattative e discussioni sono state
condotte in merito con il Dipartimento del personale ed è stata
avviata un'operazione di supporto, che attualmente ha visto la
previsione di un posto da mettere a bando per il laboratorio di
analisi scientifiche, al quale è stata data la priorità in funzione
delle previsioni per il pensionamento delle figure attualmente
presenti come referenti scientifici del settore. La situazione del
laboratorio di restauro dei beni archeologici rappresenta
certamente, quindi, la seconda priorità in considerazione del
limitato numero di addetti presenti e dell'importanza che il
settore riveste nella tutela e conservazione del patrimonio. Come
detto, dovrà essere valutata con il Dipartimento del personale
secondo le calendarizzazioni.
Relativamente all'allestimento del laboratorio di restauro e al
suo completamento, sono attualmente in corso e in fase di
completamento i lavori assegnati per l'allestimento degli spazi del
secondo deposito in località Teppe, questa operazione si è resa
necessaria vista la variazione che si è avuta nell'allestimento dei
laboratori di restauro in regione Tzamberlet, dove, per motivi
legati a spazio e sicurezza, si è evidenziata l'impossibilità di
accorpare il laboratorio restauro e materiali archeologici con
quello del restauro dipinti. Questo passaggio ha richiesto tempi
per i lavori soprattutto legati alle risorse disponibili, lavori in
fase di conclusione relativamente alla parte di ripartizione degli
spazi e l'adeguamento alle necessità di sicurezza che i laboratori
devono avere. Entro i primi sei mesi dell'anno si cercherà di
avviare al più presto le gare per la predisposizione degli impianti
di aspirazione, il che permetterà la messa a regime il pieno
funzionamento della struttura, con il conseguente spostamento degli
operatori dal deposito attuale a quello nuovo, il quale presenta
notevoli migliorie dal punto di vista della coibentazione e
dell'organizzazione degli spazi di lavoro, sia per i laboratori di
restauro, sia per la parte di consultazione dei reperti effettuata
dagli archeologi. Le risorse sono presenti sul bilancio, poi le
darò le indicazioni sul capitolo, per un importo pari a 30 mila
euro.
Infine, in merito a quanto detto in precedenza, una volta
completati i lavori (la predisposizione degli impianti), si potrà
procedere allo spostamento del laboratorio e al conseguente
riallestimento degli spazi lasciati liberi dal deposito 1, cosa
prevista entro il mese di settembre.
Président -
La parole à la collègue Certan pour la
réplique.
Certan (ALPE) -
Grazie, Assessore, per la sua risposta
completa e condivisibile. Siamo contenti che perlomeno
l'accelerazione che avevamo cercato di dare, o comunque l'interesse
che avevamo cercato di suscitare proprio per poter accelerare in
qualche modo anche il lavoro di restauro di molte opere che abbiamo
e comunque delle varie attività di consulenza che fanno questi
professionisti, sta andando avanti, quindi questo intanto ci fa
piacere. Certo è che avevamo visto bene, noi ne avevamo parlato di
potenziare questo settore, questo ufficio anche attraverso dei
progetti. È chiaro poi che le regole per l'assunzione del personale
le conosciamo, però credo anche che, proprio per la ricchezza del
patrimonio che abbiamo in Valle d'Aosta e anche per la necessità di
celerità che questi beni richiedono, sarebbe necessario farlo al
più presto attraverso progetti, progettazioni di qualche attività
mirata con un potenziamento anche di professionalità. Lei in parte
l'ha sfiorato questo tema, credo che in Valle d'Aosta siano anche
cresciute negli anni queste professionalità e tra le altre cose
anche il dirigente di questo settore e anche in collegamento con
Torino, con il Castello di Venaria è stato seguito un progetto in
questo settore, quindi credo che ci siano stati anche degli
arricchimenti che non vanno persi, ma nello stesso tempo che in
qualche modo devono poi essere rimessi a disposizione della
collettività.
Non insisto di più, perché anche lei ha riconosciuto che i
locali attuali sono al minimo, nel senso che più di così non si può
pretendere, però si lavora in modo sufficiente e non ottimale
direi. Ritengo sia importante invece ancora accelerare la parte dei
nuovi locali, perché adesso mi pare che sia ormai da 30 anni che
vengono affittati dei locali che non sono stati utilizzati.
Sappiamo tutti che queste strutture sono state realizzate e in
qualche modo anche qualche trattativa sarà andata male nel tempo,
non lo so, però sicuramente sono stati quasi costruiti per
l'Amministrazione e ancora attualmente l'Amministrazione paga
doppio: paga i vecchi locali e paga i nuovi capannoni vuoti. Credo
che non sia più sostenibile o che comunque non si possa più
continuare in questo modo. Ci auguriamo davvero che, capendo anche
la tempistica delle pratiche, venga avviato tutto l'iter,
trasferito l'ufficio ed eventualmente previsti dei concorsi per
questo ufficio e ci sia il trasferimento nei nuovi locali. Ripeto:
tutta la parte laboratoriale, anche legata alle scuole, credo sia
importante e che si possa sicuramente fare, finora non è stato
possibile, i locali non lo permettono, le chiediamo di seguire con
particolare attenzione anche questo settore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK