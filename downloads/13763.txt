Consiglio Regionale della Valle d'Aosta - Oggetto del Consiglio n. 253 del 11 novembre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 253 del 11 novembre 1993 - Resoconto
OGGETTO N. 253/X - Restrizioni da parte degli istituti di
credito nell'eroga­zione di finanziamenti a favore di attività
imprendito­riali. (Interrogazione)
Interrogazione - Essendo noto che le banche sono solite
anticipare agli esecutori di committenze da parte
dell'Amministrazione regionale e di al­cuni altri enti e società
1'80 percento delle somme fatturate;
Avuta notizia che da qualche tempo alcune banche, senza aver
dato preavviso, si limitano ad anticipare l'80 percento
dell'im­ponibile;
Risultando evidente come una restrizione di questo genere, in un
momento di crisi economica quale quello che stanno attra­versando
le piccole e medie aziende comporterebbe un' ulteriore
penalizzazione per le attività imprenditoriali;
Viste le numerose convenzioni stipulate fra l'Amministrazione
regionale ed i vari istituti di credito;
i sottoscritti consiglieri regionali
Interrogano
la Giunta regionale per conoscere:
? se abbia avuto modo di verificare la veridicità di tale
notizia;
? se, in caso affermativo, ritenga di poter intervenire, e in
quale modo, presso gli Istituti di credito per ripianare la
situazione.
F.to: Marguerettaz - Collé.
Presidente -
Ha chiesto la parola l'Assessore del
bilancio e delle finanze, Lévêque.
Lévêque (Ass.tec.) -
Con riferimento
all'interrogazione presentata dai Consiglieri Marguerettaz e Collé,
gli uffici regionali hanno proceduto ad una verifica, come
richiesto, presso i principali istituti di credi­to operanti in
Valle d'Aosta. Verifica dalla quale è emerso che, nell'anticipare
alle imprese l'importo delle fatture emesse per lavori eseguiti per
conto dell'Amministrazione regionale, tutti gli istituti di
credito, di norma, calcolano l'ammontare dell'an­ticipo
sull'importo complessivo comprensivo di IVA. In partico­lare,
alcuni istituti addirittura hanno affermato di prevedere la
possibilità di un anticipo superiore all'80 percento nei casi in
cui ritengono questo sia opportuno.
Sono stati sentiti la Banca della Valle d'Aosta, l'Istituto
Ban­cario S. Paolo di Torino, la Banca Popolare di Novara, la
Comit, la CRT, il Banco Valdostano, la Banca Sella e le Casse
Rurali, quindi un ampio spettro del panorama degli istituti di
credito.
Vi sono degli anticipi che possono anche raggiungere il 100
per­cento dell'ammontare della fattura, IVA compresa mentre, nel
contempo, gli stessi istituti hanno ammesso rientrare nel loro
merito creditizio la facoltà di poter stare al di sotto di tali
quo­te. Naturalmente, questo, a seconda dell'esposizione della
si­tuazione finanziaria e debitoria del singolo cliente.
Riguardo al secondo punto dell'interrogazione, ritengo di poter
dire che non può rientrare fra le possibilità d'intervento diretto
dell'Amministrazione un eventuale intervento su una situazio­ne che
di fatto, dalla verifica emersa, non sembra esistere. Co­munque,
anche qualora esistesse, non sembra rientrare fra le facoltà
dell'Amministrazione un intervento diretto sul sistema bancario là
dove, in quanto aziende ed aziende di un settore delicato, sono
chiamate ad essere discrezionalmente respon­sabili delle decisioni
in merito al credito presso le imprese.
Presidente -
Ha chiesto la parola il Consigliere
Marguerettaz.
Marguerettaz (DC) -
Ringrazio l'Assessore per la
ricerca che ha effettuato presso gli istituti bancari che ha testé
nominato.
Personalmente, ho delle informazioni di tipo diverso; ho la
cer­tezza che proprio fra quelle banche che lei ha nominato,
esisto­no precise disposizioni, esistono circolari risalenti a
qualche mese or sono, che invece impongono di ridurre, quando non
an­nullare, questo tipo di servizio che fino ad allora gli istituti
da­vano.
Prendo atto della risposta dell'Assessore e sarà mia premura, in
futuro, verificare se le risposte che questi istituti di credito le
hanno dato corrisponderanno alle scelte che le banche faranno in
questa direzione.
Ho qualche cosa da dire invece sulla seconda parte
dell'interro­gazione, alla quale l'Assessore risponde dicendo che
la Regione nulla può in questo senso. Credo che nella successiva
interpel­lanza che andremo a discutere, là dove si parlerà della
costitu­zione di quel nucleo operativo tecnico per la conoscenza e
le proposte a riguardo dei processi economici ed occupazionali
nella nostra Regione, possa trovare spazio anche un'esigenza di
questo genere. Credo che là dove, così come è facilmente
verifi­cabile, si vadano a vedere le numerosissime convenzioni che
la Regione autonoma Valle d'Aosta ha con i vari istituti di
credito, se non altro per la presenza di queste convenzioni e
quindi an­che per un certo flusso di denaro che avviene fra
l'Ammini­strazione e le banche, sia oltremodo doveroso che la
Regione abbia voce in capitolo. Soprattutto su argomenti quali
questo che, pur non essendo fra i principali, incidono sulla
piccola eco­nomia, quella che forse diverse forze politiche
all'interno di questa sala hanno sempre definito essere l'economia
che do­vrebbe costituire l'ossatura della nostra Regione.
L'economia formata, cioè, dalle piccole e medie imprese.
Un esempio che porto alla considerazione e alla riflessione: se,
dal punto di vista della organizzazione dei servizi regionali per
quanto concerne i tempi di pagamento delle varie fatture,
l'Amministrazione regionale riuscisse ad avere dei tempi più
raccorciati rispetto agli attuali (credo che oggi si vada da tempi
brevissimi di pagamento in alcuni casi, ad altri decisamente più
lunghi, in altri), se, quindi, si riuscisse a riorganizzare tale
tipo di servizio, credo che gli istituti di credito sarebbero
sicu­ramente più cautelati e da questo punto di vista potrebbero
da­re una migliore agevolazione e migliori servizi all'utenza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK