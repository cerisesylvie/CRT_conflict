Consiglio Regionale della Valle d'Aosta - Oggetto del Consiglio n. 649 del 26 maggio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMMINISTRAZIONE REGIONALE
PARTECIPAZIONE E INIZIATIVA POPOLARE
Diritto di accesso
Precedente
Successivo
Resoconto integrale del dibattito dell'aula
Oggetto del Consiglio n. 649 del 26 maggio 1999 - Resoconto
SÉANCE DU 26 MAI 1999 (APRÈS-MIDI)
OGGETTO N. 649/XI Disegno di legge: "Nuove disposizioni in
materia di procedimento amministrativo, di diritto di accesso ai
documenti amministrativi e di dichiarazioni sostitutive.
Abrogazione della legge regionale 6 settembre 1991, n. 59".
CAPO I PRINCIPI
Articolo 1 (Ambito di applicazione)
1. La presente legge disciplina il procedimento amministrativo,
l'accesso ai documenti amministrativi e le dichiarazioni
sostitutive di certificazione e di atto di notorietà. Le relative
norme trovano applicazione nei confronti:
a) dell'amministrazione regionale;
b) degli enti dipendenti dalla Regione, secondo i rispettivi
ordinamenti, con esclusione del capo VII;
c) dei concessionari di pubblici servizi, limitatamente ai capi
VIII e IX;
d) degli enti locali di cui alla legge regionale 7 dicembre
1998, n. 54 (Sistema delle autonomie in Valle d'Aosta), secondo
quanto previsto dai rispettivi ordinamenti, con esclusione del capo
VII.
2. Gli enti locali di cui al comma 1, lettera d), disciplinano
con norme regolamentari, nel rispetto di quanto disposto dalla
presente legge, le materie relative al procedimento amministrativo,
alla concessione di vantaggi economici, alle modalità di esercizio
e ai casi di esclusione del diritto di accesso. A tal fine restano
valide, se non in contrasto con la presente legge, le norme
regolamentari vigenti.
Articolo 2 (Finalità)
1. Nello svolgimento della propria attività amministrativa,
l'amministrazione opera, nel perseguimento dei fini determinati
dalla legge, seguendo criteri di trasparenza, di economicità, di
efficacia e di pubblicità, secondo le modalità previste dalla
presente legge e dalle disposizioni che disciplinano i singoli
procedimenti.
Articolo 3 (Procedimento amministrativo)
1. Il procedimento non può essere aggravato se non per
straordinarie e motivate esigenze imposte dallo svolgimento
dell'istruttoria. L'amministrazione dispone solo gli adempimenti
strettamente necessari allo svolgimento dell'istruttoria.
2. Ove il procedimento consegua obbligatoriamente ad una
istanza, ovvero debba essere iniziato d'ufficio, l'amministrazione
deve concluderlo nel termine stabilito mediante l'adozione di un
provvedimento espresso.
3. L'amministrazione stabilisce, per ciascun tipo di
procedimento, quando non sia già direttamente disposto per legge o
per regolamento, il termine entro cui esso deve concludersi. Il
termine decorre dall'inizio d'ufficio del procedimento o, qualora
il procedimento sia ad istanza di parte, dal ricevimento della
domanda.
4. Qualora l'amministrazione non provveda ai sensi del comma 3,
il termine è di trenta giorni.
5. Le deliberazioni di cui al comma 3 sono rese pubbliche.
6. Per la Regione le deliberazioni di cui al comma 3 sono
adottate dalla Giunta regionale e pubblicate nel Bollettino
ufficiale.
Articolo 4 (Obbligo di motivazione)
1. Ogni provvedimento amministrativo deve essere motivato, salvo
che nelle ipotesi previste dal comma 2. La motivazione deve
indicare i presupposti di fatto e le ragioni giuridiche che hanno
determinato la decisione dell'amministrazione, in relazione alle
risultanze dell'istruttoria.
2. La motivazione non è richiesta per gli atti normativi e per
quelli a contenuto generale.
3. Il provvedimento può essere motivato mediante richiamo ad
altri atti amministrativi; in tal caso, unitamente alla
comunicazione del provvedimento, devono essere indicati e resi
disponibili anche gli atti richiamati.
CAPO II RESPONSABILE DEL PROCEDIMENTO
Articolo 5 (Struttura competente)
1. L'amministrazione individua, per ciascun tipo di
procedimento, la struttura organizzativa responsabile
dell'istruttoria e di ogni altro adempimento procedimentale, nonché
dell'adozione del provvedimento finale o della predisposizione
dello stesso nel caso in cui la sua approvazione rientri nelle
competenze degli organi dell'ente.
2. Le deliberazioni di cui al comma 1 sono rese pubbliche.
3. Per la Regione le deliberazioni di cui al comma 1 sono
adottate dalla Giunta regionale e pubblicate nel Bollettino
ufficiale.
Articolo 6 (Individuazione del responsabile del
procedimento)
1. Il dirigente di ciascuna struttura provvede ad assegnare a sé
o ad altro dipendente la responsabilità dell'istruttoria e di ogni
altro adempimento inerente il singolo procedimento, nonché
dell'adozione o della predisposizione del provvedimento finale.
2. Fino a quando non sia effettuata l'assegnazione di cui al
comma 1, è considerato responsabile del singolo procedimento il
dirigente della struttura individuata ai sensi dell'articolo 5,
comma 1.
3. Per gli enti strumentali, ai fini dell'assegnazione di cui al
comma 1, valgono i rispettivi ordinamenti.
4. La struttura organizzativa competente e il nominativo del
responsabile del procedimento sono comunicati ai soggetti di cui
all'articolo 8 e, a richiesta, a chiunque vi abbia interesse.
5. In ogni atto notificato al destinatario devono essere
indicati il termine e l'autorità cui è possibile ricorrere.
Articolo 7 (Compiti del responsabile del procedimento)
1. Il responsabile del procedimento:
a) valuta, ai fini istruttori, le condizioni di ammissibilità, i
requisiti di legittimazione ed i presupposti che siano rilevanti
per l'emanazione del provvedimento;
b) accerta d'ufficio i fatti, disponendo il compimento degli
atti istruttori all'uopo necessari, e adotta ogni misura per
l'adeguato e sollecito svolgimento dell'istruttoria. In
particolare, può chiedere il rilascio di dichiarazioni e la
rettifica di dichiarazioni o istanze erronee o incomplete;
c) propone l'indizione o, avendone la competenza, indice le
conferenze di servizi di cui al Capo V;
d) cura le comunicazioni, le pubblicazioni e le notificazioni
previste dalle leggi e dai regolamenti;
e) adotta, ove ne abbia la competenza, il provvedimento finale,
ovvero trasmette gli atti per l'adozione del provvedimento finale
al dirigente o all'organo competente.
CAPO III PARTECIPAZIONE AL PROCEDIMENTO AMMINISTRATIVO
Articolo 8 (Comunicazioni)
1. L'avvio del procedimento è comunicato, con le modalità
previste dall'articolo 9, ai soggetti nei confronti dei quali il
provvedimento finale è destinato a produrre effetti diretti ed a
quelli che per legge debbono intervenirvi. Qualora da un
provvedimento possa derivare un pregiudizio a soggetti individuati
o facilmente individuabili, diversi dai suoi diretti destinatari,
l'amministrazione deve fornire loro, con le stesse modalità,
notizia dell'inizio del procedimento.
2. Nelle ipotesi di cui al comma 1 l'amministrazione può
adottare, anche prima della effettuazione delle comunicazioni di
cui al comma 1, provvedimenti cautelari.
Articolo 9 (Contenuto e forma delle comunicazioni)
1. L'amministrazione dà notizia dell'avvio del procedimento
mediante comunicazione personale scritta.
2. Nella comunicazione devono essere indicati:
a) l'oggetto del procedimento promosso;
b) la struttura e il soggetto responsabile del procedimento;
c) l'ufficio in cui si può prendere visione degli atti del
procedimento.
3. Qualora per il numero dei destinatari la comunicazione
personale non sia possibile o risulti particolarmente gravosa,
l'amministrazione comunica gli elementi di cui al comma 2 mediante
forme di pubblicità idonee da essa stabilite di volta in volta,
salvi i casi di altre forme di pubblicazione prescritte ai sensi di
legge o di regolamento.
4. Il soggetto nel cui interesse la comunicazione è prevista può
far valere l'omissione di talune delle comunicazioni
prescritte.
Articolo 10 (Facoltà di intervento)
1. Qualunque soggetto, portatore di interessi pubblici o
privati, e i portatori di interessi diffusi costituiti in
associazioni o comitati, cui possa derivare un pregiudizio dal
provvedimento, possono intervenire nel procedimento.
Articolo 11 (Diritti dei soggetti interessati)
1. I soggetti di cui all'articolo 8 e quelli intervenuti ai
sensi dell'articolo 10 hanno diritto:
a) di prendere visione degli atti del procedimento, salvo quanto
previsto dall'articolo 33;
b) di presentare, prima della conclusione del procedimento,
memorie scritte e documenti, che l'amministrazione ha l'obbligo di
valutare ove siano pertinenti all'oggetto del procedimento.
Articolo 12 (Accordi con gli interessati)
1. In accoglimento di osservazioni e proposte presentate a norma
dell'articolo 11, l'amministrazione può concludere, senza
pregiudizio dei diritti dei terzi, e in ogni caso nel perseguimento
del pubblico interesse, accordi con gli interessati al fine di
determinare il contenuto discrezionale del provvedimento finale
ovvero, nei casi previsti dalla legge, in sostituzione di
questo.
2. Al fine di favorire la conclusione degli accordi di cui al
comma 1, il responsabile del procedimento può predisporre un
calendario di incontri cui invita, separatamente o contestualmente,
il destinatario del provvedimento e gli eventuali
controinteressati.
3. Gli accordi di cui al presente articolo sono stipulati, a
pena di nullità, per atto scritto, salvo che la legge disponga
altrimenti. Ad essi si applicano, ove non diversamente previsto, i
principi del codice civile in materia di obbligazioni e contratti,
in quanto compatibili.
4. Gli accordi sostitutivi di provvedimenti sono soggetti ai
medesimi controlli previsti per questi ultimi.
5. Per sopravvenuti motivi di pubblico interesse
l'amministrazione recede unilateralmente dall'accordo, salvo
l'obbligo di provvedere alla liquidazione di un indennizzo in
relazione agli eventuali pregiudizi verificatisi in danno del
privato.
Articolo 13 (Casi di inapplicabilità)
1. Le disposizioni contenute nel presente capo non si applicano
nei confronti dell'attività dell'amministrazione diretta
all'emanazione di atti normativi, amministrativi generali, di
pianificazione e di programmazione, per i quali restano ferme le
particolari norme che ne regolano la formazione.
CAPO IV CONCESSIONE DI VANTAGGI ECONOMICI
Articolo 14 (Criteri e modalità)
1. La concessione di sovvenzioni, contributi, sussidi ed ausili
finanziari e l'attribuzione di vantaggi economici di qualunque
genere a persone ed enti pubblici e privati sono subordinate alla
predeterminazione ed alla pubblicazione, da parte
dell'amministrazione concedente, dei criteri e delle modalità cui
l'amministrazione stessa deve attenersi.
2. Per la Regione, i criteri e le modalità di cui al comma 1
sono predeterminati con legge regionale.
3. Il Consiglio regionale o la Giunta regionale, secondo le
rispettive competenze, provvedono ad integrare, ove necessario, i
criteri e le modalità di cui al comma 2 o a definirli
nell'eventualità in cui la legge regionale non abbia provveduto;
tali criteri e modalità sono pubblicati nel Bollettino
ufficiale.
4. Nel caso di programmi e piani da approvarsi dal Consiglio
regionale, i criteri e le modalità di cui al comma 2 sono stabiliti
nel medesimo provvedimento.
5. L'adozione dei singoli provvedimenti di concessione di
vantaggi economici compete ai dirigenti regionali, nel rispetto dei
criteri e delle modalità di cui ai commi 2, 3 e 4.
CAPO V CONFERENZA DI SERVIZI
Articolo 15 (Definizioni)
1. Qualora sia opportuno effettuare un esame contestuale di vari
interessi pubblici coinvolti in un procedimento amministrativo,
l'amministrazione procedente indice di regola una conferenza di
servizi, di seguito denominata conferenza.
2. La conferenza può essere indetta anche quando
l'amministrazione procedente debba acquisire intese, concerti,
nullaosta o assensi comunque denominati di altre amministrazioni
pubbliche. In tal caso le determinazioni concordate nella
conferenza tra tutte le amministrazioni intervenute tengono luogo
degli atti predetti.
3. La conferenza può essere convocata anche per l'esame
contestuale di interessi coinvolti in più procedimenti
amministrativi connessi, riguardanti medesimi attività o
risultati.
4. Le disposizioni di cui al comma 2 si applicano anche quando
l'attività del privato sia subordinata ad atti di consenso,
comunque denominati, di competenza di amministrazioni pubbliche
diverse. In questo caso, la conferenza è convocata, anche su
richiesta scritta e motivata dell'interessato, dall'amministrazione
preposta alla tutela dell'interesse pubblico prevalente.
5. Le conferenze di cui al presente articolo si suddividono
in:
a) conferenze interne, tra strutture appartenenti alla stessa
amministrazione;
b) conferenze esterne all'amministrazione procedente, tra
strutture appartenenti ad amministrazioni o enti diversi.
Articolo 16 (Formale convocazione)
1. Le conferenze di cui all'articolo 15, commi 1 e 2, sono
convocate dal dirigente della struttura responsabile del
procedimento.
2. Le conferenze di cui all'articolo 15, comma 3, sono
convocate, previa intesa informale, dal dirigente della struttura o
dell'amministrazione che cura l'interesse pubblico prevalente
ovvero dal dirigente della struttura o dell'amministrazione
competente a concludere il procedimento che cronologicamente deve
precedere gli altri connessi. L'indizione della conferenza può
essere richiesta da qualsiasi altra amministrazione coinvolta.
3. Le conferenze di cui all'articolo 15, comma 4, sono convocate
dal dirigente della struttura responsabile del procedimento, che
comunica al soggetto privato la data di convocazione.
4. La convocazione della conferenza, sia interna sia esterna,
avviene in forma scritta con l'esatta individuazione dell'argomento
oggetto della riunione.
5. Il dirigente competente a convocare la conferenza allega alla
convocazione tutta la documentazione necessaria al fine di porre i
soggetti convocati nella condizione di esprimere consapevolmente le
proprie determinazioni.
6. La conferenza esterna è convocata per mezzo di raccomandata
con avviso di ricevimento.
7. Tra la data del protocollo della lettera di convocazione e la
data della conferenza devono intercorrere non meno di dieci e non
più di venti giorni.
Articolo 17 (Conflitto di competenza)
1. Nel caso di più amministrazioni competenti ad indire la
conferenza, la convocazione è effettuata dall'amministrazione
competente ad adottare il provvedimento finale.
2. Nel caso di più strutture competenti, all'interno della
stessa amministrazione, ad indire la conferenza, la convocazione è
effettuata dalla struttura che deve predisporre la proposta di
provvedimento ovvero adottare il provvedimento finale.
Articolo 18 (Verbale)
1. L'amministrazione o la struttura che indice la conferenza
provvede ai compiti di segreteria e redige il relativo verbale.
2. Il verbale della conferenza contiene:
a) l'oggetto della conferenza;
b) l'elenco delle amministrazioni e delle strutture
convocate;
c) l'elenco delle amministrazioni e delle strutture intervenute,
con i soggetti legittimati a rappresentarle;
d) l'esposizione in forma sintetica degli intendimenti espressi
da ciascun soggetto intervenuto;
e) l'esposizione in forma analitica delle determinazioni assunte
all'unanimità.
3. Al termine della conferenza tutti i partecipanti
sottoscrivono il verbale, che sostituisce ad ogni effetto i pareri,
le valutazioni, le autorizzazioni, i nullaosta e gli assensi
comunque denominati di competenza dei soggetti convocati.
4. Il verbale è inviato a tutte le amministrazioni e
strutture:
a) presenti;
b) presenti ma non legittimamente rappresentate;
c) assenti.
Articolo 19 (Disciplina del dissenso)
1. Nelle conferenze esterne si considera acquisito l'assenso
dell'amministrazione la quale, regolarmente convocata, non abbia
partecipato alla conferenza o vi abbia partecipato tramite
rappresentanti privi della competenza ad esprimerne definitivamente
la volontà, salvo che essa non comunichi all'amministrazione
procedente il proprio motivato dissenso entro venti giorni dalla
conferenza stessa, ovvero dalla data di ricevimento della
comunicazione delle determinazioni adottate, qualora queste ultime
abbiano contenuto sostanzialmente diverso da quelle originariamente
previste.
2. Nelle conferenze interne l'eventuale motivato dissenso deve
pervenire alla struttura procedente entro la data fissata per la
conferenza. Nel caso in cui essi non abbiano previamente comunicato
il loro dissenso, la mancata partecipazione dei soggetti convocati
assume il valore di parere o valutazione positiva.
3. Qualora il dissenso sia espresso da un'amministrazione o
struttura chiamata a formulare un parere o un atto di assenso
comunque denominato, facoltativo, ovvero obbligatorio ma non
vincolante ai fini della conclusione del procedimento, il dissenso
stesso è riportato nel verbale finale, ma non incide sul
raggiungimento dell'unanimità.
Articolo 20 (Unanimità)
1. Nella prima riunione della conferenza di servizi le
amministrazioni che vi partecipano stabiliscono il termine entro
cui è possibile pervenire ad una decisione.
2. Qualora nel corso della conferenza interna non si raggiunga
l'unanimità, il legale rappresentante dell'amministrazione assume
le relative determinazioni.
3. Qualora nella conferenza esterna non si raggiunga
l'unanimità, l'amministrazione procedente può assumere le
determinazioni di conclusione positiva del procedimento dandone
comunicazione, ai sensi dell'articolo 14, comma 3 bis, della legge
7 agosto 1990, n. 241 (Nuove norme in materia di procedimento
amministrativo e di diritto di accesso ai documenti
amministrativi), al legale rappresentante dell'amministrazione
dissenziente, ovvero al Presidente del Consiglio dei ministri, ove
l'amministrazione dissenziente sia un'amministrazione statale. La
determinazione diventa esecutiva qualora i soggetti cui essa è
stata inviata non comunichino, entro trenta giorni dalla ricezione,
previa deliberazione dei rispettivi organi competenti, la
sospensione della determinazione stessa.
4. Qualora il motivato dissenso alla conclusione del
procedimento sia espresso da un'amministrazione preposta alla
tutela ambientale, paesaggistico-territoriale, del patrimonio
storico-artistico o della salute dei cittadini, l'amministrazione
procedente può richiedere, ai sensi dell'articolo 14, comma 4,
della l. 241/1990, purché non vi sia stata una precedente
valutazione di impatto ambientale negativa, una determinazione di
conclusione del procedimento al Presidente del Consiglio dei
ministri, previa deliberazione del Consiglio dei ministri.
Articolo 21 (Conferenza finalizzata all'esecuzione di lavori
pubblici di interesse regionale e locale)
1. Le conferenze di servizi finalizzate all'acquisizione di
pareri, nullaosta, intese o assensi comunque denominati, necessari
all'esecuzione di lavori pubblici di interesse regionale e locale,
sono disciplinate dall'articolo 8 della legge regionale 20 giugno
1996, n. 12 (Legge regionale in materia di lavori pubblici),
integrato dalle disposizioni del presente capo.
Articolo 22 (Partecipazione dell'amministrazione a conferenze di
servizi promosse da altre amministrazioni pubbliche)
1. L'amministrazione partecipa alle conferenze di servizi
promosse da altre amministrazioni pubbliche con le modalità
previste dai rispettivi ordinamenti. Per la Regione si applicano le
disposizioni di cui ai commi 2 e 3.
2. Nel caso in cui la Regione sia convocata in una conferenza ai
fini della sostituzione di uno o più atti di competenza di un
dirigente, ovvero di uno o più atti di un proprio organo
istituzionale, essa è rappresentata:
a) dal dirigente della struttura competente ad adottare l'atto o
gli atti da sostituire in conferenza;
b) dall'amministratore regionale competente a rilasciare l'atto
o gli atti comunque denominati;
c) dal Presidente della Giunta regionale o Assessore da lui
delegato nel caso in cui sia la Giunta regionale competente a
rilasciare l'atto o gli atti comunque denominati.
3. Nel caso in cui la Regione sia convocata in una conferenza ai
fini della sostituzione di più atti di competenza di più dirigenti
di strutture regionali, essa è rappresentata dal dirigente
individuato dalla Giunta regionale. In tal caso, il dirigente
partecipa alla conferenza previa acquisizione delle valutazioni dei
dirigenti competenti in via ordinaria ad emanare gli atti che si
intendono sostituire in sede di conferenza.
CAPO VI ATTIVITÀ CONSULTIVA E DISCIPLINA DELL'ASSENSO
Articolo 23 (Accordi tra pubbliche amministrazioni)
1. Al fine di rendere più semplice e rapido il procedimento
amministrativo, l'amministrazione ricerca intese con le altre
amministrazioni pubbliche, da formalizzarsi a mezzo di accordi che
disciplinano lo svolgimento in collaborazione di attività di
interesse comune.
2. Per gli accordi di cui al comma 1 si osservano le
disposizioni di cui all'articolo 12, commi 3 e 4.
Articolo 24 (Pareri)
1. Ove debba essere obbligatoriamente sentito un organo
consultivo delle pubbliche amministrazioni, questo deve emettere il
proprio parere entro quarantacinque giorni dal ricevimento della
richiesta, salvo che disposizioni di legge o di regolamento
prevedano termini minori. Qualora si tratti di parere facoltativo,
l'organo consultivo adito deve dare immediata comunicazione al
richiedente del termine entro il quale il parere sarà reso.
2. In caso di decorrenza del termine senza che sia stato
comunicato il parere o senza che l'organo adito abbia rappresentato
esigenze istruttorie, è in facoltà dell'amministrazione richiedente
di procedere indipendentemente dall'acquisizione del parere.
3. Nel caso in cui l'organo adito abbia rappresentato esigenze
istruttorie i termini di cui al comma 1 possono essere interrotti
per una sola volta e il parere deve essere reso definitivamente
entro quindici giorni dalla ricezione degli elementi
istruttori.
4. Le disposizioni di cui ai commi 1, 2 e 3 non si applicano nel
caso di pareri che debbano essere rilasciati da amministrazioni
preposte alla tutela ambientale, paesaggistico-territoriale e della
salute dei cittadini.
Articolo 25 (Attività consultiva alternativa)
1. Ove per disposizione espressa di legge o di regolamento sia
previsto che per l'adozione di un provvedimento debbano essere
preventivamente acquisite le valutazioni tecniche di organi od enti
appositi e tali organi od enti non provvedano o non rappresentino
esigenze istruttorie di competenza dell'amministrazione procedente
nei termini prefissati dalla disposizione stessa o, in mancanza,
entro sessanta giorni dal ricevimento della richiesta, il
responsabile del procedimento deve chiedere le suddette valutazioni
tecniche ad altri organi dell'amministrazione pubblica o ad enti
pubblici che siano dotati di qualificazione e capacità tecnica
equipollenti, ovvero ad istituti universitari.
2. Nel caso in cui l'ente od organo adito abbia rappresentato
esigenze istruttorie all'amministrazione procedente, si applica
quanto previsto dall'articolo 24, comma 3.
3. La disposizione di cui al comma 1 non si applica in caso di
valutazioni che debbano essere prodotte da amministrazioni preposte
alla tutela ambientale, paesaggistico-territoriale e della salute
dei cittadini.
Articolo 26 (Valutazione di impatto ambientale)
1. Nei procedimenti relativi ad opere per le quali sia
intervenuta la valutazione di impatto ambientale positiva, le
disposizioni di cui agli articoli 20, comma 4, 24, comma 4 e 25,
comma 3, si applicano alle sole amministrazioni preposte alla
tutela della salute dei cittadini.
Articolo 27 (Verifica d'ufficio dei requisiti di legge)
1. In tutti i casi in cui l'esercizio di un'attività privata sia
subordinato, ai sensi di disposizioni di legge regionale, ad
autorizzazione, licenza, abilitazione, nullaosta, permesso o altro
atto di consenso comunque denominato il cui rilascio dipenda
esclusivamente dall'accertamento dei presupposti e dei requisiti di
legge, senza l'esperimento di prove a ciò destinate che comportino
valutazioni tecniche discrezionali, e non sia previsto alcun limite
o contingente complessivo per il rilascio degli atti stessi, l'atto
di consenso si intende sostituito da una denuncia di inizio di
attività da parte dell'interessato all'amministrazione competente,
attestante l'esistenza dei presupposti e dei requisiti di legge,
eventualmente accompagnata dall'autocertificazione dell'esperimento
di prove a ciò destinate, ove previste. In tali casi, spetta
all'amministrazione competente, entro sessanta giorni dalla
denuncia, verificare d'ufficio la sussistenza dei presupposti e dei
requisiti di legge richiesti e disporre, se del caso, con
provvedimento motivato da notificare all'interessato entro il
medesimo termine, il divieto di prosecuzione dell'attività e la
rimozione dei suoi effetti, salvo che, ove ciò sia possibile,
l'interessato provveda a conformare alla normativa vigente detta
attività ed i suoi effetti entro un congruo termine prefissatogli
dall'amministrazione stessa.
2. Con deliberazione della Giunta regionale, da adottarsi, con
le modalità di cui all'articolo 30, comma 2, entro centottanta
giorni dall'entrata in vigore della presente legge, e pubblicata ai
sensi dell'articolo 30, comma 3, sono determinati i casi in cui le
disposizioni del comma 1 non si applicano, in quanto il rilascio
dell'autorizzazione, licenza, abilitazione, nullaosta, permesso o
altro atto di consenso comunque denominato, dipenda
dall'esperimento di prove che comportino valutazioni tecniche
discrezionali.
3. Restano ferme le disposizioni attualmente vigenti che
stabiliscono regole analoghe o equipollenti a quelle previste dal
comma 1.
Articolo 28 (Silenzio assenso)
1. Con deliberazione della Giunta regionale, da adottarsi, con
le modalità di cui all'articolo 30, comma 2, entro centottanta
giorni dall'entrata in vigore della presente legge, e pubblicata ai
sensi dell'articolo 30, comma 3, sono determinati i casi in cui la
domanda di rilascio di un'autorizzazione, licenza, abilitazione,
nullaosta, permesso od altro atto di assenso comunque denominato,
cui sia subordinato, ai sensi di disposizioni di legge regionale,
lo svolgimento di un'attività privata, si considera accolta qualora
non venga comunicato all'interessato il provvedimento di motivato
diniego entro il termine fissato per categorie di atti, in
relazione alla complessità del rispettivo procedimento, dalla
medesima predetta deliberazione. In tali casi, sussistendo ragioni
di pubblico interesse, l'amministrazione competente può annullare
l'atto di assenso, se illegittimamente formato, salvo che, ove ciò
sia possibile, l'interessato provveda a sanare i vizi entro un
congruo termine prefissatogli dall'amministrazione stessa.
2. Restano ferme le disposizioni attualmente vigenti che
stabiliscono regole analoghe o equipollenti a quelle previste dal
comma 1.
Articolo 29 (Dichiarazioni false)
1. Con la denuncia o con la domanda di cui agli articoli 27 e 28
l'interessato deve dichiarare la sussistenza dei presupposti e dei
requisiti di legge richiesti. In caso di dichiarazioni false non è
ammessa la conformazione dell'attività e dei suoi effetti a legge o
la sanatoria prevista dagli articoli medesimi.
2. Le sanzioni attualmente previste in caso di svolgimento
dell'attività in carenza dell'atto di assenso dell'amministrazione
o in difformità di esso si applicano anche nei riguardi di coloro i
quali diano inizio all'attività ai sensi degli articoli 27 e 28 in
mancanza dei requisiti richiesti o, comunque, in contrasto con la
normativa vigente.
CAPO VII DELEGIFICAZIONE
Articolo 30 (Delegificazione di disposizioni regionali
concernenti i procedimenti amministrativi)
1. La Giunta regionale, entro il 31 gennaio di ogni anno,
presenta al Consiglio regionale un disegno di legge per la
delegificazione di norme concernenti procedimenti amministrativi,
indicando i criteri per la sua attuazione ed individuando i
procedimenti oggetto della disciplina. In allegato al disegno di
legge è presentata una relazione sullo stato di attuazione della
semplificazione dei procedimenti amministrativi.
2. La delegificazione dei procedimenti amministrativi di cui al
comma 1 è affidata alla Giunta regionale che vi provvede con
proprie deliberazioni, previo parere della Commissione o delle
Commissioni consiliari competenti nella materia oggetto del singolo
procedimento. Le Commissioni consiliari comunicano il loro parere
entro trenta giorni dalla richiesta; decorso tale termine la
deliberazione è adottata anche in mancanza del parere.
3. Le deliberazioni della Giunta regionale sono pubblicate nel
Bollettino ufficiale della Regione.
4. Le deliberazioni della Giunta regionale si conformano ai
seguenti criteri e principi:
a) semplificazione dei procedimenti amministrativi, e di quelli
che agli stessi risultano strettamente connessi o strumentali, in
modo da ridurre il numero delle fasi procedimentali e delle
amministrazioni e strutture intervenienti;
b) riduzione dei termini per la conclusione dei procedimenti e
uniformazione dei tempi di conclusione previsti per procedimenti
tra loro analoghi;
c) regolazione uniforme dei procedimenti dello stesso tipo;
d) riduzione del numero di procedimenti amministrativi e
accorpamento dei procedimenti che si riferiscono alla medesima
attività;
e) eliminazione o riduzione dei certificati richiesti ai
soggetti interessati all'adozione di provvedimenti amministrativi o
all'acquisizione di vantaggi, benefici economici o altre
utilità;
f) semplificazione e accelerazione delle procedure di spesa e
contabili;
g) trasferimento ad organi monocratici o ai dirigenti di
funzioni, anche decisionali, che non richiedano, in ragione della
loro specificità, l'esercizio in forma collegiale;
h) individuazione delle responsabilità e delle procedure di
verifica e controllo;
i) soppressione dei procedimenti che comportino, per
l'amministrazione e per i cittadini, costi più elevati dei benefici
conseguibili;
j) soppressione dei procedimenti che derogano alla normativa
procedimentale di carattere generale, qualora non sussistano più le
ragioni per una difforme disciplina settoriale;
k) soppressione dei procedimenti che risultino non più
rispondenti alle finalità e agli obbiettivi fondamentali definiti
dalla legislazione di settore o che risultino in contrasto con i
principi generali dell'ordinamento giuridico nazionale o
comunitario;
l) previsione, per i casi di mancato rispetto del termine del
procedimento, di mancata o ritardata adozione del provvedimento, di
ritardato o incompleto assolvimento degli obblighi e delle
prestazioni da parte della amministrazione, di forme di indennizzo
automatico e forfettario a favore dei soggetti richiedenti il
provvedimento, assicurando la massima pubblicità e conoscenza da
parte del pubblico delle misure adottate e la massima celerità
nella corresponsione dell'indennizzo.
5. La Giunta regionale individua la struttura competente a
compiere gli accertamenti sugli effetti prodotti dalle norme
contenute nelle deliberazioni di semplificazione e di accelerazione
dei procedimenti amministrativi, ed a formulare osservazioni e
proporre suggerimenti per la modifica delle norme stesse e per il
miglioramento dell'azione amministrativa.
CAPO VIII ACCESSO AI DOCUMENTI AMMINISTRATIVI
Articolo 31 (Diritto di accesso)
1. Al fine di assicurare la trasparenza dell'attività
amministrativa e di favorirne lo svolgimento imparziale è
riconosciuto a chiunque vi abbia interesse per la tutela di
situazioni giuridicamente rilevanti il diritto di accesso ai
documenti amministrativi, secondo le modalità stabilite dalla
presente legge e da regolamento regionale o dai regolamenti degli
enti di cui all'articolo 1, comma 1, lettera d).
2. È considerato documento amministrativo ogni rappresentazione
grafica, fotocinematografica, elettromagnetica o di qualunque altra
specie del contenuto di atti, anche interni, formati dalle
pubbliche amministrazioni o, comunque, utilizzati ai fini
dell'attività amministrativa.
Articolo 32 (Esclusione)
1. Il diritto di accesso è escluso per i documenti coperti da
segreto di Stato ai sensi dell'articolo 12 della legge 24 ottobre
1977, n. 801 (Istituzione e ordinamento dei servizi per le
informazioni e la sicurezza e disciplina del segreto di Stato),
nonché nei casi di segreto o di divieto di divulgazione altrimenti
previsti dall'ordinamento.
2. Gli enti di cui all'articolo 1 individuano con propri
regolamenti le categorie di documenti da essi formati o comunque
rientranti nella loro disponibilità sottratte all'accesso per le
esigenze di cui all'articolo 24, comma 2, della l. 241/1990, nel
rispetto dei criteri di cui all'articolo 8 del decreto del
Presidente della Repubblica 27 giugno 1992, n. 352 (Regolamento per
la disciplina delle modalità di esercizio e dei casi di esclusione
del diritto di accesso ai documenti amministrativi, in attuazione
dell'articolo 24, comma 2, della legge 7 agosto 1990, n. 241,
recante nuove norme in materia di procedimento amministrativo e di
diritto di accesso ai documenti amministrativi).
Articolo 33 (Modalità di esercizio)
1. Il diritto di accesso si esercita mediante esame ed
estrazione di copia dei documenti amministrativi. L'esame dei
documenti è gratuito. Il rilascio di copia è subordinato soltanto
al rimborso del costo di riproduzione, salvi i diritti di ricerca e
di visura e le disposizioni vigenti in materia di bollo.
2. La richiesta di accesso ai documenti deve essere motivata e
rivolta alla struttura che ha formato il documento o che lo detiene
stabilmente.
3. Il rifiuto, il differimento e la limitazione dell'accesso
devono essere motivati.
4. Trascorsi inutilmente trenta giorni dalla richiesta, questa
si intende immotivatamente rifiutata.
5. Contro le determinazioni amministrative concernenti il
diritto di accesso e nei casi previsti dal comma 4 è dato ricorso
al Tribunale amministrativo regionale, ai sensi dell'articolo 25,
commi 5 e 6, della l. 241/1990.
Articolo 34 (Segreto d'ufficio)
1. I dipendenti degli enti di cui all'articolo 1 devono
mantenere il segreto d'ufficio. Non possono trasmettere a chi non
ne abbia diritto informazioni riguardanti provvedimenti od
operazioni amministrative, in corso o concluse, ovvero notizie di
cui siano venuti a conoscenza a causa delle loro funzioni, al di
fuori delle ipotesi e delle modalità previste dalle norme sul
diritto di accesso.
CAPO IX DICHIARAZIONI SOSTITUTIVE ED ACQUISIZIONE DI
DOCUMENTI
Articolo 35 (Dichiarazione sostitutiva di certificazione)
1. I soggetti a cui sono richieste le certificazioni
sottoelencate possono provvedervi con dichiarazione, anche
contestuale all'istanza, purché sottoscritta dall'interessato e
prodotta in sostituzione delle normali certificazioni:
a) data e luogo di nascita;
b) residenza;
c) cittadinanza;
d) godimento dei diritti politici;
e) stato di celibe;
f) coniugato o vedovo;
g) stato di famiglia;
h) esistenza in vita;
i) nascita di figli;
j) decesso del coniuge;
k) ascendente o discendente;
l) iscrizione in albi o elenchi tenuti dalla pubblica
amministrazione;
m) titolo di studio o qualifica professionale posseduta; esami
sostenuti; titolo di specializzazione, di abilitazione, di
formazione, di aggiornamento e di qualificazione tecnica;
n) situazione reddituale o economica, anche ai fini della
concessione di benefici e vantaggi di qualsiasi tipo previsti da
leggi speciali; assolvimento di specifici obblighi contributivi con
l'indicazione dell'ammontare corrisposto; possesso e numero del
codice fiscale, della partita IVA e di qualsiasi dato presente
nell'archivio dell'anagrafe tributaria e inerente
all'interessato;
o) stato di disoccupazione; qualità di pensionato e categoria di
pensione; qualità di studente o di casalinga;
p) qualità di legale rappresentante di persone fisiche o
giuridiche, di tutore, di curatore e simili;
q) iscrizione presso associazioni o formazioni sociali di
qualsiasi tipo;
r) tutte le posizioni relative all'adempimento degli obblighi
militari, comprese quelle di cui all'articolo 77 del decreto del
Presidente della Repubblica 14 febbraio 1964, n. 237 (Leva e
reclutamento obbligatorio nell'Esercito, nella Marina e
nell'Aeronautica), come modificato dall'articolo 22 della legge 24
dicembre 1986, n. 958 (Norme sul servizio militare di leva e sulla
ferma di leva prolungata);
s) buona condotta, assenza di precedenti penali e assenza di
carichi pendenti;
t) qualità di vivenza a carico;
u) tutti i dati a diretta conoscenza dell'interessato contenuti
nei registri dello stato civile.
2. La Giunta regionale con proprie deliberazioni, adottate con
le modalità di cui all'articolo 30, comma 2 e pubblicate ai sensi
dell'articolo 30, comma 3, può individuare, in aggiunta a quelli
previsti al comma 1, ulteriori fatti, stati e qualità personali
comprovabili con dichiarazioni sostitutive di certificazioni.
3. I dati relativi al cognome, nome, luogo e data di nascita,
cittadinanza, stato civile e residenza attestati in documenti di
riconoscimento in corso di validità, hanno lo stesso valore
probatorio dei corrispondenti certificati. Nel caso di acquisizione
di informazioni relative a stati, fatti e qualità personali
attraverso l'esibizione da parte dell'interessato di un documento
di riconoscimento in corso di validità, la registrazione dei dati
avviene attraverso l'acquisizione della copia fotostatica, anche
non autenticata, del documento stesso. È comunque fatta salva per
l'amministrazione interessata la facoltà di verificare, nel corso
del procedimento, la veridicità dei dati contenuti nel documento di
identità.
4. La mancata accettazione della dichiarazione sostitutiva di
certificazione delle situazioni previste ai commi 1 e 2 e
dell'indicazione di stati, fatti e qualità personali mediante
l'esibizione di un documento di riconoscimento in corso di validità
ai sensi del comma 3 costituisce violazione dei doveri
d'ufficio.
5. Le dichiarazioni sostitutive di cui al presente articolo
hanno la stessa validità temporale degli atti che
sostituiscono.
Articolo 36 (Dichiarazione sostitutiva di atto di notorietà)
1. Nei rapporti con l'amministrazione, salve le eccezioni
previste all'articolo 39, l'atto di notorietà concernente fatti,
stati o qualità personali, diversi da quelli previsti all'articolo
35, commi 1 e 2, è sostituito, in via definitiva, da dichiarazione
sostitutiva di atto di notorietà di cui all'articolo 4 della legge
4 gennaio 1968, n. 15 (Norme sulla documentazione amministrativa e
sulla legalizzazione e autenticazione di firme), come modificato
dall'articolo 3 della legge 15 maggio 1997, n. 127.
2. Salve le eccezioni previste all'articolo 39, la dichiarazione
di cui all'articolo 4 della l. 15/1968, che il dichiarante rende
nel proprio interesse, può riguardare anche stati, fatti e qualità
personali relativi ad altri soggetti di cui egli abbia diretta
conoscenza, fatte salve le disposizioni vigenti in materia di
tutela dei dati personali. Inoltre, tale dichiarazione può
riguardare anche la conoscenza del fatto che la copia di una
pubblicazione è conforme all'originale. Nel caso di concorsi o
selezioni in cui sia prevista la presentazione di titoli, la
dichiarazione di tale fatto sostituisce a tutti gli effetti
l'autentica di copia.
3. Le dichiarazioni sostitutive di cui ai commi 1 e 2 possono
essere presentate anche contestualmente all'istanza; in tal caso
sono sottoscritte dall'interessato in presenza del dipendente
addetto e non sono soggette ad autenticazione.
4. La mancata accettazione della dichiarazione sostitutiva di
atto di notorietà concernente stati, fatti e qualità di cui ai
commi 1 e 2 costituisce violazione dei doveri d'ufficio.
5. Le dichiarazioni sostitutive di cui al presente articolo
hanno la stessa validità temporale degli atti che
sostituiscono.
Articolo 37 (Dichiarazioni sostitutive presentate da cittadini
stranieri)
1. Nel caso in cui le dichiarazioni sostitutive di cui agli
articoli 35 e 36 siano presentate da cittadini dell'Unione europea,
si applicano le stesse modalità previste per i cittadini
italiani.
2. I cittadini extracomunitari residenti in Italia secondo le
disposizioni del regolamento anagrafico della popolazione residente
approvato con decreto del Presidente della Repubblica 30 maggio
1989, n. 223 (Approvazione del nuovo regolamento anagrafico della
popolazione residente), possono utilizzare le dichiarazioni
sostitutive di cui agli articoli 35 e 36 limitatamente ai casi in
cui si tratti di comprovare stati, fatti e qualità personali
certificabili o attestabili da parte di soggetti pubblici o privati
italiani.
Articolo 38 (Controlli sul contenuto delle dichiarazioni
sostitutive)
1. L'amministrazione procede a idonei controlli, anche a
campione, sulla veridicità delle dichiarazioni sostitutive di cui
agli articoli 35, 36 e 37.
2. Quando i controlli di cui al comma 1 riguardano dichiarazioni
sostitutive di certificazione, l'amministrazione richiede
direttamente all'amministrazione competente per il rilascio delle
relative certificazioni conferma scritta, anche attraverso l'uso di
strumenti informatici o telematici, della corrispondenza di quanto
dichiarato con le risultanze dei registri da essa custoditi. In tal
caso non è necessaria la successiva acquisizione del
certificato.
3. Quando i controlli riguardano dichiarazioni sostitutive di
atto di notorietà, l'amministrazione, nel caso in cui gli stati, i
fatti e le qualità personali dichiarati siano certificabili o
attestabili da parte di un altro soggetto pubblico, richiede
direttamente la necessaria documentazione al soggetto competente.
In questo caso, per accelerare il procedimento, l'interessato può
trasmettere, anche attraverso strumenti informatici o telematici,
una copia fotostatica, ancorché non autenticata, dei certificati di
cui sia già in possesso.
4. Fermo restando quanto previsto dall'articolo 45, comma 1,
qualora dai controlli di cui al presente articolo emerga la non
veridicità del contenuto della dichiarazione, il dichiarante decade
dai benefici eventualmente conseguenti al provvedimento emanato
sulla base della dichiarazione non veritiera.
Articolo 39 (Certificati non sostituibili)
1. I certificati medici, sanitari, veterinari, di origine, di
conformità CE, di marchi o brevetti non possono essere sostituiti
da altro documento, salvo diverse disposizioni della normativa di
settore.
2. Con deliberazione della Giunta regionale, adottata con le
modalità di cui all'articolo 30, comma 2 e pubblicata ai sensi
dell'articolo 30, comma 3, possono essere individuati ulteriori
certificati in aggiunta a quelli previsti dal comma 1.
Articolo 40 (Istanze ed autenticazione di documenti)
1. La sottoscrizione di istanze da produrre all'amministrazione
non è soggetta ad autenticazione, anche nei casi in cui contenga
dichiarazioni sostitutive rese ai sensi dell'articolo 36, ove sia
apposta in presenza del dipendente addetto a ricevere l'istanza
ovvero l'istanza sia prodotta unitamente a copia fotostatica,
ancorché non autenticata, di un documento di identità del
sottoscrittore. La copia fotostatica è inserita nel fascicolo.
L'istanza e la copia fotostatica del documento di identità possono
essere inviate per via telematica; nei procedimenti di
aggiudicazione di contratti pubblici, detta facoltà è consentita
nei limiti stabiliti dalla normativa nazionale.
2. La sottoscrizione delle istanze per la partecipazione a
concorsi o selezioni per l'assunzione negli organici
dell'amministrazione a qualsiasi titolo, nonché a esami per il
conseguimento di abilitazioni, diplomi o titoli culturali non è
soggetta ad autenticazione.
3. Nei casi in cui è richiesta l'autenticazione della firma, il
funzionario incaricato di ricevere la documentazione attesta che la
sottoscrizione da parte dell'interessato è avvenuta in sua
presenza, previo accertamento dell'identità personale di chi
sottoscrive.
4. Nei casi in cui l'interessato debba presentare
all'amministrazione copia autentica di un documento ai sensi
dell'articolo 14 della l. 15/1968, l'autenticazione della copia può
essere fatta dal responsabile del procedimento o da qualsiasi altro
dipendente competente a ricevere la documentazione, su semplice
esibizione dell'originale e senza obbligo di deposito dello stesso
presso l'amministrazione procedente. In tal caso la copia autentica
può essere utilizzata solo nel procedimento in corso.
5. Le fotografie prescritte per il rilascio di documenti
personali sono legalizzate dal funzionario ricevente, a richiesta
dell'interessato, se presentate personalmente.
Articolo 41 (Sottoscrizione di documenti e testimoni)
1. Le firme e le sottoscrizioni inerenti ai medesimi atti, e
richieste a più soggetti dagli uffici dell'amministrazione, possono
essere apposte anche disgiuntamente, purché nei termini.
2. La dichiarazione di chi non sa o non può firmare è raccolta
dal funzionario competente a riceverla, previo accertamento
dell'identità del dichiarante.
3. Nei casi di cui al comma 2, il funzionario addetto attesta
che la dichiarazione è stata a lui resa dall'interessato facendo
menzione, di seguito alla medesima, della causa dell'impedimento a
sottoscrivere.
4. In tutti i casi in cui le leggi e i regolamenti regionali
prevedono atti di notorietà o attestazioni asseverate da testimoni
altrimenti denominate, il numero dei testimoni è ridotto a due.
Articolo 42 (Acquisizione diretta di documenti)
1. L'amministrazione non può richiedere atti o certificati
concernenti fatti, stati o qualità personali che risultino
attestati da documenti già in suo possesso o che essa stessa sia
tenuta a certificare.
2. Qualora l'interessato non intenda o non sia in grado di
utilizzare gli strumenti di cui agli articoli 35 e 36, i
certificati relativi a stati, fatti o qualità personali risultanti
da albi o da pubblici registri tenuti o conservati da una pubblica
amministrazione sono sempre acquisiti d'ufficio
dall'amministrazione procedente, su semplice indicazione da parte
dell'interessato della specifica amministrazione che conserva
l'albo o il registro.
3. In tutti i casi in cui l'amministrazione procedente
acquisisce direttamente certificazioni relative a stati, fatti e
qualità personali presso l'amministrazione competente per la loro
certificazione, il certificato può essere sostituito da qualsiasi
documento idoneo ad assicurare la certezza della sua fonte di
provenienza.
4. I documenti trasmessi ad una pubblica amministrazione tramite
fax, o con altro mezzo telematico o informatico idoneo ad accertare
la fonte di provenienza del documento, soddisfano il requisito
della forma scritta e la loro trasmissione non deve essere seguita
da quella del documento originale.
5. I certificati rilasciati dalla pubblica amministrazione
attestanti stati e fatti personali non soggetti a modificazioni
hanno validità illimitata. Le restanti certificazioni hanno
validità di sei mesi dalla data di rilascio salvo che disposizioni
di legge o regolamentari prevedano una validità superiore.
Articolo 43 (Riservatezza dei dati contenuti nei documenti
acquisiti dalla pubblica amministrazione)
1. Ai sensi delle disposizioni vigenti in materia di tutela dei
dati personali, i certificati ed i documenti trasmessi ad altre
pubbliche amministrazioni possono contenere soltanto le
informazioni relative a stati, fatti e qualità personali previste
da legge e da regolamento e strettamente necessarie per il
raggiungimento delle finalità per le quali vengono acquisite.
Articolo 44 (Atti formati per via informatica o telematica)
1. Gli atti, dati e documenti formati con strumenti informatici
o telematici, i contratti stipulati nelle medesime forme, nonché la
loro archiviazione e trasmissione con strumenti informatici, sono
validi e rilevanti a tutti gli effetti di legge. I criteri e le
modalità di applicazione del presente comma sono stabiliti con
apposite deliberazioni della Giunta regionale, adottate ai sensi
dell'articolo 30, comma 2 e pubblicate ai sensi dell'articolo 30,
comma 3.
Articolo 45 (Responsabilità)
1. Le dichiarazioni mendaci, le falsità in atti, l'uso di atti
falsi nei casi previsti dalla presente legge, nonché l'esibizione,
per le finalità di cui all'articolo 35, comma 3, di documenti di
riconoscimento contenenti dati che abbiano subito variazioni dalla
data di rilascio, sono puniti ai sensi delle leggi vigenti in
materia.
2. L'amministrazione ed i suoi funzionari non sono responsabili,
salvo dolo o colpa grave, per gli atti emanati ai sensi della
presente legge, quando l'emanazione sia avvenuta in conseguenza
della presentazione di dichiarazioni o di documenti non
corrispondenti a verità.
CAPO X IDENTIFICAZIONE DEL DIPENDENTE
Articolo 46 (Obbligo di identificazione)
1. L'amministrazione adotta le modalità idonee a consentire
l'identificazione dei propri dipendenti.
2. Per la Regione le deliberazioni di cui al comma 1 sono
adottate dalla Giunta regionale.
CAPO XI DISPOSIZIONI FINALI
Articolo 47 (Abrogazioni e modificazioni)
1. Sono abrogati:
a) la legge regionale 6 settembre 1991, n. 59;
b) l'articolo 10 della legge regionale 23 ottobre 1995, n.
45;
c) gli articoli 15 e 16 del regolamento regionale 17 giugno
1996, n. 3.
2. Il rinvio agli articoli 1 e 21 della l.r. 59/1991 contenuto
nell'articolo 1 del regolam. reg. 3/1996 deve intendersi sostituito
dal rinvio agli articoli 2 e 31 della presente legge.
Président Je rappelle que ce projet de loi a reçu l'avis
favorable à la majorité de la Ière et de la IIème Commission du
Conseil, et que nous allons discuter sur le nouveau texte qui a été
élaboré par la IIème Commission avec les amendements que vous
trouverez à la fin du document, concernant les articles 14, 35 et
40, formulés par la Ière Commission.
La parole au rapporteur, Conseiller Ottoz.
Ottoz (UV) La cadre législatif national qui concerne
l'administration publique, s'est caractérisé dans ces dernières
années par sa constante évolution et innovation.
La classe politique nationale se rend bien compte du fait qu'une
administration inefficace représente une charge additionnelle, une
taxe injuste qui pèse sur la société civile et sur les entreprises,
en rendant notre pays moins concurrentiel et donc économiquement
plus fragile de nos partenaires européens.
Les citoyens italiens acceptent toujours moins d'être considérés
des sujets par les bureaux publics, ils sont bien conscients du
fait que, face aux impôts qu'ils paient - les plus hauts d'Europe -
il serait tout de même souhaitable que ce soit l'Administration à
être à leur service et non pas le contraire.
Tout cela est à mettre en relation avec le besoin de changement
et de renouveau qui traverse le pays. La classe politique a
désormais compris que, pour garder le consensus, les réformes de
l'administration publique sont autant importantes que les réformes
institutionnelles.
Il faut dire enfin que, malgré la résistance que la bureaucratie
oppose à ce processus d'innovation, notre Parlement a eu,
jusqu'ici, un meilleur succès dans ce domaine que dans le domaine
des réformes institutionnelles; le long d'une décennie nous avons
eu plusieurs lois innovatrices: la loi n° 241/90, la loi n° 421/92,
les décrets d'application, les articles 1 et 2 de la loi n° 135/93,
la loi de budget du 1994, le projet ainsi dit "Cassese", les trois
lois ainsi dites "Bassanini", enfin les décrets spécifiques
d'application et en particulier le n° 403/98. N'oublions pas, en
passant, la loi n° 675 sur la protection des données personnelles,
mieux connue comme "legge sulla privacy".
Ce procès législatif ne s'est certainement pas conclu soit à
cause des liens de budget, en particulier de ceux qui nous sont
imposés par notre situation communautaire, qui vont imposer encore
d'autres rationalisations de la machine de l'Etat, soit parce que
l'application des lois jusqu'ici publiées fera mieux ressortir de
nouvelles complications du système et rendra nécessaire de
nouvelles lois pour abroger et simplifier davantage.
Le Conseil régional, en utilisant tous les éléments de nouveauté
de la loi n° 241/90, s'était donné en 1991 une plus claire
discipline inspirée à des critères de simplification et de
transparence. Il est toutefois clair qu'en présence d'une évolution
constante et si forte de l'ensemble législatif national en faveur
des citoyens et des entreprises, la législation régionale devrait
être chaque fois rapidement modifiée pour permettre à la communauté
valdôtaine de jouir des bénéfices octroyés par chaque nouvelle loi
nationale.
Deux sont donc les choix possibles: ou appliquer directement les
lois de l'Etat sans légiférer, là où on estimerait qu'il ne s'agit
pas d'une matière qui présente des exigences spécifiques de notre
communauté à sauvegarder, pour laquelle il se rend nécessaire une
loi ad hoc, ou bien faire des lois spécifiques régionales. Les deux
solutions ont leur logique, mais évidemment la deuxième se fait
préférer. Elle permet d'exercer notre compétence primaire dans ce
domaine et d'offrir à nos citoyens et aux administrateurs
valdôtains un texte unique à la place d'un ensemble compliqué de
lois et donc un seul cohérent tableau de référence.
Elle se fait préférer surtout aussi si, en ligne avec la
tendance à une toujours majeure attention aux services pour les
citoyens, la législation nationale, en accueillant les nouveautés
des lois nationales, réussit ensuite à garantir d'ultérieurs degrés
de flexibilité, de simplification et de respect pour les
utilisateurs; en définitive une meilleure qualité de la vie pour
nos concitoyens.
Six sont les régions qui ont choisi, comme nous, le chemin de se
donner une loi régionale: Liguria, Lazio, Friuli, Piemonte, Sicilia
et Provincia autonoma di Trento.
Senza dubbio però questo disegno di legge si distingue per
essere quello più avanzato attualmente presente nelle regioni
italiane.
Esso norma in un testo unico il procedimento amministrativo nei
suoi vari aspetti, le modalità di concessione di vantaggi
economici, le conferenze dei servizi con la relativa disciplina
dell'assenso, il processo di delegificazione, l'accesso ai
documenti amministrativi, le dichiarazioni sostitutive,
l'autocertificazione, l'autenticazione di documenti.
Esso si applica inoltre nei confronti di tutte le
amministrazioni pubbliche non statali in Valle d'Aosta,
salvaguardando sia l'autonomia degli enti locali che nel frattempo
si sono dotati o si fossero dotati di strumenti regolamentari, sia
gli ordinamenti degli enti dipendenti e concessionari.
La I e II Commissione, in sintonia con la Presidenza della
Giunta, hanno apportato numerose modifiche alla stesura originale
considerando quattro fattori: il primo, l'estensione
dell'applicazione della legge agli enti locali, che ha richiesto la
revisione di molti articoli dovendosi distinguere il principio
generale dalla fattispecie dell'Amministrazione regionale; il
secondo, l'ottica del cittadino, le sue legittime attese ed un
corretto rapporto dell'amministrazione nei suoi confronti; il
terzo, l'opportunità di accelerare alcuni processi di
semplificazione, attribuendone il compito all'Esecutivo per evitare
la complessità di procedimenti legislativi consiliari in materie
già eccessivamente normate; infine, i criteri di trasparenza,
economicità, efficacia e pubblicità che sono alla base delle leggi
di riforma della pubblica amministrazione.
Permettetemi di ricordare brevemente le innovazioni che questa
legge introduce rispetto alla precedente, la n. 59:
- essa si applica nei confronti di tutte le amministrazioni
valdostane non statali, come già detto, quindi la Regione, gli enti
locali, gli enti dipendenti, i concessionari di pubblici servizi,
gli enti strumentali, eccetera (articolo 1);
- fissa un limite di 30 giorni per la conclusione del
procedimento, se il termine entro cui deve concludersi il
procedimento non è già direttamente previsto da disposizioni di
legge o di regolamento;
- impone all'amministrazione di comunicare all'interessato
l'avvio del procedimento;
- amplia i termini entro cui i soggetti, nei confronti dei quali
il provvedimento avrà effetto, possono presentare memorie scritte e
documenti;
- subordina la concessione di vantaggi economici alla
predeterminazione e pubblicazione da parte dell'amministrazione
competente dei criteri e delle modalità a cui l'amministrazione
stessa dovrà attenersi;
- disciplina le conferenze dei servizi - che erano citate in
modo abbastanza semplificato nella legge 59 - sia come tipologie,
sia come modalità di funzionamento;
- promuove accordi ed intese fra amministrazioni pubbliche per
lo svolgimento in collaborazione di attività di comune
interesse;
- applica il silenzio-assenso per l'esercizio di nuove attività,
distinguendo fra quelle in cui è sufficiente una dichiarazione e
quelle per cui serve un'autorizzazione, attribuendo all'Esecutivo
regionale la definizione entro 180 giorni delle attività per cui
non è sufficiente la semplice comunicazione, e di quelle per cui,
pur necessitando atto di consenso preventivo, si applica invece il
silenzio-assenso;
- introduce una forte e costante dinamica di delegificazione
all'articolo 30 con verifica annuale dello Stato dell'arte della
semplificazione amministrativa, mediante l'individuazione di quanto
è necessario in itinere modificare o abrogare;
- fa riferimento alla normativa nazionale - legge n. 241/90 e
decreto n. 352/92 - per le categorie di documenti sottratti
all'accesso, quindi resta in vigore il regolamento regionale, ma
con il riferimento per le tabelle delle categorie alla legge
statale perché non erano più coerenti;
- definisce più chiaramente la normativa sul diritto di accesso:
il relativo silenzio-rifiuto si considera comunque immotivato;
- amplia le certificazioni per cui il cittadino può presentare
dichiarazione sostitutiva non soggetta ad autenticazione;
- amplia le dichiarazioni sostitutive di atto di notorietà le
quali, se presentate direttamente dall'interessato, non sono più
soggette ad autenticazione;
- riconosce valide le dichiarazioni sostitutive anche se
prodotte per posta o per via telematica, purché trasmesse
unitamente a fotocopia non autenticata di un documento di
identificazione del sottoscrittore;
- ribadisce a difesa del cittadino che la mancata accettazione
di dichiarazioni sostitutive di atti di notorietà costituisce una
violazione dei doveri di uffici;
- definisce le uniche tipologie di certificati, quelli medici,
sanitari, veterinari, di origine, di conformità Comunità europea,
di marchi e brevetti, che non possono essere oggetto di
dichiarazione sostitutiva, salvo eventuali disposizioni più
favorevoli per il cittadino previste da normative settoriali;
- non assoggetta più ad autenticazione la sottoscrizione di
istanze da produrre all'amministrazione, se effettuata in presenza
dell'addetto dell'amministrazione o se inviata per posta o per via
telematica unitamente alla fotocopia di un documento di
identità;
- riconosce infine piena e totale validità a ogni atto,
documento o contratto formato, trasmesso e/o archiviato mediante
strumenti telematici.
Permettetemi di concludere dicendo che questa legge affronta una
materia complessa e certamente non affascinante, che ha sottoposto
le due commissioni e gli uffici legislativi del Consiglio e della
Giunta a un vero e proprio tour de force, di cui mi sento di dover
ringraziare tutti.
Président La parole au Président du Gouvernement, Viérin
Dino.
Viérin D. (UV) Par la loi régionale n° 59/91 la Région avait
réglementé son activité administrative, notamment pour ce qui est
de la procédure administrative du droit d'accès aux documents
administratifs et des déclarations sur l'honneur. Cette
réglementation s'inspirait des critères de la simplification et de
la transparence administrative.
Aujourd'hui, compte tenu des nouvelles exigences en matière de
simplification des procédures manifestées, comme il a été souligné
par le rapporteur, tant par les entreprises que par les simples
citoyens qui oeuvrent dans une réalité très différente par rapport
aux années passées, il s'avère opportun - en respectant également
des engagements que nous avions pris lors de la discussion
d'initiatives présentées par différents Conseillers, en plus
d'avoir inscrit cet objectif dans notre programme de législature -
d'introduire dans l'ordre juridique régional des nouvelles
dispositions, susceptibles de répondre à ces exigences et de
poursuivre le chemin tracé par la loi n° 59.
Lors de la rédaction du nouveau projet de loi, les principes qui
sont à la base de la récente législation étatique et notamment des
lois "Bassanini un", "bis" et "ter" ont été considérés.
Les dispositions qui devaient être modifiées, étaient nombreuses
et il a été jugé préférable de procéder à la refonte du texte
législatif et à l'abrogation de la loi n° 59.
Ainsi a-t-on l'avantage de disposer d'une réglementation
complète en la matière réunie en un seul texte; si une loi de
modification avait été adoptée, ladite réglementation serait en
effet repartie entre la loi d'origine et la nouvelle loi.
Il importe par ailleurs de souligner que lors de la rédaction de
certains articles du nouveau texte, les contenus de la loi
régionale n° 45/95 ont également été pris en considération; de
plus, certaines dispositions qui avaient posé des problèmes
d'interprétation lors de l'application de la loi n° 59 ont été
mieux formulés.
Il s'est agi, et moi aussi je veux le souligner, d'un travail de
grande envergure et à cet effet je veux remercier en plus du bureau
législatif de la Présidence du Gouvernement et de son responsable,
les deux Commissions, la Ière et la IIème, et notamment le
rapporteur Ottoz qui a fait un travail remarquable d'analyse, de
refonte, de collage, afin de présenter un texte qui répond au mieux
aux finalités qui ont été exposées.
Président La discussion est ouverte.
La parole au Conseiller Comé.
Comé (Aut) La legge n. 59, che faceva riferimento come campo di
applicazione esclusivamente all'Amministrazione regionale, venne
approvata nel 1991, come è stato sottolineato sia dal relatore che
dal Presidente, a seguito della legge nazionale n. 241/90, della
quale ne recepì i principi fondamentali.
Da allora ad oggi in campo nazionale sono state emanate delle
nuove leggi, come abbiamo sentito, ovvero la n. 127, la n. 59 e
tutte le leggi "Bassanini", e dei regolamenti attuativi, per
permettere una maggiore semplificazione dei procedimenti
amministrativi e delle dichiarazioni sostitutive.
La nostra Regione, pur avendo competenza primaria dal 1993 per
quello che riguarda l'ordinamento degli enti locali, si è attivata
in ritardo per avvicinarsi a quelli che erano i principi emergenti
della legislazione statale, perché la "Bassanini" è del 1997 e oggi
siamo al 1999. Questa ne è la prova, perché la posizione dei Comuni
che trovandosi in un periodo di vuoto legislativo regionale, si
sono tutti adeguati alle leggi "Bassanini". Pertanto ci si è
trovati in una situazione dove i Comuni, rispetto alla Regione,
mettevano in pratica le procedure amministrative che erano
all'avanguardia rispetto a quanto previsto dalla n. 59/91. Come
sempre in questi casi chi paga sono i cittadini che, trovandosi di
fronte a questa situazione di procedura diversa fra Regione e
Comune, non riuscivano a capire come dovevano comportarsi, facevano
della confusione e avevano delle difficoltà di applicazione.
Vedendo il testo di legge, non possiamo che rilevare con
soddisfazione che le norme di tale testo troveranno applicazione
non solo nell'Amministrazione regionale e negli enti dipendenti
dalla Regione, ma anche negli enti locali. In questa maniera gli
enti dovranno, là dove sarà necessario, adeguarsi alla legge n. 20
regionale, quindi ci sarà la possibilità di avere un trattamento
anche nei confronti dei cittadini uguale per tutti gli enti.
Altro giudizio positivo che ci sentiamo di esprimere sta nel
fatto che si è scelto di abrogare completamente la legge n. 59 e di
andare verso l'approvazione di un testo unico proprio per
semplificare il quadro normativo regionale e permettere così al
cittadino di fare riferimento a un testo unico, anche se come
diceva prima il relatore questa non è una materia molto semplice e
il cittadino che si prenderà questo testo avrà le sue difficoltà
nel riuscire ad interpretarlo.
Riteniamo comunque che il disegno di legge che oggi siamo
chiamati a votare sia stato decisamente migliorato rispetto alla
bozza presentata dalla Giunta, e qui voglio sottolineare anch'io
l'apprezzamento nei confronti del relatore, che ha lavorato in
maniera seria e approfondita su un tema che non permetteva una
grossa possibilità di allontanarsi eccessivamente da quelli che
erano i principi fondamentali della legislazione statale.
Per quanto riguarda la Conferenza dei servizi, voglio
sottolineare che finalmente è stata fatta chiarezza e sicuramente
si è andati verso una maggiore semplificazione del funzionamento
della stessa.
Ci rimane però una perplessità relativa alla conferenza
finalizzata all'esecuzione di lavori pubblici d'interesse
regionale, come stabilito dall'articolo 21, che fa riferimento
ancora alla legge n. 12. Forse, l'abbiamo verificato però ritengo
di rimanere ancora su questa idea per quanto riguarda questo
articolo, forse sarebbe stato opportuno abrogare l'articolo 8 della
legge n. 12; però la speranza è quella che in tempi brevi, come è
stato da molte parti ribadito, si arrivi alla revisione della legge
n. 12, pertanto per ciò che concerne la Conferenza dei servizi
riteniamo che verrà abrogata in quel momento e si farà riferimento
effettivamente alla legge n. 12.
Sottolineiamo anche che rispetto alla bozza principale vi sono
state delle modifiche riducendo i tempi di risposta dei pareri, per
cercare di guardare con particolare attenzione alle richieste dei
cittadini, in modo da realizzare quelli che sono i criteri di
trasparenza, economicità, efficacia e pubblicità.
A nome del mio gruppo, posso affermare che da parte nostra vi
sarà l'approvazione di questo disegno di legge.
Président La parole à la Conseillère Squarzino Secondina.
Squarzino (PVA-cU) Oggi mi trovo un po' in difficoltà ad
intervenire, nel senso che chi ha seguito del nostro gruppo questo
disegno di legge in I Commissione in modo continuativo ed attivo è
stato il collega Curtaz che, per motivi di lavoro elettorale,
diciamo così, è in questo momento assente. Mi dispiace che non
posso fornire anche ai colleghi la serie di osservazioni che Curtaz
sicuramente poteva fare, però due osservazioni vorrei farle
anch'io, sebbene siano annotazioni forse un po' sparse e non
approfondite, come sarebbe stato più opportuno rispetto
all'argomento che stiamo trattando.
Questo disegno di legge n. 20 recepisce, come ricordava il
relatore e anche il Presidente, tutte le varie norme "Bassanini" e
riprende i principi della trasparenza e della semplificazione
amministrativa in parte già annunciati e anticipati dalla legge n.
241/90, principi che dal punto di vista regionale avevamo recepito
con la legge n. 59/91.
Ogni volta che ci si trova di fronte all'enunciazione e
all'adozione di nuovi principi organizzativi dell'attività
amministrativa, come Regione non possiamo che consentire a tale
operazione innovativa, dato che quest'operazione va nella direzione
di semplificare le procedure, di sburocratizzare, di riavvicinare
il cittadino all'Amministrazione, di considerare il cittadino
singolo, ma anche il cittadino impresa, come l'utente - cliente di
fronte al quale i servizi dell'Amministrazione dovrebbero adeguarsi
per soddisfarne le esigenze.
Fra parentesi pongo una domanda. Nel corso dei lavori delle
commissioni sono stati ascoltati i rappresentanti dei cittadini e i
rappresentanti delle imprese? È stata data voce alle esigenze di
chi continuamente si trova a dover dialogare con gli uffici
dell'amministrazione e a volte si scontra con una serie di
difficoltà?
A più riprese avevamo come gruppo sottolineato l'importanza che
la Regione recepisse fin da subito i principi della "riforma
Bassanini", proprio perché rischiavamo di essere indietro rispetto
ad altre regioni e addirittura indietro rispetto agli enti
comunali, che già in Regione avevano recepito questi principi.
Quindi questo disegno di legge rappresenta sicuramente un passaggio
obbligato.
Rimangono, a nostro avviso, alcuni dubbi, sollevati in parte già
da chi mi ha preceduto, nel senso che c'è sicuramente il dubbio se
in materie come questa era proprio necessario riprodurre in sede
regionale una copia delle disposizioni delle normative statali, un
po' come ha ricordato il relatore.
Sono sei le regioni, sottolineava appunto il relatore, che hanno
fatto la scelta di fare un disegno di legge regionale, che finisce
inevitabilmente con l'essere una copia, a volte anche mutilata, a
volte anche brutta delle leggi nazionali.
È vero che il disegno di legge n. 20 è innovativo rispetto alle
altre regioni, ma queste hanno disegni di legge che risalgono al
1991-1992, quindi non hanno recepito le ultime novità della
"riforma Bassanini".
Uno dei dubbi che mi rimane è quello che noi rischiamo di
riscrivere delle norme che poi magari incontriamo difficoltà ad
applicare, questo è uno dei limiti di tutte queste norme della
"riforma Bassanini".
Non che non bisogna fare le norme; è importante fare le norme, è
importante definire, però è altrettanto, se non più importante,
darsi degli strumenti perché queste siano effettivamente
applicate.
Faccio un esempio. Nel disegno di legge n. 20 si ripropone la
necessità che venga individuato un responsabile dei procedimenti
amministrativi; ora questo era un principio già presente nella
nostra legislazione regionale che però non è stato ancora
completamente attuato dalla nostra struttura organizzativa.
Ancora, rispetto a uno dei principi presenti in questa legge,
presenti nelle aspirazioni riformatrici dell'Amministrazione,
quello dello sportello del cittadino, noi rispetto a questo siamo
ancora in ritardo come Regione.
Ancora, io credo che il problema sia quello non solo di definire
regole nuove di comportamento, ma quello di attrezzare la struttura
- che è fatta di risorse umane essenzialmente - perché questa
riesca a ripensare tutte le procedure, a ripensare i propri
comportamenti, a ripensare le proprie modalità organizzative in
funzione di questo nuovo modo d'intendere il ruolo
dell'Amministrazione, che è proprio, come ricordava il relatore,
questa nuova mentalità per cui l'Amministrazione mette al centro
non il proprio lavoro, ma l'utente per il quale sta lavorando.
Ora questo richiede veramente un capovolgimento di mentalità,
che dovrà essere accompagnato - e qui chiedo al Presidente un
impegno - da una grande azione di formazione, di qualificazione
delle risorse umane, altrimenti rischiamo di riproporre a livello
regionale alcune norme importanti che dovrebbero innovare
l'Amministrazione, ma non riusciamo poi a realizzare tale
rinnovamento. Quindi chiederei un impegno in questo senso.
C'è poi un secondo impegno forte che va attuato, cioè il
raccordo fra quello che viene detto nel disegno di legge n. 20 non
solo con la futura legislazione, ma anche con la legislazione "in
fieri".
A questo riguardo faccio due esempi che pongo all'attenzione dei
colleghi. Viene definito per esempio, con riferimento alle
conferenze interne, come dev'essere il comportamento di tali
organi: si dice che quando la struttura è chiamata a formulare un
parere o un atto di assenso comunque denominato, facoltativo oppure
obbligatorio, questo dissenso viene riportato nel verbale finale ma
non incide sul raggiungimento dell'unanimità. Cioè si individua una
procedura generale, che non corrisponde alla procedura speciale
prevista dalla legge sul VIA. Dobbiamo quindi ripensare a tutta la
struttura.
Secondo esempio, il relatore ha detto che con questa legge si
afferma che il silenzio-rifiuto è immotivato, e noi abbiamo appena
votato due Consigli fa una legge in cui prevediamo proprio il
silenzio-diniego.
Quindi riteniamo che questo disegno di legge sia molto
importante, che sia utile fare questo sforzo di riunire tutte le
norme relative alla semplificazione amministrativa e al rapporto
con gli utenti, in modo da avere un quadro chiaro a cui tutta
l'Amministrazione deve poi adeguarsi.
Vorrei fare alcune domande fin da adesso, in quanto ci sono
alcune cose che non ho capito bene. Ad esempio, per quanto riguarda
il rapporto dell'Amministrazione con le procedure introdotte dalle
nuove tecnologie informatiche, mi sembra che qui siano presenti due
elementi importanti: uno è quello in cui si riconosce che i
documenti trasmessi ad una pubblica amministrazione, tramite fax o
tramite mezzo informatico o telematico, soddisfano il requisito
della forma scritta, e questo è positivo, e l'altro è quello
all'articolo 44 per cui gli atti, dati e documenti formati con
strumenti informatici o telematici, sono validi e rilevanti a tutti
gli effetti di legge.
Mi chiedo però perché non è stato ripreso come criterio da
tenere presente nel momento in cui la Giunta regionale predispone
l'atto che delegifica la disposizione regionale; all'articolo 30
c'è tutta un'azione di delegificazione di disposizioni regionali
concernenti i procedimenti amministrativi: nella legislazione
presente, la n. 59/97, viene individuata una serie di criteri fra
cui anche l'adeguamento delle procedure alle nuove tecnologie
informatiche.
Mi chiedo come mai nel momento in cui la Giunta presenta un
programma d'intervento e d'innovazione della struttura
organizzativa, mi chiedo come mai fra tutte le altre cose a cui
deve fare attenzione e che sono molto importanti (semplificare i
procedimenti amministrativi, ridurre ad unità tutti quelli che
riguardano settori omogenei, ridurre il numero dei procedimenti
amministrativi, diminuire i tempi, e via dicendo, ecc.) non è stato
inserito anche questo.
Può darsi che questa logica sia già presente in altre parti
della legge, ma visto che è solo in sede di discussione generale
che si possono presentare emendamenti, a scanso di equivoci
presentiamo un emendamento in cui si chiede d'inserire questo
criterio. Non è una cosa importante, ripeto, può darsi che sia
insito in altre parti della legge e che mi sia sfuggito, e se è
così nel momento in cui si discute l'emendamento lo si toglie.
Pongo altre due domande. Una è per capire cosa si voglia dire
all'articolo 28, quando si dice che bisogna individuare un termine
"congruo" fissato dall'Amministrazione stessa per presentare
documenti, e via dicendo. Si parla di congruità, senza individuarne
i criteri.
Come pure mi chiedo perché è stata tolta una funzione che la
legge precedente n. 59 aveva attribuito alla I Commissione, cioè
una funzione di vigilanza su tutti i procedimenti amministrativi e
sulla rispondenza della pratica quotidiana a quelli che sono i
criteri stabiliti in legge.
E poi, chiedo perché all'articolo 11, quando si definisce il
diritto del soggetto interessato a presentare dei documenti, si
precisa "prima della conclusione del procedimento"?
Sono alcune domande a cui chiederei una risposta se possibile,
ho posto alcuni temi, su cui sarei contenta di sentire in fase di
replica alcune osservazioni.
Président La parole au Conseiller Lattanzi.
Lattanzi (FI) Tranquillizzo il relatore, non farò domande perché
eravamo in commissione e quello era il luogo imputato, mentre
questo è il luogo nel quale in termini generali il dibattito deve
vertere sul fatto di dire di essere d'accordo oppure no su questa
legge.
Su questo argomento, sempre in termini generali, vorrei subito
smorzare i toni di entusiasmo che il relatore e anche qualche
consigliere, citando questa legge, ha utilizzato.
Dobbiamo dire in tutta onestà che sicuramente al Consigliere
Ottoz, che si è occupato di questa legge, va dato il merito di aver
lavorato e credo che i ringraziamenti anche allo staff tecnico
vadano riconosciuti; ma non possiamo nasconderci dietro il fatto
che questo lavoro il Consigliere Ottoz - o chi per lui della sua
maggioranza - avrebbe dovuto farlo perlomeno un paio di anni fa.
Nel 1997 già questa maggioranza esisteva, nel 1997 determinate
leggi nazionali d'indirizzo indicavano in maniera molto chiara
quali dovevano essere le riforme per i procedimenti amministrativi;
diciamocela con tutta onestà, è vero che arriviamo buoni ultimi fra
le regioni che hanno deciso di dotarsi di una legge regionale, ma
da lì a dire che, visto che arriviamo ultimi, siamo i più avanzati,
io direi piuttosto che questa legge - tanto per avere un confronto
politico su questo aspetto - a poco a poco si allinea alle
indicazioni nazionali.
Per sostenere questo, è sufficiente comprendere che tutte le
regioni che non si sono dotate di una legge regionale perlomeno
negli ultimi sei mesi, andando avanti con le indicazioni della
legge "Bassanini", hanno tutte le possibilità, anzi già da molto
tempo, di attuare tutte quelle evoluzioni amministrative che il
Consigliere relatore ha con tanta positiva motivazione cercato di
argomentarci.
Quindi, se vogliamo, nell'apprendere che finalmente la
maggioranza si vuol dotare di una legge di miglioramento dei
procedimenti amministrativi, diciamo anche che - e qui concordo con
la Consigliera Squarzino - una scopiazzatina alla "Bassanini", una
regionalizzazione della "Bassanini", e con un paio di anni di
ritardo anche noi avremo fra qualche ora questa legge.
Grandi evoluzioni, come abbiamo già detto in commissione, non ne
vediamo, se non quello di, come ha fatto lo staff tecnico, di
districarsi fra le innumerevoli leggi che invece la Regione aveva,
perché la "Bassanini" in quello non poteva entrare; noi abbiamo già
sollevato le nostre perplessità in riferimento ad alcuni articoli,
non sto a riprenderli perché il dibattito di tipo tecnico c'è già
stato, per cui esprimiamo qui un giudizio politico.
Il giudizio politico è che se la Regione Valle d'Aosta ha deciso
insieme ad altre regioni di dotarsi di una sua legge regionale,
forse meglio di uno scopiazzamento potevamo farlo; quello che
possiamo dire in termini politici è che ogni qualvolta ci
appelliamo all'opportunità che la Regione ha di applicare il suo
potere legislativo - guarda la legge sulle autonomie degli enti
locali, vedi oggi la legge sul procedimento amministrativo - alla
fine questa capacità non riusciamo mai a dimostrarla. Questo
dobbiamo dirci una volta per tutte in termini politici, perché ogni
qualvolta dobbiamo, su indicazione di leggi nazionali, applicare il
nostro potere legislativo, la nostra capacità legislativa, e
dobbiamo andare a normare delle indicazioni di tipo nazionale,
riusciamo a malapena a scopiazzare quello che i governanti
nazionali - come citava in relazione il relatore - dopo
innumerevoli anni di disagi ai cittadini riescono finalmente a
comprendere di dover dare.
Quello che possiamo dire è che finalmente lo hanno compreso
anche i governanti regionali che ci voleva un'evoluzione del
sistema burocratico, perché qui siamo d'accordo con il relatore che
nella sua relazione dice essere una tassa aggiuntiva per il
cittadino. Una tassa aggiuntiva però che ogni volta che possiamo
diminuire, possiamo migliorare, abbiamo sempre bisogno di "mamma
Italia" che ci indichi la strada, che con la legge nazionale ci
dica: scopiazzatela a livello regionale e fate potestà
legislativa!
Devo dire che la delusione è veramente tanta, perché con i mezzi
finanziari che ha la Regione, con le strutture burocratiche che ha
la Regione, con le capacità politiche che la Regione dovrebbe poter
dimostrare, non è possibile che ogni qualvolta veniamo in questo
Consiglio ad approvare una legge regionale e citiamo la nostra
capacità di essere legislativi, alla fine riusciamo a malapena a
fare piccole brutte copie di quello che i governanti nazionali, che
tanto vituperiamo, riescono a fare almeno un decennio prima di
noi!
Président La parole au Conseiller Ottoz.
Ottoz (UV) Pour répondre à quelques questions qui ont été posées
et juste pour donner des éclaircissements d'abord au Conseiller
Comé. Nous n'avons non tant pensé si et quoi écrire par rapport à
la relation entre cette loi et la loi n° 12, qui renvoyait à cette
loi pour une partie de la Conférence des services, mais qui fait
une conférence des services un peu particulière. Finalement il y
avait trois possibilités; la première était d'abroger l'article de
la loi n° 12 se référant à la Conférence des services, la deuxième
celle de modifier la loi n° 12 dans cette loi, la troisième celle
de laisser une forme qui permet de respecter l'esprit de la loi n°
12, intégrée par les protocoles de la Conférence des services que
la loi n° 12 ne règle pas, de façon qu'elle puisse trouver une
réglementation à l'intérieur de cette loi.
Il est bien évident que si le Gouvernement décide de revoir la
loi n° 12, il pourra l'adapter d'une façon plus pratique ou plus
performante à ce problème.
Pour ce qui concerne les questions posées par Mme Squarzino,
d'abord l'informatique: nous avons enlevé des choses qu'on a
considéré absolument pléonastiques, dans le sens qu'il s'avérerait
beaucoup plus difficile aujourd'hui d'arrêter le progrès de
l'informatique que de simplifier l'Administration.
Par exemple, là où il était prévu que les employés des bureaux
de l'Administration doivent faire des photocopies, c'est une
matière qui peut être tranquillement enlevée et qui peut être
réglée par le rapport intérieur de travail dans l'Administration.
Et d'autres petites choses ainsi que celle-ci. Donc je pense qu'il
n'y a pas la nécessité de mettre comme critère de simplification la
possibilité de transformer le procédé en procédé informatique,
parce que tous les procédés sont en train d'être transformés de
façon automatique en procédés informatiques.
La question du "congruo" à l'article 28. Ce qui arrive à cet
article c'est qu'une inspection peut arrêter un citoyen ou une
entreprise qui a démarré une activité avec toutes ces autorisations
puisqu'il y a 60 jours de temps pour aller vérifier si tout est à
norme. On a mis ce mot pour protéger dans un certain sens le
citoyen et l'entreprise, parce que si on leur demande de déplacer
une porte ou de produire un document, il est évident que ce sont
des questions qui ont des temps complètement différents.
Donc on a mis "congruo" pour que les citoyens ne soient pas
appelés dans certaines situations limites à faire des choses dans
des temps très restreints, en devant payer les dommages si jamais
les fournisseurs ne fussent pas en condition de faire le travail.
Donc ce mot représente une défense pour le citoyen en cas de
discussion avec l'Administration pour dire "ad impossibilia nemo
tenetur"; par exemple, je peux produire un document en deux jours
mais je ne peux pas déplacer les toilettes en 15 jours.
La question de l'article 11 "prima della conclusione" et cetera,
c'est simplement parce que le citoyen de nouveau pourra présenter
des mémoires à l'Administration sur un procédé qui le concerne,
jusqu'au moment où la décision ne sera pas prise, après quoi il
pourra présenter un recours. C'est une réserve en faveur du
citoyen, pour lui donner la possibilité d'intervenir jusqu'au
moment où la décision qui le concerne n'est pas prise, en aidant
l'Administration à l'aider.
Pour ce qui concerne la fonction de surveillance qui était
attribuée à la Ière Commission, nous avons déplacé, dans le but de
simplifier - nous simplifions pour le citoyen mais nous tâchons à
simplifier aussi le travail des bureaux - des attributions au
Gouvernement, qui doivent avoir l'avis "non vincolante" des
commissions, les commissions sauront exactement ce qui se passe par
la Junte, mais la Junte pourra gérer avec moins de problèmes. Cela
s'insère dans le discours de la délégification, par exemple la
simplification des organes collégiaux, et cetera. Donc c'est la
raison pour laquelle certains attributions ont été chargées sur le
Gouvernement.
Je ne me suis pas aperçu d'avoir vitupéré notre classe politique
à Rome; j'ai simplement fait référence au fait que - peut-être plus
que nous, parce qu'ils en ont peut-être plus besoin que nous - ils
se sont aperçus que pour maintenir, eux, le consensus, ils doivent
procéder sur les réformes non seulement institutionnelles mais
aussi sur les réformes administratives. Peut-être ils ont quelques
petits problèmes plus que nous à maintenir le consensus, donc ils
sont plus sensibles à certains problèmes.
Pour ce qui concerne le parallèle entre la Conférence des
services telle qu'elle est ainsi définie, et la conférence telle
qu'elle est définie dans la loi sur l'évaluation d'impact
environnemental, là bas il ne s'agit pas d'une conférence des
services mais d'une conférence de programmation, qui est autre
chose. C'est pour cela qu'elle est gérée d'une autre façon; d'autre
part les sauvegardes pour l'intérêt public à observer au sujet de
VIA sont bien plus importantes que celles qui sont nécessaires dans
les conférences de services ordinaires.
En conclusion, comme disait notre plus fameux poète, il y a 7
siècles: "le leggi son ma chi pon mano ad esse?", les lois ne
suffisent pas; pour atteindre les objectifs que nous nous donnons
avec cette loi, il faudra que nous nous engagions tous à faire de
façon qu'ils puissent trouver application, nous les premiers.
Je vous rappelle que l'autocertificazione a été introduite en
1968 et elle est restée pratiquement inconnue par les bureaux
publics, mais il faut le dire aussi par les citoyens. C'est la
troisième fois qu'on fait des lois à niveau national sur
l'autocertificazione; les coutumes bougent plus lentement que les
textes de loi.
Donc les lois ne suffisent pas; il est opportun se concentrer
beaucoup sur l'article 30, la simplification et la déléfigication,
et ce sera la tâche du Gouvernement avec notre appui. Qu'est-ce que
nous pouvons faire? Nous pouvons nous souhaiter que le Gouvernement
donne un message fort et clair à toute l'Administration sur
l'urgence d'appliquer la simplification.
Il nous faut continuer dans la réorganisation prévue par la loi
n° 45 plus rapidement. Nous pouvons analyser la législation
régionale en vigueur pour voir s'il est opportun d'abroger quelques
petites choses, ou de les adapter de façon à ne pas avoir des lois
en contraste. Il faut que nous tenions compte si les nouvelles
lois, que nous irons approuver, sont en ligne avec la
simplification administrative, de façon à éviter qu'on fasse de
nouvelles lois qui ne tiennent pas compte en toute bonne foi des
opportunités qu'on donne aux citoyens. Il faut enfin envisager des
instruments pour informer les citoyens sur leurs nouveaux droits,
parce que c'est le citoyen qui peut faire le stimulateur de
l'administration publique. Donc je pense que c'est un travail qui
doit être fait par tout le monde, nous les premiers.
Si dà atto che, dalle ore 18,24, presiede il Vicepresidente La
Torre.
Presidente Dichiaro chiusa la discussione generale.
Procediamo alla votazione della legge, nel nuovo testo della II
Commissione.
Pongo in votazione l'articolo 1:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 2:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 3:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 4:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 5:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 6:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 7:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 8:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 9:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 10:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 11:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 12:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 13:
Consiglieri presenti: 31
Votanti e favorevoli: 28
Astenuti: 3 (Frassy, Lattanzi e Tibaldi)
Il Consiglio approva.
All'articolo 14 vi è un emendamento della I Commissione, di cui
do lettura:
Emendamento Il comma 1 dell'articolo 14 è sostituito dal
seguente:
"1. La concessione di sovvenzioni, contributi, sussidi ed ausili
finanziari e l'attribuzione di vantaggi economici di qualunque
genere a persone, associazioni, enti pubblici e privati sono
subordinate alla predeterminazione ed alla pubblicazione, da parte
dell'amministrazione concedente, dei criteri e delle modalità cui
l'amministrazione stessa deve attenersi."
Lo pongo in votazione:
Consiglieri presenti, votanti e favorevoli: 32
Il Consiglio approva all'unanimità.
Pongo in votazione l'articolo 14 nel testo così emendato:
Articolo 14 (Criteri e modalità)
1. La concessione di sovvenzioni, contributi, sussidi ed ausili
finanziari e l'attribuzione di vantaggi economici di qualunque
genere a persone, associazioni, enti pubblici e privati sono
subordinate alla predeterminazione ed alla pubblicazione, da parte
dell'amministrazione concedente, dei criteri e delle modalità cui
l'amministrazione stessa deve attenersi.
2. Per la Regione, i criteri e le modalità di cui al comma 1
sono predeterminati con legge regionale.
3. Il Consiglio regionale o la Giunta regionale, secondo le
rispettive competenze, provvedono ad integrare, ove necessario, i
criteri e le modalità di cui al comma 2 o a definirli
nell'eventualità in cui la legge regionale non abbia provveduto;
tali criteri e modalità sono pubblicati nel Bollettino
ufficiale.
4. Nel caso di programmi e piani da approvarsi dal Consiglio
regionale, i criteri e le modalità di cui al comma 2 sono stabiliti
nel medesimo provvedimento.
5. L'adozione dei singoli provvedimenti di concessione di
vantaggi economici compete ai dirigenti regionali, nel rispetto dei
criteri e delle modalità di cui ai commi 2, 3 e 4.
Consiglieri presenti: 32
Votanti e favorevoli: 29
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 15:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 16:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 17:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 18:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 19:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 20:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 21:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 22:
Consiglieri presenti: 32
Votanti e favorevoli: 29
Astenuti: 3 (Frassy, Lattanzi e Tibaldi)
Il Consiglio approva.
All'articolo 23 vi è un emendamento presentato dal Consigliere
Ottoz, di cui do lettura:
Emendamento Dopo il comma 2 dell'articolo 23 è aggiunto il
seguente:
"3. Per la Regione, i testi degli accordi di cui al presente
articolo sono approvati con deliberazioni della Giunta
regionale".
Lo pongo in votazione:
Consiglieri presenti, votanti e favorevoli: 33
Il Consiglio approva all'unanimità.
Pongo in votazione l'articolo 23 nel testo così emendato:
Articolo 23 (Accordi tra pubbliche amministrazioni)
1. Al fine di rendere più semplice e rapido il procedimento
amministrativo, l'amministrazione ricerca intese con le altre
amministrazioni pubbliche, da formalizzarsi a mezzo di accordi che
disciplinano lo svolgimento in collaborazione di attività di
interesse comune.
2. Per gli accordi di cui al comma 1 si osservano le
disposizioni di cui all'articolo 12, commi 3 e 4.
3. Per la Regione, i testi degli accordi di cui al presente
articolo sono approvati con deliberazioni della Giunta
regionale.
Consiglieri presenti: 33
Votanti e favorevoli: 30
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 24:
Consiglieri presenti: 33
Votanti e favorevoli: 30
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 25:
Consiglieri presenti: 33
Votanti e favorevoli: 30
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 26:
Consiglieri presenti: 33
Votanti e favorevoli: 30
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 27:
Consiglieri presenti: 33
Votanti e favorevoli: 30
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 28:
Consiglieri presenti: 33
Votanti e favorevoli: 30
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 29:
Consiglieri presenti: 33
Votanti e favorevoli: 30
Astenuti: 3 (Frassy, Lattanzi e Tibaldi)
Il Consiglio approva.
All'articolo 30 vi è un emendamento presentato dalla Consigliera
Squarzino Secondina, di cui do lettura:
Emendamento Inserire all'articolo 30, comma 4, la lettera m:
"m) adeguamento delle procedure alle nuove tecnologie
informatiche".
La parola al Presidente della Giunta, Viérin Dino.
Viérin D. (UV) Pour les raisons qui ont déjà été exprimées par
le rapporteur, nous nous abstiendrons sur cet amendement.
Presidente Pongo in votazione l'emendamento:
Consiglieri presenti: 33
Votanti e favorevoli: 2
Astenuti: 31 (Agnesod, Bionaz, Borre, Cerise, Charles Teresa,
Collé, Comé, Cottino, Cuc, Ferraris, Fiou, Frassy, Lanièce,
Lattanzi, Lavoyer, Louvin, Marguerettaz, Martin, Nicco, Ottoz,
Pastoret, Perrin, Perron, Piccolo, Praduroux, Rini, Tibaldi,
Vallet, Vicquéry, Viérin D., Viérin M.)
Il Consiglio non approva.
Pongo in votazione l'articolo 30:
Consiglieri presenti: 34
Votanti e favorevoli: 29
Astenuti: 5 (Beneforti, Frassy, Lattanzi, Squarzino Secondina,
Tibaldi)
Il Consiglio approva.
Pongo in votazione l'articolo 31:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 32:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 33:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 34:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
All'articolo 35 vi è un emendamento della I Commissione, di cui
do lettura:
Emendamento Il comma 1 dell'articolo 35 è sostituito dal
seguente:
"1. I soggetti a cui sono richieste le certificazioni
sottoelencate possono provvedervi con dichiarazione, anche
contestuale all'istanza, purché sottoscritta dall'interessato e
prodotta in sostituzione delle normali certificazioni:
a) data e luogo di nascita;
b) residenza;
c) cittadinanza;
d) godimento dei diritti politici;
e) stato di nubile o celibe, di coniugato/a o di vedovo/a;
f) stato di famiglia;
g) esistenza in vita;
h) nascita di figli;
i) decesso del coniuge, dell'ascendente o del discendente;
j) iscrizione in albi o elenchi tenuti dalla pubblica
amministrazione;
k) titolo di studio o qualifica professionale posseduta; esami
sostenuti; titolo di specializzazione, di abilitazione, di
formazione, di aggiornamento e di qualificazione tecnica;
l) situazione reddituale o economica, anche ai fini della
concessione di benefici e vantaggi di qualsiasi tipo previsti da
leggi speciali; assolvimento di specifici obblighi contributivi con
l'indicazione dell'ammontare corrisposto; possesso e numero del
codice fiscale, della partita IVA e di qualsiasi dato presente
nell'archivio dell'anagrafe tributaria e inerente
all'interessato;
m) stato di disoccupazione; qualità di pensionato e categoria di
pensione; qualità di studente o di casalinga;
n) qualità di legale rappresentante di persone fisiche o
giuridiche, di tutore, di curatore e simili;
o) iscrizione presso associazioni o formazioni sociali di
qualsiasi tipo;
p) tutte le posizioni relative all'adempimento degli obblighi
militari, comprese quelle di cui all'articolo 77 del decreto del
Presidente della Repubblica 14 febbraio 1964, n. 237 (Leva e
reclutamento obbligatorio nell'Esercito, nella Marina e
nell'Aeronautica), come modificato dall'articolo 22 della legge 24
dicembre 1986, n. 958 (Norme sul servizio militare di leva e sulla
ferma di leva prolungata);
q) buona condotta, assenza di precedenti penali e assenza di
carichi pendenti;
r) qualità di vivenza a carico;
s) tutti i dati a diretta conoscenza dell'interessato contenuti
nei registri dello stato civile."
Lo pongo in votazione:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 35 nel testo così emendato:
Articolo 35 (Dichiarazione sostitutiva di certificazione)
1. I soggetti a cui sono richieste le certificazioni
sottoelencate possono provvedervi con dichiarazione, anche
contestuale all'istanza, purché sottoscritta dall'interessato e
prodotta in sostituzione delle normali certificazioni:
a) data e luogo di nascita;
b) residenza;
c) cittadinanza;
d) godimento dei diritti politici;
e) stato di nubile o celibe, di coniugato/a o di vedovo/a;
f) stato di famiglia;
g) esistenza in vita;
h) nascita di figli;
i) decesso del coniuge, dell'ascendente o del discendente;
j) iscrizione in albi o elenchi tenuti dalla pubblica
amministrazione;
k) titolo di studio o qualifica professionale posseduta; esami
sostenuti; titolo di specializzazione, di abilitazione, di
formazione, di aggiornamento e di qualificazione tecnica;
l) situazione reddituale o economica, anche ai fini della
concessione di benefici e vantaggi di qualsiasi tipo previsti da
leggi speciali; assolvimento di specifici obblighi contributivi con
l'indicazione dell'ammontare corrisposto; possesso e numero del
codice fiscale, della partita IVA e di qualsiasi dato presente
nell'archivio dell'anagrafe tributaria e inerente
all'interessato;
m) stato di disoccupazione; qualità di pensionato e categoria di
pensione; qualità di studente o di casalinga;
n) qualità di legale rappresentante di persone fisiche o
giuridiche, di tutore, di curatore e simili;
o) iscrizione presso associazioni o formazioni sociali di
qualsiasi tipo;
p) tutte le posizioni relative all'adempimento degli obblighi
militari, comprese quelle di cui all'articolo 77 del decreto del
Presidente della Repubblica 14 febbraio 1964, n. 237 (Leva e
reclutamento obbligatorio nell'Esercito, nella Marina e
nell'Aeronautica), come modificato dall'articolo 22 della legge 24
dicembre 1986, n. 958 (Norme sul servizio militare di leva e sulla
ferma di leva prolungata);
q) buona condotta, assenza di precedenti penali e assenza di
carichi pendenti;
r) qualità di vivenza a carico;
s) tutti i dati a diretta conoscenza dell'interessato contenuti
nei registri dello stato civile.
2. La Giunta regionale con proprie deliberazioni, adottate con
le modalità di cui all'articolo 30, comma 2 e pubblicate ai sensi
dell'articolo 30, comma 3, può individuare, in aggiunta a quelli
previsti al comma 1, ulteriori fatti, stati e qualità personali
comprovabili con dichiarazioni sostitutive di certificazioni.
3. I dati relativi al cognome, nome, luogo e data di nascita,
cittadinanza, stato civile e residenza attestati in documenti di
riconoscimento in corso di validità, hanno lo stesso valore
probatorio dei corrispondenti certificati. Nel caso di acquisizione
di informazioni relative a stati, fatti e qualità personali
attraverso l'esibizione da parte dell'interessato di un documento
di riconoscimento in corso di validità, la registrazione dei dati
avviene attraverso l'acquisizione della copia fotostatica, anche
non autenticata, del documento stesso. È comunque fatta salva per
l'amministrazione interessata la facoltà di verificare, nel corso
del procedimento, la veridicità dei dati contenuti nel documento di
identità.
4. La mancata accettazione della dichiarazione sostitutiva di
certificazione delle situazioni previste ai commi 1 e 2 e
dell'indicazione di stati, fatti e qualità personali mediante
l'esibizione di un documento di riconoscimento in corso di validità
ai sensi del comma 3 costituisce violazione dei doveri
d'ufficio.
5. Le dichiarazioni sostitutive di cui al presente articolo
hanno la stessa validità temporale degli atti che
sostituiscono.
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
All'articolo 36 vi è l'emendamento presentato dal Consigliere
Ottoz, di cui do lettura:
Emendamento Il comma 3 dell'articolo 36 è sostituito dal
seguente:
"3. La sottoscrizione delle dichiarazioni sostitutive di cui ai
commi 1 e 2 contestuali o funzionalmente collegate ad un'istanza
non è soggetta ad autenticazione ove sia apposta in presenza del
dipendente addetto a ricevere la dichiarazione ovvero la
dichiarazione sia prodotta o inviata unitamente a copia
fotostatica, ancorché non autenticata, di un documento di identità
del sottoscrittore. La copia fotostatica è inserita nel
fascicolo".
Lo pongo in votazione:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 36 nel testo così emendato:
Articolo 36 (Dichiarazione sostitutiva di atto di notorietà)
1. Nei rapporti con l'amministrazione, salve le eccezioni
previste all'articolo 39, l'atto di notorietà concernente fatti,
stati o qualità personali, diversi da quelli previsti all'articolo
35, commi 1 e 2, è sostituito, in via definitiva, da dichiarazione
sostitutiva di atto di notorietà di cui all'articolo 4 della legge
4 gennaio 1968, n. 15 (Norme sulla documentazione amministrativa e
sulla legalizzazione e autenticazione di firme), come modificato
dall'articolo 3 della legge 15 maggio 1997, n. 127.
2. Salve le eccezioni previste all'articolo 39, la dichiarazione
di cui all'articolo 4 della l. 15/1968, che il dichiarante rende
nel proprio interesse, può riguardare anche stati, fatti e qualità
personali relativi ad altri soggetti di cui egli abbia diretta
conoscenza, fatte salve le disposizioni vigenti in materia di
tutela dei dati personali. Inoltre, tale dichiarazione può
riguardare anche la conoscenza del fatto che la copia di una
pubblicazione è conforme all'originale. Nel caso di concorsi o
selezioni in cui sia prevista la presentazione di titoli, la
dichiarazione di tale fatto sostituisce a tutti gli effetti
l'autentica di copia.
3. La sottoscrizione delle dichiarazioni sostitutive di cui ai
commi 1 e 2 contestuali o funzionalmente collegate ad un'istanza
non è soggetta ad autenticazione ove sia apposta in presenza del
dipendente addetto a ricevere la dichiarazione ovvero la
dichiarazione sia prodotta o inviata unitamente a copia
fotostatica, ancorché non autenticata, di un documento di identità
del sottoscrittore. La copia fotostatica è inserita nel
fascicolo.
4. La mancata accettazione della dichiarazione sostitutiva di
atto di notorietà concernente stati, fatti e qualità di cui ai
commi 1 e 2 costituisce violazione dei doveri d'ufficio.
5. Le dichiarazioni sostitutive di cui al presente articolo
hanno la stessa validità temporale degli atti che
sostituiscono.
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 37:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 38:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 39:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
All'articolo 40 vi è un emendamento della I Commissione, di cui
do lettura:
Emendamento Il comma 1 dell'articolo 40 è sostituito dal
seguente:
"1. La sottoscrizione di istanze da produrre all'amministrazione
non è soggetta ad autenticazione, anche nei casi in cui contenga
dichiarazioni sostitutive rese ai sensi dell'articolo 36, ove sia
apposta in presenza del dipendente addetto a ricevere l'istanza
ovvero l'istanza sia prodotta unitamente a copia fotostatica,
ancorché non autenticata, di un documento di identità del
sottoscrittore. La copia fotostatica è inserita nel fascicolo.
L'istanza e la copia fotostatica del documento di identità possono
essere inviate per posta o per via telematica; nei procedimenti di
aggiudicazione di contratti pubblici, detta facoltà è consentita
nei limiti stabiliti dalla normativa nazionale.".
Lo pongo in votazione:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 40 nel testo così emendato:
Articolo 40 (Istanze ed autenticazione di documenti)
1. La sottoscrizione di istanze da produrre all'amministrazione
non è soggetta ad autenticazione, anche nei casi in cui contenga
dichiarazioni sostitutive rese ai sensi dell'articolo 36, ove sia
apposta in presenza del dipendente addetto a ricevere l'istanza
ovvero l'istanza sia prodotta unitamente a copia fotostatica,
ancorché non autenticata, di un documento di identità del
sottoscrittore. La copia fotostatica è inserita nel fascicolo.
L'istanza e la copia fotostatica del documento di identità possono
essere inviate per posta o per via telematica; nei procedimenti di
aggiudicazione di contratti pubblici, detta facoltà è consentita
nei limiti stabiliti dalla normativa nazionale.
2. La sottoscrizione delle istanze per la partecipazione a
concorsi o selezioni per l'assunzione negli organici
dell'amministrazione a qualsiasi titolo, nonché a esami per il
conseguimento di abilitazioni, diplomi o titoli culturali non è
soggetta ad autenticazione.
3. Nei casi in cui è richiesta l'autenticazione della firma, il
funzionario incaricato di ricevere la documentazione attesta che la
sottoscrizione da parte dell'interessato è avvenuta in sua
presenza, previo accertamento dell'identità personale di chi
sottoscrive.
4. Nei casi in cui l'interessato debba presentare
all'amministrazione copia autentica di un documento ai sensi
dell'articolo 14 della l. 15/1968, l'autenticazione della copia può
essere fatta dal responsabile del procedimento o da qualsiasi altro
dipendente competente a ricevere la documentazione, su semplice
esibizione dell'originale e senza obbligo di deposito dello stesso
presso l'amministrazione procedente. In tal caso la copia autentica
può essere utilizzata solo nel procedimento in corso.
5. Le fotografie prescritte per il rilascio di documenti
personali sono legalizzate dal funzionario ricevente, a richiesta
dell'interessato, se presentate personalmente.
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 41:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 42:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 43:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 44:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 45:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 46:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Pongo in votazione l'articolo 47:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
La parola al Consigliere Fiou per dichiarazione di voto.
Fiou (GV-DS-PSE) Voglio risollevare un po' di entusiasmo in
questa votazione, visto che qualcuno l'ha messa in discussione.
Troppe volte abbiamo sollevato il problema del cattivo
funzionamento della pubblica amministrazione e dei guasti che
questo provocava alle iniziative, per non accogliere questo atto
con favore… perché anche se in ritardo,
come ha detto qualcuno, scopiazzando, come ha detto qualcun altro,
concretizziamo un passo - fra l'altro non il primo - nella
modernizzazione della nostra amministrazione; direi che ha quasi
qualcosa di rivoluzionario.
Con questo entriamo a pieno titolo in un percorso che da qualche
anno sta andando avanti nella modernizzazione della pubblica
amministrazione.
Forse gli effetti pratici arriveranno con gradualità, ci sono
atteggiamenti culturali nuovi da promuovere nella struttura, ci
sono problemi di formazione e di aggiornamento che dovranno essere
concretizzati, ci sono ulteriori passi di semplificazione delle
procedure che implicano ripensamenti anche di leggi specifiche di
settore, c'è bisogno di organizzare momenti nuovi di rapporto con i
cittadini, come lo sportello unico, eccetera; oggi però apriamo la
strada che rende realistici anche questi nuovi impegni. Tutto ciò
non può che essere visto che positivamente, perciò voteremo a
favore e con molta convinzione.
Presidente La parola al Consigliere Lattanzi.
Lattanzi (FI) Io non vorrei affossare quel minimo di entusiasmo
che il Consigliere Fiou ha tentato inutilmente di risollevare su
questa legge, anche perché il tono della voce devo dire,
Consigliere, è stato più funereo che motivante. Ma diciamocela una
volta per tutte: forse è meglio che si dia un pizzicotto e si
svegli dall'incubo, perché lei non può venire a raccontare in
questo momento che i cittadini hanno così tanto bisogno di questa
normativa, da non vedere l'ora che esca da questa sala e le do una
piccola notizia, se le è sfuggita in questi ultimi anni.
Lei fa parte di una maggioranza che è qui da due legislature e
che, forse più che citazioni poetiche, nei confronti di quei
cittadini che sono stufi di burocrazia e di tutte quelle che sono
le sue complicazioni, poteva fare questa riforma almeno nel 1993 e
rivederla nel 1997.
Invece abbiamo aspettato di farci dire dai governanti nazionali
cosa si doveva fare, avendo potestà legislativa, per liberare i
cittadini dalla burocrazia, senza peraltro ancora riuscirci perché
questa legge ripropone un'altra volta, andando ad impattare su
altre leggi regionali - cosa che agli enti locali non è successa
visto che si sono rifatti immediatamente alla "Bassanini" -, altri
47 articoli che per noi sono persino troppi.
Quindi non voteremo questa legge, Fiou, per le argomentazioni
che abbiamo sostenuto prima intervenendo dopo la relazione, perché
questa è una legge che arriva in ritardo, perché abbiamo sprecato
ancora una volta un'occasione, abbiamo sentore che continuiamo a
sprecarla e nonostante le risorse, le possibilità e le capacità che
questa Valle ha e lo Statuto che dà dei diritti a questa Valle di
potersi autogovernare, di vedere a nostra volta il nostro Statuto
umiliato dall'incapacità politica e amministrativa di poter
procedere verso una vera liberalizzazione della burocrazia.
Le parole le condividiamo, le grandi filosofie le condividiamo,
ma non possiamo assolutamente condividere l'atteggiamento
trionfalistico quando si arriva buon ultimi, quando la gara è
chiusa, è già passato il carretto dei gelati e arriva anche la
Valle d'Aosta che dice: finalmente possiamo applicare la nostra
potestà legislativa!
Signori, cerchiamo di essere almeno coerenti con quello che sta
succedendo a livello nazionale, dove sicuramente con lentezza e mai
con troppa velocità, però mi permetta, Ottoz, non posso non
sfuggire alla battuta, se lo Stato nazionale corresse almeno come
correva lei, già potevamo sperare in qualcosa di buono, però che la
Regione Valle d'Aosta vada a passi così piccoli probabilmente lei
alla stessa velocità non avrebbe mai vinto nulla!
Presidente La parola al Presidente della Giunta, Viérin
Dino.
Viérin D. (UV) Heureusement que au sein de cette Assemblée il y
a des animateurs. Sans eux nos séances seraient un peu mornes. A ce
propos, nous savons gré à M. Lattanzi, quand il est présent, de
nous réconforter par ses interventions.
Pour ce qui est de la substance, nous devons savoir gré au
Ministre Bassanini; je ne pense pas que dans d'autres périodes il y
ait eu une volonté si ferme de réformes administratives.
En tout cas nous prenons bonne note de toutes ces sollicitations
et de ces remarques; nous aimerions que M. Lattanzi, vu qu'il a
toujours ce cadre de référence au niveau italien, il adresse ces
mêmes sollicitations et ces mêmes remarques aux régions dans
lesquelles la force politique qu'il représente est au Gouvernement.
Il aurait peut-être plus de possibilités de vérification; il serait
suffisant d'aller jusqu'à Turin et de solliciter la Région Piémont
d'avoir la même attention que celle que nous avons.
La lecture des journaux nous donne des exemples qui sont
significatifs quant à la sollicitude avec laquelle cette Région
aborde ces différents problèmes. Il nous semble que 130 mesures
sont en attente, au-delà des déclarations sur l'attention aux
citoyens, aux entreprises, à la liberté; tout est bloqué et donc il
serait peut-être bien pour M. Lattanzi - en plus de nous animer -
qu'il soit dépêché en mission spéciale au Conseil régional du
Piémont pour qu'il tienne les mêmes propos.
Presidente La parola al Consigliere Comé.
Comé (Aut) Voglio sottolineare anch'io, come ho fatto prima nel
mio intervento, il ritardo e il vuoto legislativo nel quale
l'Amministrazione regionale ha lasciato i Comuni ad adeguarsi alla
legge "Bassanini"; già lo sottolineavo io, ma lo hanno ripetuto sia
Lattanzi che altri consiglieri, le leggi di riforma nazionali sono
state emanate nel 1997, quindi la Regione avrebbe sicuramente
potuto darsi una legislazione in tempi successivi alle leggi
"Bassanini".
Però ritengo che ci sia un aspetto estremamente positivo, come
ho ribadito prima, cioè il fatto che questo disegno di legge va
oggi ad interessare anche gli enti locali, i quali potranno
disporre di un punto di riferimento unico, di un punto di
riferimento regionale.
Per quanto riguarda poi la Conferenza dei servizi e altre
disposizioni, si è cercato di andare, pur non avendo delle grosse
possibilità d'inventare qualcosa di nuovo, verso una
semplificazione totale dei procedimenti, quindi non possiamo che
allo stato attuale dare la nostra adesione per l'approvazione di
questo disegno di legge.
Presidente La parola alla Consigliera Squarzino Secondina.
Squarzino (PVA-cU) Come è già apparso dalle nostre votazioni,
votiamo a favore di questo disegno di legge perché condividiamo i
contenuti della riforma "Bassanini" e siamo contenti che finalmente
siano recepiti.
È vero, non potrò più presentare ogni due o tre mesi una
richiesta al Presidente per fargli presente che a livello di enti
locali ci sono già queste possibilità di nuove procedure
amministrative, mentre ancora noi siamo in ritardo, ma sono ben
contenta di non avere più materia di sollecitazione in questo
settore.
Credo però che siano due i punti forti su cui si vedrà la
validità di questa legge: il primo, l'attuazione dell'articolo 30,
cioè cosa la Giunta riuscirà ogni anno a fare per quanto riguarda
la delegificazione, come riuscirà ogni anno ad incidere perché
effettivamente al di là delle parole ci siano dei procedimenti più
snelli, delle procedure più semplici, con o senza un riferimento
esplicito a procedimenti informatici; il secondo, e mi dispiace che
il Presidente prima non abbia risposto a questa mia sollecitazione,
la formazione del personale, cioè l'impegno di risorse ingenti
sulla formazione del personale, perché nessuna legge si realizza se
non ci sono persone che condividono l'impostazione della legge, ne
capiscono il senso e la attuano.
Su questo aspetto, secondo me, va fatto un grosso lavoro.
Presidente Pongo in votazione il disegno di legge n. 20:
Consiglieri presenti: 34
Votanti e favorevoli: 31
Astenuti: 3 (Frassy, Lattanzi e Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK