Consiglio Regionale della Valle d'Aosta - Oggetto del Consiglio n. 459 del 25 marzo 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 459 del 25 marzo 2009 - Resoconto
OGGETTO N. 459/XIII - Interrogazione: "Individuazione della
sede operativa della società Finbard".
Interrogazione
Richiamato il dibattito in Consiglio regionale dell'11 marzo,
durante il quale si sono affrontate alcune questioni relative al
Forte di Bard;
Richiamata la legge regionale n. 10 del 1996, che definisce
le modalità di intervento per il recupero del Forte e del Borgo
medievale di Bard, attraverso l'istituzione di figure giuridiche,
come, per la parte attinente alle strutture, la Finbard;
Verificato che:
- all'articolo 2 comma 4bis della suddetta legge regionale si
stabilisce che la sede unica, legale e amministrativa, della
Finbard è sita nel Comune di Bard;
- la delibera di Giunta 4914 del 1996, con la quale la
Regione dà mandato a Finaosta di costituire una società come
previsto dalla l.r. 10/1996, al punto 1.a.6 stabilisce che la sede
legale della costituenda società è nel Comune di Bard;
Preso atto che la sede della Finbard Spa risulta essere
situata in Località Grand Chemin 34, nel Comune di
Saint-Christophe;
i sottoscritti Consiglieri regionali
Interrogano
il Presidente della Regione per sapere:
1) per quali motivi la sede operativa della Finbard è nel
Comune di Saint-Christophe;
2) quali oneri aggiuntivi sul bilancio della società
(trasferte del personale direttivo e amministrativo) sono da
imputarsi al fatto che la sede della società è situata in
Saint-Christophe, mentre l'ambito operativo è situato a circa 50
km, ossia nel Comune di Bard.
F.to: Zucchi - Lattanzi
Président
- La parole au Président de la Région,
Rollandin.
Rollandin (UV)
- Grazie, Presidente. Nella prima domanda
si chiede:
"p
er quali motivi la sede operativa della
Finbard è nel comune di Saint-Christophe"
. La differenziazione
tra sede legale, ubicata a Bard come previsto dallo statuto sociale
e sede amministrativa di Finbard, prima collocata in Aosta e poi
dal 2002 ad oggi nel Comune di Saint-Christophe, oltre ad essere
consentita dallo statuto sociale - questo lo dico solo per storia -
che stabilisce che l'organo amministrativo può istituire,
modificare o sopprimere, in Italia e all'estero, filiali,
succursali, agenzie o unità comunque denominate, è stata motivata
dall'esigenza di ubicare la sede amministrativa in prossimità delle
sedi degli organi con cui Finbard più frequentemente interagisce
per gli adempimenti amministrativo-finanziari e di controllo,
ovvero l'Amministrazione regionale, Finaosta, le banche ed altri
enti pubblici, posto che alle funzioni specificamente tecniche di
progettazione e di conduzione dei lavori provvedono professionisti
esterni. Nell'ottobre 2007 peraltro Finaosta, su istanza
dell'Amministrazione regionale, ha invitato Finbard a sopprimere la
sede amministrativa di Saint-Christophe per accorparla con quella
legale di Bard e, con l'articolo 42, comma 1, della legge regionale
n. 32 (che era la finanziaria, c'era stato l'inserimento di un
comma) è stato disposto che Finbard abbia sede unica, legale e
amministrativa in comune di Bard. Il Consiglio di amministrazione
di Finbard ha deliberato già nel mese di novembre 2007 la
soppressione dell'attuale sede amministrativa e l'accorpamento
della stessa presso la sede legale di Bard, ma solo di recente si
sono concretizzati i presupposti per questo accorpamento. Entro
l'estate prossima quindi si realizzerà il trasferimento degli
uffici amministrativi di Finbard nei locali dell'immobile
cosiddetta "Casa Urbano" nel borgo di Bard...
(interruzione del Consigliere Zucchi, fuori
microfono)
... entro giugno e questo è dovuto al fatto che, come spiegherò,
i locali destinati, ossia la Casa Urbano, era ed è predisposta come
camere, quindi verrebbe utilizzata provvisoriamente come sede
per... quindi ci sono da fare dei lavori per circa 25.000 euro
relativi alla parte tecnologica per quel minimo di adeguamento,
senza scombinare nulla, che permetta di avere pronta la sede. Darò
poi nel dettaglio i costi collegati con questo trasferimento
definitivo a Bard entro giugno, che portano ad un totale di questa
somma.
"Quali oneri aggiuntivi sul bilancio della società (trasferte
del personale direttivo e amministrativo) sono da imputarsi al
fatto che la sede della società è situata in Saint-Christophe,
mentre l'ambito operativo è situato a circa 50 km, cioè nel comune
di Bard"
...
(nuova interruzione del Consigliere Zucchi, fuori
microfono)
... ossia, adesso cosa costa di più con il fatto delle trasferte
in poche parole.
Considerato come si diceva prima che nello svolgimento delle
attività amministrativo-finanziarie e di controllo l'interazione
delle strutture amministrative di Finbard si è svolta
prevalentemente con altri organi aventi sede ad Aosta, gli oneri
aggiuntivi sul bilancio della società per quanto riguarda le
trasferte del personale direttivo e amministrativo sono stati assai
ridotti. I trasferimenti effettuati da Aosta a Bard e Comuni
limitrofi nel 2008 dal personale della società sono stati
complessivamente n. 48 (di cui n. 26 del Presidente, n. 20 del
quadro e n. 2 del contabile), per una media di 4 trasferimenti
mensili e un costo complessivo per viaggi di € 3.272 (pari all'1%
circa dei costi a pre-consuntivo della società). I sopralluoghi
sistematici e pressoché giornalieri per progettazione, direzione ed
assistenza ai lavori sono invece svolti da professionisti esterni e
quindi non gravano perché non vengano comunque conteggiati in
questo, non incidono con la situazione attuale.
Un'ultima annotazione per essere corretto, per dire tutte le
motivazioni. C'è anche il costo dell'affitto dei locali, perché
Finbard è in locali che sono vicini a Finaosta, ma sono in affitto.
Il costo di affitto della sede di Saint-Christophe è pari a 25.000
euro annui. Se qui c'è un costo, comunque Finbard dovrà pagare un
affitto per questi locali, perché gli stessi sono dell'associazione
e non della Finbard; lì c'è ancora un problema da risolvere, perché
ci sono locali del Comune che sono dati al momento in disponibilità
dell'Associazione Finbard, locali che sono del forte che sono stati
dati al Comune, si sta facendo una valutazione perché sui beni
c'erano delle difficoltà - adesso non c'è il Vicepresidente
Chatrian, so che aveva seguito anche questa parte - di utilizzo dei
beni legati all'accatastamento fatto a suo tempo del forte, le
pertinenze. C'erano una serie di problemi che non hanno ancora
portato al trasferimento definitivo dei beni, per cui alla fine io
possa dire: il Forte di Bard ha questa disponibilità di locali in
proprietà e non come adesso alcuni in disponibilità e altri in
proprietà. La Finbard comunque, in quanto società a sé stante,
quando sarà trasferita entro giugno a Bard, pagherà la locazione
per questi locali che utilizza all'associazione. Dovrebbe essere
nell'ordine di 800-1.000 euro al mese, sarebbe un po' meno di
quello che paga nell'attuale sede di Saint-Christophe. Spero di
aver dato tutte le notizie richieste, se c'è nel dettaglio qualcosa
per quanto riguarda il trasferimento, abbiamo voce per voce il
trasferimento.
Si dà atto che dalle ore 19,09 assume la presidenza il
Vicepresidente Lanièce André.
Presidente
- La parola al Consigliere Zucchi.
Zucchi (PdL)
- Ringrazio il Presidente per aver dato
conto della precisazione riguardante l'affitto, che difatti mi era
sfuggita, quindi l'affitto finora pagato nei locali di Finaosta. Mi
vengono in mente alcune impressioni sulla base delle risposte,
riservandomi al limite di vedere magari meglio la documentazione.
Mi sembra un po' strano che dal 2007, momento in cui si è deciso di
andare in una determinata direzione... comunque ho la sensazione -
perché nel frattempo ho visto della corrispondenza - che vi fosse
una certa resistenza da parte degli amministratori a fare questo
tipo di operazione. Si percepisce dalle carte che vi era una
situazione che non era molto chiara o quanto meno di sintonia fra
l'Ente Regione e l'Amministrazione. Forse sarà stato per motivi di
convenienza o di comodità e comunque è vero che i tempi possono
essere giudicati brevi, possono anche essere giudicati ampi a mio
avviso, resta il fatto che allo stato attuale la cosa non è ancora
stata eseguita. Prendo atto che dalle sue affermazioni questa
situazione dovrebbe andare in porto nel giugno 2009 in questa Casa
Urbano, che presuppone un ulteriore adeguamento per un valore di
circa 25.000 euro. Non so, magari se me lo vuole dire, ma non nella
dialettica attuale, a quanto ammonta il personale amministrativo e
impiegatizio...
(interruzione del Presidente della Regione, fuori
microfono)
... ecco, 2 persone più un direttore, immagino, ma due persone e
un consulente che in tutti questi anni abbiano pagato 25.000 euro
di affitto per due locali mi sembra un poco abbondare. Mi chiedo se
per caso non fosse stato più utile e se vi fosse stata la
disponibilità magari in questo frattempo di ospitare
temporaneamente in attesa di una sistemazione presso i locali del
Forte di Bard questa cosa. Non sono questi i punti edificanti che
tracceranno il futuro della nostra Regione, ma sono degli atti su
cui avevo piacere di avere delle risposte, che in parte sono
pervenute. Mi auguro che nel giugno 2009 questa vicenda abbia un
termine.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK