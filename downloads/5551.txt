Consiglio Regionale della Valle d'Aosta - Oggetto del Consiglio n. 3449 del 28 gennaio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3449 del 28 gennaio 1988 - Resoconto
OGGETTO N. 3449/VIII - ESAME DELLA PROPOSTA DI LEGGE STATALE
RECANTE NORME IN MATERIA DI TUTELA DELLE MINORANZE LINGUISTICHE.
(Reiezione di mozione).
PRESIDENTE
: Do lettura del testo della mozione presentata
dai Consiglieri Cout, Mafrica, Millet, Dolchi e Bajocco:
MOZIONE
APPRESO che il Gruppo comunista ha presentato alla Camera una
proposta di legge che riprende il testo unificato concernente norme
in materia di tutela delle minoranze linguistiche, già approvato
dalla Commissione Affari Costituzionali e non pervenuto
all'approvazione definitiva a causa della fine anticipata della
legislatura;
RICORDATO che con tale iniziativa i parlamentari proponenti
intendono sottolineare l'urgenza di un provvedimento di legge in
materia di tutela delle minoranze linguistiche;
RITENUTO opportuno avviare una riflessione sulla effettiva
portata del testo unificato e sulle sue implicazioni per la nostra
Regione, al fine di segnalare eventuali proposte di modifica ai
parlamentari della Valle d'Aosta ed alle Commissioni Affari
Costituzionali;
Il Consiglio regionale della Valle d'Aosta
DELIBERA
di impegnare le Commissioni consiliari competenti ad
esaminare il problema della effettiva rispondenza del testo di
legge in questione alle esigenze della Valle d'Aosta e ad avanzare
al Consiglio regionale eventuali proposte in merito alle modifiche
a cui interessare i parlamentari valdostani e le Commissioni Affari
Costituzionali del Parlamento.
PRESIDENTE
: Ha chiesto di illustrare la mozione il
Consigliere Cout, ne ha facoltà.
COUT - (P.C.I.):
Già in un precedente Consiglio avevamo
discusso di questa questione; si diceva allora che era un po'
difficile discutere all'ultimo momento, perché sembrava che la
legge di tutela delle minoranze dovesse essere votata alla fine
della scorsa legislatura in Parlamento.
È caduta la maggioranza in Parlamento e adesso, per ciò che
riguarda questa legge, occorre rifare tutto l'iter. Questo potrebbe
essere fatto con un procedimento accelerato ed è proprio per questo
che il Gruppo del Partito Comunista ha ripresentato il testo che
era stato concordato in maggioranza.
Oltre alla proposta di legge del Gruppo comunista, ci sono altri
testi in materia presentati da altri Gruppi. In parlamento mi
risulta che la discussione su questo punto sia già iniziata e si
sia soprasseduto solo perchè si discuteva del problema della
finanziaria, quindi potrebbe riprendere abbastanza presto.
Pensiamo che sia necessario porre un'attenzione particolare a
questa legge, perché ci riguarda molto direttamente e perchè si
continua a parlare dei problemi delle minoranze, non solo a livello
nazionale, ma in vista dell'unità europea. Un'attenzione
particolare deve altresì essere posta alle varie popolazioni e alle
loro lingue e direi che tutto questo non è solo per salvaguardare
una lingua o delle minoranze, ma per dare una possibilità di andare
avanti, di migliorare tutti quanti, tenendo conto delle varie
particolarità che possono arricchire tutta la cultura nazionale o
europea.
Rispetto a questo problema c'era un punto nodale della legge,
che riguardava il rapporto fra la lingua e le culture di minoranza
ed il sistema scolastico, punto sul quale avevamo messo un accento
particolare, perchè l'art. 18, che fa riferimento in questa legge
allo Statuto, ci dà per tutelato il bilinguismo italiano-francese e
invece c'è il pericolo che sfugga il problema del patois: infatti
nello Statuto del patois non si fa cenno.
È invece parere di tutti i linguisti che la lingua materna, cioè
quella che si impara dalle labbra della mamma, sia una lingua molto
importante per cominciare a conoscere le altre lingue. Su questa
posizione si è impostata tutta una problematica nella linguistica
moderna; addirittura ci sono dei programmi che tengono conto di
questo problema e vanno a modificare anche l'organizzazione stessa
all'interno della scuola.
In valle d'Aosta, per tutta una serie di aspetti, il patois va
in questo momento tenuto particolarmente d'occhio; siamo convinti
che quando si è trattato di discutere lo Statuto il problema più
importante era quello di difendere il francese, in quanto era la
lingua che dal fascismo era stata la più colpita e quindi meritava
un'attenzione particolare; in questo momento la lingua che merita
l'attenzione più grossa è proprio il patois.
Se vogliamo, siamo ancora in tempo ad esaminare questo problema
con calma in Commissione, se necessario con l'apporto di tecnici
particolarmente preparati; quindi con la mozione chiediamo di
discutere della questione nell'apposita Commissione, per poter
avanzare delle proposte di modifica alla legge, se la Commissione,
il Consiglio, lo riterrà opportuno, cui interessare i Parlamentari
valdostani e le Commissioni Affari Costituzionali del
Parlamento.
Auspichiamo che su questo si trovi l'unità necessaria, per far
si che questo problema assuma in Parlamento tutto il rilievo che
gli è dovuto.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Je ne voudrais pas rouvrir la polémique
avec M. Cout; je dis dès maintenant que les Groupes de la majorité
s'abstiendront sur cette proposition de motion pour un certain
nombre de raisons que j'ai déjà illustrées le jour dans lequel nous
avions discuté la précédente motion proposée par le Groupe
communiste.
Nous croyons que la tutelle des prérogatives de la Vallée
d'Aoste soit suffisamment garantie par le Statut, même si pas comme
nous le voudrions, de façon que dans ce sens, pour ce qui concerne
l'application de l'article 6 de la Constitution, nous croyons
d'être dans une situation meilleure que celle des autres minorités
en Italie.
Pour ce qui est du patois, je ne veux pas reprendre ce que j'ai
déjà dit en ce moment; là nous défendons le patois en le parlant et
dans ce sens l'Administration régionale a déjà fait tout ce qui
était dans ses possibilités et dans un prochain futur essaiera
d'améliorer son action.
En même temps, je voudrais encore citer la statistique de
l'étude ABACUS, qui a été préparée de la part du Parti communiste,
là où on cite les langues parlées en Vallée d'Aoste. Avec toutes
ces difficultés, étant donné que notre patois est connu par 50% de
ceux qui ont répondu à l'interview, je ne dis pas qu'il jouit d'une
bonne santé, mais quand même qu'il se trouve dans une situation
suffisamment valable.
Je voudrais souligner à M. Cout - qui fait part d'un parti que
je respecte et qui aura eu les contacts nécessaires avec les
députés du Parti communiste, qui ont présenté un texte de loi - que
ce texte est insuffisant pour les autres minorités linguistiques de
l'Etat italien, mais qui va, pour ce qui concerne la Vallée
d'Aoste, dans la direction que nous souhaitons. Dans ce sens, nous
sommes parfaitement d'accord avec les députés communistes et nous
soutenons ce texte de loi. Je demanderais au Parti communiste de ne
pas être incohérent avec les présentateurs de ce texte.
C'est pour cela qu'en appuyant ce texte de loi, surtout en ce
qui concerne l'article 18, la majorité s'abstiendra sur la
motion.
PRESIDENTE
: Ha chiesto di parlare il Consigliere Sandri,
ne ha facoltà.
SANDRI - (N.S.):
Non trovo nulla di negativo
nell'approvare una mozione che impegna a verificare la
corrispondenza di un testo di legge, presentato da deputati al
Parlamento italiano, che interessa le minoranze linguistiche.
Non abbiamo certo paura, soprattutto se - come dice il
Consigliere Tamone - il patois è ben vivo nella popolazione
valdostana, ad affrontare questo tema, anche perché non ho visto il
testo di legge e mi piacerebbe poterne discutere in
Commissione.
Il discorso minoranze deve essere visto con un occhio
estremamente attento, perché la valle d'Aosta è una minoranza nello
Stato italiano; in Valle d'Aosta ci sono delle minoranze che non
parlano il patois, ma parlano altri dialetti, come il calabrese o
il veneto. Pertanto, il Gruppo di Nuova Sinistra appoggerà questa
mozione.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Il Consigliere Tamone sa benissimo
che noi siamo molto legati ai nostri gruppi parlamentari, riteniamo
però che questo testo unificato abbia un punto da chiarire, che è
presente in una possibile contraddizione fra l'articolo 18 e
l'articolo 1, e quindi vorremmo chiarire questo aspetto.
L'articolo 18 dice che in Valle d'Aosta vale lo Statuto e che le
questioni devono essere risolte secondo lo Statuto; l'articolo 1
difende il franco-provenzale, però, se si va per esclusione, ci
potremmo trovare nella situazione per cui i benefici di questa
legge non valgono per la Valle d'Aosta.
Si dice nella legge: "Eventuali disposizioni più favorevoli di
questa legge si attuano nei modi previsti dagli statuti speciali";
siccome nello Statuto speciale non c'è nulla di preciso per ciò che
riguarda il patois, finanziamenti e contributi previsti dallo Stato
potrebbero essere perduti. Questa è la nostra preoccupazione.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
Solo per aggiungere a quanto diceva il
Consigliere Mafrica che, oltre a non esserci contraddizione, noi a
suo tempo avevamo già preso tutti gli opportuni contatti per vedere
se era possibile tenere conto delle nostre osservazioni in
Commissione. La cosa che ci spiace è che altrettanto non si sia
fatto da parte di altri Gruppi, per cui si è arrivati a concordare
un testo, in Parlamento, che è stato ripresentato dal nostro Gruppo
tale e quale, solo perché in questo modo ci si potrà avvalere del
procedimento abbreviato (previsto dal comma 3 dell'articolo 107 del
Regolamento del Parlamento), che permette una procedura molto più
celere.
Il Consigliere Tamone ha dimenticato di dire che proprio
presentando questa legge i parlamentari del Gruppo comunista
dicevano che nel corso del dibattito c'era la possibilità di
chiarire, o approfondire meglio, alcune cose e di portare alcuni
interventi migliorativi.
Noi, tenendo conto di tutto questo, speravamo che finalmente da
parte dell'Union Valdôtaine ci fosse una maggiore disponibilità di
discutere di queste cose in Commissione; evidentemente gli accordi
presi con i parlamentari del Trentino, cui faceva cenno il
Consigliere Tamone l'altra volta, o alcune altre questioni
impediscono l'approfondimento di una discussione che sarebbe più
che proficua.
Per ciò che riguarda i contenuti della legge e le questioni che
si riferiscono più specificatamente al patois e al fatto che
occorra tenere presente la lingua materna nell'insegnamento
scolastico, e non solo delle nostre due lingue di cultura (italiano
e francese), penso che ci saranno altre occasioni di discussione.
Continuiamo ad insistere che non siamo solo noi, ma ci sono
tantissimi linguisti, anche in Valle d'Aosta, compresi gli stessi
linguisti dell'Union Valdôtaine, che sottolineano la grande
importanza che può avere la lingua materna per l'insegnamento delle
altre lingue.
Ci spiace che per motivi che non conosciamo bene questa mozione
non venga considerata dall'Union Valdôtaine.
PRESIDENTE
: Ha chiesto di parlare il Consigliere
Stévenin, ne ha facoltà.
STEVENIN - (U.V.):
Voglio solo fare presente la
contraddizione del Partito Comunista che anche ultimamente, al
Consiglio comunale di Sarre, ha contestato un concorso, perché fra
le valutazioni all'interno del concorso veniva tenuta presente
anche la valutazione per la conoscenza del patois. Non solo, si è
dimesso il giorno precedente alla riunione della Commissione per
far saltare il concorso, rinviando il tutto.
Voglio far notare questa contraddizione: da un lato il Partito
Comunista si batte perchè il patois sia riconosciuto, cosa che noi
facciamo ogni giorno, perché parliamo il patois - ad esclusione che
in questa sede, perché qui è previsto che si parli o italiano o
francese - e poi assume un comportamento molto diverso in altre
sedi.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Intervengo solo per rispondere al
Consigliere Stévenin, senza polemiche.
Qui siamo nel Consiglio regionale: suppongo che i Consiglieri
comunali abbiano la loro autonomia, quindi non rispondiamo di
quello che fanno in quella sede. Se l'Union dovesse rispondere
sempre in Consiglio regionale di quello che fanno certi sindaci,
avrebbe qualche contraddizione....
Nel caso citato dal Consigliere Stévenin, a Sarre, è stato posto
un esame come selettivo in una realtà dove metà della popolazione
ha caratteristiche particolari. Quindi, in quel caso lì, verificare
le condizioni del posto, era forse più opportuno avere quella prova
come facoltativa e non come preliminare, cosa ritenuta opportuna
dai Consiglieri di quel Comune.
Questo non ha niente a che vedere con la posizione del Partito
Comunista a livello nazionale e regionale, il quale ritiene con
questa proposta che le lingue parlate dalle minoranze debbano avere
la possibilità di essere sviluppate attraverso i mezzi di
informazione, le radio private, i giornali locali, e possano essere
inserite nella scuola, attraverso contributi dello Stato.
Non so se passando questa legge, che dice che in Valle d'Aosta
valgono le norme dello Statuto speciale, sarà poi possibile
inserire il patois nell'insegnamento della scuola, o sarà possibile
richiedere finanziamenti nazionali per le radio e per i giornali,
perché l'articolo 18 dice che per la Regione Valle d'Aosta valgono
le norme dello Statuto speciale, l'articolo 1 dice invece che il
franco-provenzale è tutelato; però se è tutelato dappertutto, ma
non in Valle d'Aosta, noi vediamo questo rischio.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
A ce sujet il y a eu, soit dans la
législature précédente qu'aujourd'hui, différentes propositions de
loi. Vu que la motion dit: "Delibera di impegnare le Commissioni
consiliari ad esaminare il problema della effettiva rispondenza del
testo di legge in questione alle esigenze della Valle d'Aosta e ad
avanzare al Consiglio regionale eventuali proposte in merito eco.",
et que, comme a déjà dit M. Tamone, la proposition de loi a eu des
problèmes à etre présentée d'une certaine façon - en effet cette
loi ne dit rien de tout -, le fait d'admettre qu'on a des
compétences et qu'on peut les exploiter jusqu'au fond c'est
l'unique chose à défendre.
Vous proposez que les Commissions aillent modifier un projet de
loi que vous avez présenté et c'est un aspect un peu drôle de cette
situation: ou vous avez déjà des idées et alors on va les discuter,
autrement, je répète, le problème ne se pose même pas, car il y a
déjà la possibilité de défendre le patois.
On s'est renseigné avec les parlementaires, qui sont en train de
suivre ces propositions de loi et qui auront le temps de prendre
position selon les compétences que nous avons d'après le Statut:
pour les raisons qu'on vient de dire, on s'abstiendra sur la
motion.
PRESIDENTE
: Ha chiesto di parlare il Consigliere Cout,
per dichiarazione di voto, ne ha facoltà.
COUT - (P.C.I.):
Propongo un emendamento al testo della
mozione, alla luce di quanto ha detto il Presidente; è una modifica
molto breve che chiederei di apportare per chiarire un aspetto.
Effettivamente, anche noi siamo a conoscenza del fatto che ci
sono diversi testi di legge presentati, il testo del P.C.I. e del
P.S.I. riprendono la legge unificata così come era stata presentata
nella legislatura precedente e noi avevamo fatto riferimento al
testo unificato. Visto però che ci sono anche altri testi, per uno
scrupolo che ci facciamo, proporrei che venga modificato il
deliberato in questo modo: "Impegnare le Commissioni consiliari
competenti ad esaminare il problema dell'effettiva rispondenza dei
testi di legge presentati al Parlamento alle esigenze della Valle
d'Aosta e ad avanzare al Consiglio regionale eventuali proposte in
merito alle proposte da avanzare, a cui interessare i parlamentari
valdostani e le Commissioni Affari Costituzionali del
Parlamento".
In questo modo non si fa riferimento solo al testo di legge
presentato dal Gruppo del P.C.I., anche se unificato, ma a tutti i
testi di legge che sono stati presentati in Parlamento; in questo
modo le Commissioni potranno esaminarli tutti assieme ed avanzare
le proposte che vogliono.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je peux comprendre le souci de M.
Cout pour faire comprendre les raisons de leur choix.
Comme M. Cout, j'ai lu les différentes propositions de loi et il
n'y a pas la possibilité d'intégrer; alors les cas sont deux: ou on
est convaincu que nous avons déjà certaines compétences ou bien on
est là pour défendre ce que nous n'avons pas, et alors je crois que
c'est un absurde.
Donc on maintient la position d'abstention.
PRESIDENTE
: Ha chiesto di parlare il Consigliere Aloisi,
per dichiarazione di voto, ne ha facoltà.
ALOISI - (M.S.I.):
Dichiaro l'astensione del M.S.I.,
perchè non siamo a conoscenza di questa proposta di legge e quindi
non siamo in grado di dare una valutazione.
PRESIDENTE
: Pongo in votazione la mozione in oggetto:
ESITO DELLA VOTAZIONE
Presenti:25
Votanti:8
Favorevoli:8
Astenuti:17 (Aloisi, Beneforti, De Grandis, Faval, Lanièce,
Lanivi, Maquignaz, Marcoz, Martin, Perrin, Pollicini, Ricco,
Rolando, Rollandin, Stévenin, Tamone e Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK