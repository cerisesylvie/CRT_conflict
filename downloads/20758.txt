Consiglio Regionale della Valle d'Aosta - Oggetto del Consiglio n. 792 del 4 agosto 2004 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 792 del 4 agosto 2004 - Resoconto
OGGETTO N. 792/XII - Disegno di legge: "Modificazioni alla legge
regionale 24 ottobre 2002, n. 20 (Disciplina dell'organizzazione
del personale volontario del Corpo valdostano dei vigili del fuoco.
Abrogazione delle leggi regionali 31 maggio 1983, n. 38, 27 maggio
1988, n. 37 e del regolamento regionale 13 dicembre 1989, n.
1)".
Articolo 1
(Modificazioni all'articolo 5)
1. Il comma 2 dell'articolo 5 della legge regionale 24
ottobre 2002, n. 20 (Disciplina dell'organizzazione del personale
volontario del Corpo valdostano dei vigili del fuoco. Abrogazione
delle leggi regionali 31 maggio 1983, n. 38, 27 maggio 1988, n. 37
e del regolamento regionale 13 dicembre 1989, n. 1), è sostituito
dal seguente:
"2. Nell'ipotesi in cui l'emergenza non possa essere
fronteggiata con i mezzi a disposizione del Comune, il sindaco
chiede al Presidente della Regione l'intervento di altre forze
operative. In tal caso, il personale volontario svolge l'attività
di protezione civile sotto il coordinamento dell'organo di
protezione civile competente e la direzione del comandante delle
squadre di soccorso del personale professionista dei vigili del
fuoco.".
2. Al comma 3 dell'articolo 5 della l.r. 20/2002, le parole:
"del comandante del personale professionista dei vigili del fuoco"
sono sostituite dalle seguenti: "del comandante delle squadre di
soccorso del personale professionista dei vigili del
fuoco".
Articolo 2
(Modificazioni all'articolo 6)
1. Al comma 1 dell'articolo 6 della l.r. 20/2002, le parole:
"del comandante del personale professionista dei vigili del fuoco"
sono sostituite dalle seguenti: "del comandante delle squadre di
soccorso del personale professionista dei vigili del
fuoco".
2. Il comma 4 dell'articolo 6 della l.r. 20/2002 è sostituito
dal seguente:
"4. L'attività di cui al comma 1, per quanto concerne gli
incendi boschivi, è esercitata in ausilio al Corpo forestale
valdostano, sotto la diretta responsabilità del proprio caposquadra
e in base alle direttive generali degli organi forestali regionali
competenti.".
Articolo 3
(Modificazioni all'articolo 13)
1. La lettera a) del comma 1 dell'articolo 13 della l.r.
20/2002 è sostituita dalla seguente:
"a) abbiano raggiunto i 18 anni e non abbiano superato i 65
anni di età;".
2. Dopo il comma 1 dell'articolo 13 della l.r. 20/2002 è
inserito il seguente:
"1bis. Gli aspiranti, al termine del periodo di formazione,
assumono:
a) se di età inferiore ai 45 anni, la qualifica di volontario
operativo di cui all'articolo 14;
b) se di età superiore ai 45 anni, la qualifica di volontario
di supporto di cui all'articolo 15.".
3. Il comma 2 dell'articolo 13 della l.r. 20/2002 è
sostituito dal seguente:
"2. In deroga a quanto previsto al comma 1 bis, lettera b),
gli aspiranti di età superiore ai 45 anni possono chiedere di far
parte del personale volontario operativo di cui all'articolo 14. La
richiesta può essere accolta, in relazione a particolari necessità
del Corpo, con provvedimento del dirigente della struttura
regionale competente in materia di servizi antincendio e di
soccorso, sentito il capodistaccamento di appartenenza.".
Articolo 4
(Modificazione all'articolo 15)
1. Alla lettera a) del comma 1 dell'articolo 15 della l.r.
20/2002, dopo le parole "di cui all'articolo 33, comma 1" sono
aggiunte le seguenti: ", salvo il caso previsto all'articolo 13,
comma 2".
Articolo 5
(Sostituzione dell'articolo 28)
1. L'articolo 28 della l.r. 20/2002 è sostituito dal
seguente:
"Articolo 28
(Collocazione del personale già in servizio)
1. Il personale volontario che, alla data di entrata in
vigore della presente legge, è iscritto nel Corpo valdostano dei
vigili del fuoco volontari ai sensi della legge regionale 27 maggio
1988, n. 37 (Norme per il volontariato dei Servizi antincendio -
Protezione civile - Corpo valdostano dei vigili del fuoco
volontari), è inserito nei ruoli dei distaccamenti comunali, con le
seguenti corrispondenti qualifiche:
a) vigili volontari operativi per i vigili volontari ed i
vigili volontari scelti;
b) vigili volontari idonei all'incarico di caposquadra per i
capisquadra volontari.
2. Il personale volontario di cui al comma 1 deve:
a) essere sottoposto, entro il 31 dicembre 2005, agli
accertamenti dell'idoneità psicofisica di cui all'articolo
32;
b) aver frequentato o frequentare, entro il 31 dicembre 2004,
con esito positivo, appositi corsi di formazione organizzati dalla
Regione.
3. È collocato nel personale volontario di supporto, se in
possesso dell'idoneità psicofisica richiesta per tale qualifica, il
personale che non risulti in possesso del requisito dell'idoneità
psicofisica richiesta per il personale volontario
operativo.
4. È cancellato dai ruoli del personale volontario il
personale, iscritto ai sensi della l.r. 37/1988, che:
a) non risulti in possesso dell'idoneità psicofisica
richiesta per il personale volontario di supporto o che non si
sottoponga all'accertamento dell'idoneità psicofisica;
b) non abbia frequentato o non frequenti, entro il 31
dicembre 2004, con esito positivo, alcun corso di formazione
organizzato dalla Regione;
c) non accetti l'inserimento nei ruoli di cui al comma
1.
5. In deroga a quanto previsto al comma 4, lettera b), è
collocato nel personale volontario di supporto, se in possesso
dell'idoneità psicofisica richiesta per tale qualifica, il
personale che, pur non avendo frequentato con esito positivo alcun
corso di formazione organizzato dalla Regione, abbia raggiunto i 57
anni di età.".
Articolo 6
(Modificazioni all'articolo 29)
1. Il comma 3 dell'articolo 29 della l.r. 20/2002 è
sostituito dal seguente:
"3. Il personale iscritto deve essere sottoposto:
a) per il passaggio nel personale operativo, agli
accertamenti di cui all'articolo 32, comma 1, lettera a);
b) per il passaggio nel personale di supporto, limitatamente
a quello di età superiore ai 45 anni, agli accertamenti di cui
all'articolo 32, comma 1, lettera b).".
2. Dopo il comma 3 dell'articolo 29 della l.r. 20/2002 è
inserito il seguente:
"3bis. Il personale risultato idoneo è ammesso a frequentare
il corso di cui all'articolo 33, comma 1.".
Articolo 7
(Modificazioni all'articolo 32)
1. La lettera a) del comma 1 dell'articolo 32 della l.r.
20/2002 è sostituita dalla seguente:
"a) accertamenti preliminari al passaggio nel personale
operativo;".
2. Il comma 2 dell'articolo 32 della l.r. 20/2002 è
sostituito dal seguente:
"2. Gli accertamenti di cui al comma 1 sono effettuati dalla
struttura competente dell'Azienda regionale USL della Valle
d'Aosta.".
3. Il comma 6 dell'articolo 32 della l.r. 20/2002 è
abrogato.
Articolo 8
(Modificazione all'articolo 38)
1. Il comma 1 dell'articolo 38 della l.r. 20/2002 è
sostituito dal seguente:
"1. La Regione provvede, mediante apposita assicurazione,
alla copertura dei rischi relativi al personale volontario per gli
infortuni accaduti e le infermità contratte durante lo svolgimento
dei compiti di cui agli articoli 2 e 7, da accertarsi a norma di
legge.".
Articolo 9
(Modificazioni all'articolo 45)
1. Il comma 1 dell'articolo 45 della l.r. 20/2002 è
sostituito dal seguente:
"1. Il personale volontario cessa normalmente dal
servizio:
a) al raggiungimento dei 65 anni di età;
b) per perdita dell'idoneità al servizio;
c) per dimissioni.".
2. Il comma 2 dell'articolo 45 della l.r. 20/2002 è
abrogato.
Articolo 10
(Disposizione transitoria)
1. Il limite massimo di centosessanta giorni, previsto
dall'articolo 37, comma 1, della l.r. 20/2002, per la chiamata in
servizio temporaneo del personale volontario, può, per l'anno 2004,
essere superato.
Articolo 11
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Presidente - La parola al relatore, Consigliere Sandri.
Sandri (GV-DS-PSE) - Le projet de loi régional n° 31, modifiant
la loi régionale n° 20/2002, portant: "Réglementation de
l'organisation des sapeurs-pompiers volontaires du Corps valdôtain
des sapeurs-pompiers et abrogation des lois régionales n° 38 du 31
mai 1983 et n° 37 du 27 mai 1988, ainsi que du règlement régional
n° 1 du 13 décembre 1989", a pour objet d'adapter ladite loi aux
exigences qui sont apparues au cours de ses 2 années
d'application.
Je tiens à rappeler que l'existence du Corps valdôtain des
sapeurs-pompiers dérive des prérogatives régionales visées à
l'article 2 du Statut spécial - lequel prévoit la compétence
législative primaire de la Région en matière de services
anti-incendies - et de toute une série de règlements nationaux ou
régionaux qui sanctionnent le transfert de compétences à la Région
et la réglementation des deux grands secteurs relevant du Corps des
sapeurs-pompiers, en l'occurrence, celui des volontaires et celui
des professionnels.
Laissons de côté, mais uniquement parce qu'il n'est pas concerné
par notre projet de loi, le secteur des sapeurs-pompiers
professionnels et occupons-nous du secteur des sapeurs-pompiers
volontaires de la Vallée d'Aoste qui est composé de 76 détachements
répartis sur 73 communes du territoire régional; à la date
d'aujourd'hui, seule la Commune de Pontboset n'a pas de structure
de volontaires. La ville d'Aoste comprend 5 détachements, dont 1
dans le centre ville et 4 dans les hameaux principaux. Les
volontaires valdôtains sont au nombre de 1.635 et ils représentent
un patrimoine humain fondamental, dont l'expérience est au service
de la protection du territoire et de la sécurité des citoyens.
Au cours des dernières années, la réglementation régionale a
permis de mettre sur pied un important processus de
requalification, de recyclage et de perfectionnement, notamment par
l'organisation de cours de formation et diverses formes de
collaboration entre les volontaires et les professionnels.
Cependant, au cours des 2 ans d'application de la loi n° 20/2002,
sont apparues des incohérences auxquelles il convient de remédier.
Tout d'abord, à l'article 1er et a l'article 2 de la loi
susmentionnée il est précisé que la responsabilité de la
coordination des opérations de lutte contre les incendies incombe
au Commandant de l'équipe de secours du personnel professionnel des
sapeurs-pompiers et non pas, comme cela était prévu auparavant, au
Commandant des professionnels du Corps valdôtain des
sapeurs-pompiers, c'est-à-dire qu'elle incombe à l'autorité
présente sur les lieux de l'incendie plutôt qu'à l'autorité suprême
du Corps des sapeurs-pompiers.
D'autre part, aux articles 3, 4, 5, 6, 7 et 9, il est fait
mention de la limite d'âge, fixée à 45 ans pour l'engagement dans
le Corps des sapeurs-pompiers volontaires et à 57 ans pour la
cessation d'activité. En repoussant la limite d'âge a 65 ans pour
la cessation d'activité et en permettant l'engagement même après 45
ans, sans préjudice de la possession des conditions requises
d'aptitude psychophysique ni de la réussite aux cours de formation,
notre projet de loi ouvre la porte à un Corps de volontaires mieux
organisé - volontaires opérationnels d'une part et volontaires de
réserve d'autre part - et plus présent sur le territoire, d'autant
que dans de nombreuses communes de moyenne montagne le nombre
limité de jeunes présents pendant la journée oblige à faire appel à
des volontaires dont l'âge est effectivement compris entre 57 et 65
ans, si l'on veut disposer sur place d'un personnel totalement
opérationnel.
Enfin, à l'article 8, la couverture des risques relatifs au
personnel volontaire, déjà prise en charge par l'Administration
régionale à 99%, est entièrement assurée par cette dernière, même
pour ce qui est des activités d'intérêt local, et ce afin de
décharger les communes de toutes les tâches bureaucratiques, dont
la gestion ne comporte en revanche qu'un petit surcroît de frais
pour l'Administration régionale.
Le Conseil régional de la Vallée d'Aoste, prenant acte de la
collaboration effective du Corps régional des sapeurs-pompiers lors
de l'élaboration du présent projet de loi, forme le
vœu que ce projet, que nous désirons approuver,
contribue au renforcement du sens de la solidarité qui distingue
notre communauté. Les sapeurs-pompiers volontaires, avec les
professionnels, sont corps et âme au service de la Vallée d'Aoste
et nous espérons qu'avec cette nouvelle loi ils pourront accomplir
leur tâche encore mieux qu'avant.
Président - Je rappelle que cette loi a eu l'avis de la IIe
Commission à la majorité, ainsi que de la IIIe Commission à
l'unanimité. Je rappelle que l'Assesseur Vicquéry a présenté un
amendement qui a été distribué. Je déclare ouvert le débat.
La parole au Conseiller Frassy.
Frassy (CdL) - Sarebbe buona norma quanto meno che l'Assessore,
nell'annunciare la presentazione di un emendamento, che non è solo
di forma, ma anche di sostanza, lo illustrasse; se così non è, vado
avanti nella discussione generale, però... posso sedermi?
Président - La parole à l'Assesseur à l'agriculture, aux
ressources naturelles et à la protection civile, Vicquéry.
Vicquéry (UV) - Chiedo scusa, ritenevo per acquisito il
contenuto dell'emendamento, considerato che vi era stata una
sospensione e se n'era discusso a livello di Capigruppo.
Prendo atto che le osservazioni del Consigliere Frassy in prima
lettura del disegno di legge avevano in parte una fondatezza, dico
"in parte" perché il provvedimento in sé aveva già il parere sia
della dirigenza della struttura competente, sia dell'Assessorato
delle finanze, perché si sposta l'onere, che è già a capo delle
amministrazioni comunali, di copertura del sistema assicurativo
dalle amministrazioni comunali alla Regione stessa. L'emendamento
va in questa logica, perché viene determinato in 4.000 euro per il
2004, in 10.000 per il 2005 e si preleva dai premi oneri
assicurativi con riduzione di pari importo lo stanziamento iscritto
al capitolo n. 4843, trasferimenti finanziari ai comuni relativi ai
contributi regionali per la gestione e il funzionamento dei
distaccamenti volontari del Corpo valdostano dei vigili del
fuoco.
Devo precisare, per essere ancora più trasparente, che questa è
una proiezione di spesa che potrà subire delle variazioni in più o
in meno, perché è intenzione da parte della struttura competente
rivedere nella sua complessità le polizze assicurative. Polizze
assicurative che, proprio nella revisione, potrebbero addirittura
portare a una diminuzione degli oneri, perché - come è ben noto -
dipende da ciò che si assicura e dalle coperture assicurative in
senso lato, però l'emendamento ha la sua logicità "ad adiuvandum"
rispetto alle giuste osservazioni che aveva avanzato il
Consigliere Frassy.
Président - La parole au Conseiller Frassy.
Frassy (CdL) - Vorrei fare un ragionamento più ampio rispetto al
testo del disegno di legge, un ragionamento che si fonda sulle
procedure che dovremmo seguire e sulle responsabilità che, piaccia
o meno, competono a tutti e 35 i consiglieri, indipendentemente dai
ruoli che ognuno di noi ricopre, chi in maggioranza, chi in Giunta.
Su questa vicenda correttamente l'Assessore ha ricordato che vi era
stata una questione pregiudiziale sollevata dal nostro gruppo
relativamente all'apparente assenza di copertura finanziaria. Io su
questo punto ritengo sia necessario fare una riflessione ad alta
voce, perché noi dovremmo essere chiamati ad esprimere dei giudizi
sulle parti di sostanza dei procedimenti, sulle impostazioni degli
stessi, anche perché, per nostra fortuna, vi dovrebbero essere
circa 3.000 dipendenti, di cui più di 150 con funzioni
dirigenziali, che dovrebbero occuparsi del procedimento, facendo sì
che l'atto arrivato nell'aula consiliare sia impeccabile dal punto
di vista delle procedure e delle varie questioni inerenti la
legittimità del percorso. Qualcuno mi dirà: "si tratta solo di una
copertura finanziaria, in qualche maniera l'avremmo potuto
raddrizzare successivamente". Può essere anche vero e forse
qualcuno potrebbe essere tentato dal limitare la portata di tale
vicenda, ma in questi giorni, dove sono passati alcuni disegni di
legge che sono stati esaminati in maniera accelerata nelle
commissioni, e probabilmente in maniera ancora più accelerata negli
uffici, perché le tempistiche parlano da sole, è emerso un dato di
estrema debolezza della "filiera" nella quale nascono i disegni di
legge e approdano poi all'aula. Su questo noi chiediamo più
attenzione da parte del Presidente Perrin, perché alla fine,
nell'ambito delle funzioni che gli spettano come Presidente e come
coordinatore, vi è anche il dovere di portare degli atti che
tutelino gli Assessori per tutti quegli aspetti che non sono
sostanziali dal punto di vista della valutazione politica. Detto
questo, esprimo ulteriori perplessità sul fatto che vi possano
essere due pareri discordanti: il parere del dirigente della
struttura, che dichiara che il disegno di legge non comporta oneri
a carico del bilancio, e il successivo emendamento che l'Assessore
Vicquéry ha presentato all'aula, che inserisce la norma
finanziaria, sulla quale si esprime il parere del Dipartimento
bilancio, finanze e programmazione. Diventa preoccupante pensare
che vi siano dei dirigenti con una leggerezza tale da portarli a
fare affermazioni senza verificarle con le strutture, perciò
auspichiamo di non dovere più affrontare situazioni che creano
anche un imbarazzo nella discussione politica.
Rimanendo ancora per un momento sulla vicenda finanziaria - poi
parlerò subito dopo sulla "vicenda sostanziale" del disegno di
legge -, mi permetto di osservare che questo emendamento recepisce
in parte le perplessità che avevamo espresso su tale provvedimento,
"in parte" perché fa riferimento all'articolo 8, che è quello che
trasferisce gli oneri per le attività di interesse locale, che fino
a prima di questa modifica erano in capo alle amministrazioni
locali, li trasferisce all'Amministrazione regionale, perciò, a
fronte di questa evidenza, l'articolo 9 bis prende atto che è
necessaria una copertura finanziaria, di conseguenza la individua.
Apro una parentesi: non dica, Assessore, minimizzando
l'emendamento, che si sposta semplicemente da un capitolo
all'altro, perché penso che questo sia il senso di tutte le manovre
che devono dare copertura a disegni di legge: o si va nei fondi
globali, o si vanno a fare delle manovre, Assessore Marguerettaz,
che prendono le risorse da una parte e le spostano dall'altra,
perché la copertura finanziaria viene data con questi sistemi,
ossia, in assenza di nuove entrate, si fa riferimento al bilancio
che il Consiglio ha approvato, perciò direi che è l'ovvio, ma non
minimizza l'importanza di questo emendamento.
Le perplessità in merito alla copertura finanziaria però, dal
nostro punto di vista, sussistono per altri due buoni motivi. Il
primo motivo lo individuiamo nell'articolo 10, che prevede per il
2004 la possibilità che possa essere superato il limite massimo di
160 giorni per la cosiddetta "chiamata in servizio" temporaneo di
quel personale volontario che svolge attività di tipo professionale
anche come remunerazione. Noi diciamo che questo comporta degli
oneri maggiori perché, in assenza di dati precisi, che non sono
emersi né nella relazione al disegno di legge... né in quella
effettuata dal relatore, e forse su questo dobbiamo dire che la
relazione è carente perché su alcuni aspetti innovativi ha
"glissato"... noi potenzialmente abbiamo qualcosa come 1.300 vigili
operativi, che potrebbero essere interessati dalla disposizione
transitoria dell'articolo 10, cioè dal superamento del limite
massimo di 160 giorni. Sarebbe stato opportuno che vi fosse stata
una ricognizione della situazione alla data di presentazione di
questo disegno di legge, perché sicuramente a quella data era già
noto il dato di quanti vigili hanno prestato servizio nell'ambito
dell'attività professionale per 160 giorni e di quali esigenze si
potevano prefigurare da qui a fine anno. In assenza di una
ricognizione di questo tipo, nessuno è legittimato a sostenere che
possano essere meno di quei 1.300, che essendo i vigili operativi
al dato del 2002... teoricamente hanno la possibilità di entrare
nella disposizione transitoria e dunque di creare maggiori oneri
sul bilancio regionale in virtù del fatto che andrebbero a
percepire un trattamento economico che è equiparato a quello dei
vigili del fuoco professionali.
A questo secondo punto ne aggiungiamo un terzo e il terzo punto
ben ha fatto ad evidenziarlo il relatore Sandri, quando ha detto
che è stato alzato sia il limite di ingresso, sia il limite di
uscita; di conseguenza, rimanendo ai dati acquisiti al 2002,
abbiamo qualcosa come 400 vigili cosiddetti "di supporto". Ora, una
buona parte di questi 400 vigili potrebbe essere interessata a
rientrare nell'ambito dei vigili operativi, e questo vuol dire due
cose: la prima, che potrebbero beneficiare a loro volta delle
disposizioni transitorie dell'articolo 10, ma la seconda ci porta a
dire che sicuramente aumentano gli oneri di tipo questa volta
assicurativo, cioè non per gli interventi di interesse locale, ma
quegli oneri che l'Amministrazione regionale copre con polizza
assicurativa a tutela dell'incolumità fisica dei vigili e che varia
ovviamente a seconda che siano operativi o di supporto.
Riassumendo l'aspetto di natura finanziaria, evidenziamo che,
seppure tardivamente, l'Assessore si è convinto che era necessario
dare una copertura finanziaria e speriamo che lo spieghi anche ai
dirigenti, senza far polemica, ma è bene che il comandante dei
vigili del fuoco si renda conto che quella struttura non sta in
piedi solo sulle "mostrine", ma sulle risorse economiche che noi,
come Amministrazione regionale, "iniettiamo" nei mezzi, nelle
assicurazioni, eccetera e che faccia più attenzione anche alle
questioni economiche, anche perché mi sembra di poter dire che,
quando è stata equiparata la funzione di comandante alla funzione
di dirigente, vi fosse stato un disegno politico di
responsabilizzare anche il fronte delle spese. Se questo è il
risultato, mi si consenta di avanzare più di una qualche
perplessità sulla valutazione fatta di accorpare il ruolo del
comandante con quello del dirigente amministrativo.
Entrando nel merito di questo disegno di legge, penso vi siano
da dire relativamente poche cose, però queste "poche cose",
nonostante l'ora tarda, è bene dircele. Partirei allora dalla legge
che si va a modificare con questo provvedimento e qui, anche se
brevemente, devo ripetere una parte dell'intervento da me
effettuato stamani su un'altra norma: il regolamento mutui, che
modificava il regolamento adottato sempre nel 2002. Anche qui la
fretta con cui molte volte si opera in sede legislativa ci porta, a
distanza di poco tempo, a tornare sugli stessi argomenti. La
sensazione è che anche su questo argomento... che è modificativo di
un precedente adottato in tutta fretta e, essendo lo stesso
argomento adottato in tutta fretta, probabilmente ci porterà a
rioccuparci della materia ma, al di là di questa previsione che può
lasciare il tempo che trova, devo dire che tale disegno di legge,
pur valorizzando ulteriormente... e forse al di là delle intenzioni
della legge n. 20/2002, e qui apro una parentesi per dire che in
tale legge la maggioranza di allora - che è la maggioranza di oggi
- aveva evidenziato due passaggi importanti: il primo era sul fatto
di valorizzare il Corpo dei vigili volontari su degli aspetti:
quelli dell'efficacia, dell'efficienza e dell'adeguatezza, allora
si parlava di corsi obbligatori, di "standard" anagrafici
relativamente bassi per dare piena efficienza al Corpo e, a
distanza di 2 anni, avete dovuto ricredervi dall'applicazione di
questi principi; il secondo passaggio - anche se la cosa è passata
inosservata sia nella relazione accompagnatoria, sia in quella del
relatore - è che l'articolo 2 introduce un'inversione di tendenza
relativamente agli incendi boschivi, perché al comma 2 di tale
articolo, che innova il comma 4 dell'articolo 6 della legge n.
20/2002, si stabilisce che
l'attività, per quanto riguarda
gli incendi boschivi, è esercitata
"in ausilio al Corpo
forestale valdostano"
: è stata sostituita la preposizione
"con l'ausilio del Corpo forestale valdostano"
, di
conseguenza si sono invertite le priorità nella chiamata di
emergenza, che passa dai volontari prima al Corpo forestale adesso.
Sarebbe opportuno ci venisse data spiegazione della necessità che
ha portato ad un'innovazione da noi ritenuta non di poco conto,
perché sugli incendi boschivi vi è tutta una problematica
importante da affrontare.
Cercando di arrivare alla conclusione di questa breve disamina,
vi è il dato più drammatico, che è, non dico il fallimento, ma
l'evidenza di una forte criticità, di una forte problematicità
nella gestione del Corpo dei vigili del fuoco professionisti. Tale
legge è l'evidenza che qualcosa non funziona, in questi 2 anni di
regionalizzazione del Corpo abbiamo la sensazione che i problemi,
lungi dall'essere stati risolti - o forse in parte risolti per
un'accelerazione nell'adeguamento del parco mezzi -, dal punto di
vista dell'organico, permangono in tutta la loro drammaticità,
perché l'articolo 10 delle disposizioni transitorie - che sembra
essere quello che ha messo fretta all'approvazione di questo
disegno di legge - dimostra che gli organici dei professionisti
oggi non sono sufficienti per dare copertura al servizio, né
saranno a maggior ragione sufficienti domani quando verrà
inaugurato e messo a pieno regime il distaccamento dei
professionisti della bassa Valle. Anche su questo, colleghi della
maggioranza, avete l'onere di dare delle risposte, perché abbiamo
potuto leggere sui giornali le conclusioni di un certo concorso,
dove un numero preponderante degli aspiranti vigili professionisti
in massima parte proveniva dai vigili volontari e la quasi totalità
di questi ultimi erano vigili operativi che si avvalevano della
possibilità data dall'articolo 37 della legge n. 20/2002 di
svolgere attività professionale, cioè stiamo parlando di personale
che era formato, addestrato, in sintesi già operativo. Li ha
bloccati la prova di francese, che ha fatto sì che con questo
concorso in buona parte non si conseguissero quelle risultanze
necessarie a colmare le lacune in organico. Ci domandiamo allora,
come già abbiamo fatto a suo tempo per la sanità: siamo sicuri che,
di fronte a certi servizi pubblici, il ruolo del francese debba
continuare a rimanere un ruolo prevalente ai fini dell'accesso alla
professione? Non sarebbe forse più utile all'impiego degli
operatori sanitari o dei vigili del fuoco ipotizzare una norma che
deroghi al meccanismo concorsuale della prova di sbarramento, che
preveda una prova a punteggio per il francese e, in conseguenza del
superamento di tale prova, lo "scattare" o meno del diritto a
conseguire l'indennità di bilinguismo? Pensiamo che su questa
questione la Giunta debba fornire delle risposte, anche perché il
problema si è verificato una prima volta e noi temiamo - come è
accaduto più volte per la sanità - che possa ripetersi; perciò
penso che su questo, anche se l'ora è tarda, sia doverosa una
qualche riflessione.
Alla luce di queste riflessioni, che ho cercato di riassumere
sinteticamente - e spero non a discapito della problematicità e
della comprensione dei punti che ho sollevato -, anticiperò la
conclusione in sede di votazione sul disegno di legge. In
riferimento anche a quanto avevamo fatto sulla legge madre - la
legge n. 20/2002 -, che si va a modificare, e anche a maggior
ragione alle ulteriori criticità emerse relativamente a questo
disegno di legge n. 31, il nostro gruppo esprimerà un voto di
astensione su quest'ultimo.
Président - La parole au Conseiller Curtaz.
Curtaz (Arc-VA) - Mi limiterò a fare alcune osservazioni sul
disegno di legge in esame e a fare la dichiarazione di voto del
nostro gruppo. Credo intanto che un'osservazione vada fatta in
ordine alla pregiudiziale che il gruppo della "Casa delle Libertà"
aveva sollevato nel corso della scorsa adunanza del Consiglio e che
il nostro gruppo aveva ripreso. Una questione pregiudiziale che
oggi scopriamo essere fondata, tanto che il Governo in fretta e
furia è riuscito ad ottenere dagli uffici competenti il cosiddetto
"visto" e a preparare un emendamento per trovare copertura
finanziaria alla legge. È un problema che ha già affrontato prima
di me il collega Frassy, non voglio ripetere le cose che sono state
dette, perché le condivido totalmente, quindi finirei con il
tediare l'aula. Credo che questo episodio sia anche il sintomo di
una serie di altri piccoli "contrattempi" in cui è incorso il
Governo regionale, che hanno fatto aprire delle discussioni, ci
hanno fatto fare delle osservazioni circa la tecnica legislativa,
ci hanno fatto presentare tutta una serie di miglioramenti in
ordine a leggi mal scritte, "raffazzonate", che comporteranno un
mucchio di problemi. Cosa ci fa dire la somma di tutti questi
piccoli eventi che si sono prodotti? Ci fa dire che "la fretta è
cattiva consigliera", che l'ordine del giorno di questo Consiglio -
che è la prosecuzione di quello avvenuto la scorsa settimana - è
stato "raffazzonato", che non vi è stata sufficiente discussione in
commissione e i risultati, quando si lavora male, non sono buoni.
Quando si lavora male e in fretta, sono quelli che sono. Riteniamo
quindi, anche alla luce di questa esperienza, visto che il
Consiglio da qui a un po' di tempo andrà a concludersi, che si
debba fare una riflessione circa l'opportunità che la Giunta, dopo
essere stata "assente" per numerosi Consigli precedenti, presenti
un ordine del giorno frettoloso e pesante, che porta a dei
risultati sotto ogni profilo scadenti.
Fatta questa premessa, mi limiterò ad alcune osservazioni
generali sul disegno di legge, inquadrandolo dal punto di vista
storico. Credo che negli ultimi anni siano stati fatti dei passi in
avanti molto significativi; io stesso ho un'esperienza di 8-10 anni
come molte persone che vivono in paese, di vigile volontario quando
ero molto giovane. E mi ricordo un volontariato basato su tanta
buona volontà, con necessità a volte di interventi di un certo
rilievo, però il tutto con una certa approssimazione, con mancanza
di addestramento, una poca conoscenza delle tecniche e una poca
professionalità in fin dei conti. La scelta di fare di quella buona
volontà un volontariato meglio addestrato e più preparato agli
eventi, a volte drammatici, che deve affrontare, secondo me, è
stata una scelta giusta. Si noti che non è una scelta condivisa da
tutti; ancora recentemente ho trovato un vigile del fuoco
volontario di alcuni anni fa, il quale mi ha detto:
"oggi al
vigile volontario viene richiesto di essere un semi-professionista,
gli viene richiesto di frequentare dei corsi obbligatori, oltre che
tutta una serie di adempimenti, questo non è più il volontariato, è
un'altra cosa"
. Mi permetto di dire che non sono d'accordo,
perché vi sono determinati tipi di impegno, e penso a coloro che
fanno il volontariato in campo sanitario, dove sono richieste
particolari capacità e addestramenti, quindi è giusto fare
volontariato, ma è giusto anche sottoporsi a certe regole, seguirle
e acquisire quel minimo di professionalità necessaria a svolgere in
maniera adeguata il proprio compito. Bisogna quindi riconoscere che
negli ultimi anni nella nostra Regione si sono fatti dei passi
importanti e credo che se nell'immediato - pur con tutti i limiti
che anche noi abbiamo denunciato - il modo di affrontare anche gli
eventi alluvionali del 2000 è stato un modo non solo solidale, ma è
stato soprattutto nelle piccole situazioni anche un modo efficace
ed efficiente di affrontare certe microemergenze, lo dobbiamo
spesso al Corpo dei vigili volontari, che sono costituiti in quasi
tutti i comuni della nostra Regione. Dobbiamo quindi rendere onore
a questo Corpo dei vigili volontari e dare atto che in tale campo
l'Amministrazione ha fatto fare dei progressi condivisibili.
Sul merito della legge, credo che gli aggiustamenti siano
condivisibili, in particolare è condivisibile forse l'elemento più
importante del provvedimento, quello dell'innalzamento dei limiti
di età... perché è più corretto, come prevede il disegno di legge,
stabilire che l'idoneità si misuri concretamente caso per caso,
piuttosto che facendo riferimento ad un limite di età che può
essere discutibile. Ritengo che questa scelta sia condivisibile,
peraltro una scelta che è stata proposta dagli stessi vigili del
fuoco volontari nella loro assemblea di Saint-Vincent del 2003,
quindi esprimiamo un parere complessivamente favorevole al progetto
di legge, condividendone gli aspetti essenziali.
Approfitto dell'occasione, dicendo che un conto è discutere di
questa legge, un altro è discutere di tutto quanto riguarda il
servizio antincendi e l'attività professionale. Sulle osservazioni
che prima di me ha svolto il collega Frassy credo sia giusto
riflettere, sia giusto immaginare altre strade, altre soluzioni,
perché credo anch'io che, di fronte a certi servizi della massima
importanza e delicatezza, certi vincoli di carattere linguistico e
di altro tipo, che rischiano di penalizzare le professionalità
effettive in nome di principi, che francamente in quei casi
appaiono discutibili. Non voglio dire chi ha torto e chi ha
ragione, però cerchiamo di ragionare un po' laicamente su queste
cose e vedere se la soluzione migliore è quella oggi vigente oppure
se non sono immaginabili delle soluzioni più adeguate.
Président - S'il n'y a pas d'autres collègues qui demandent la
parole, je ferme la discussion générale.
La parole à l'Assesseur à l'agriculture, aux ressources
naturelles et à la protection civile, Vicquéry.
Vicquéry (UV) - Intervengo brevemente per rispondere alle
osservazioni che sono state fatte dai colleghi, inizio con quella
relativa al ruolo del Consiglio regionale. Condivido in pieno le
osservazioni del Consigliere Frassy: non è assolutamente nostro
compito, né in commissione consiliare, men che meno in Consiglio
regionale, disquisire sulla tecnica legislativa. Ho già avuto modo
di dirlo in commissione consiliare, mi pare che anche il dibattito
di oggi sia entrato molto sulla tecnica legislativa, dobbiamo fare
una riflessione generale, perché comunque sia, al di là della
professione di ognuno di noi, non è il nostro compito e rischiamo,
nel momento in cui interveniamo sulla tecnica legislativa, di
approvare degli emendamenti che peggiorano i disegni di legge, per
cui a ognuno il suo ruolo!
Rispetto a questo disegno di legge, il Direttore dei servizi
antincendio aveva dato un'interpretazione sua sull'aspetto
finanziario, interpretazione che non posso a posteriori
obbiettivamente smentire "in toto". Ho già avuto modo di dire che
l'emendamento che è stato presentato è un emendamento "ad
adiuvandum" per venire incontro a delle osservazioni e a delle
perplessità giuste; tuttavia, essendomi confrontato in questi 2
giorni con gli uffici finanziari che seguono gli aspetti
assicurativi, non è escluso che vi sia una diminuzione degli oneri
complessivi, perché la volontà di quell'articolato è di riportare
all'Amministrazione regionale gli aspetti assicurativi non per una
volontà di accentrare il servizio, ma per risparmiare rispetto alle
tante polizze assicurative che hanno stipulato i singoli comuni, in
una sola polizza si dovrebbe risparmiare. Di certo dobbiamo
definire gli obiettivi nel momento in cui presentiamo i disegni di
legge ed è questo esclusivamente il nostro ruolo.
Nel merito, vorrei dire che questo non è un disegno di legge
presentato in fretta: era nell'ordine del giorno ordinario, deriva
dall'assemblea dei volontari di Saint-Vincent dello scorso anno...
da quanto ha prodotto un gruppo di lavoro che è stato istituito fra
volontari e uffici tecnici, gruppo di lavoro a cui ho partecipato
personalmente nelle due riunioni conclusive, ma non vi era
assolutamente nessuna fretta, se non di presentarlo prima della
pausa estiva, perché, se il provvedimento non viene approvato, in
conseguenza del concorso non vi sono più soggetti a disposizione
per la chiamata in servizio straordinaria. Questa è - ripeto -
conseguenza del fatto che molti di coloro che avevano tali titoli
hanno superato il concorso, altri non sono più disponibili perché
effettuavano questo rientro in servizio per aumentare i loro
punteggi in previsione del concorso ma, finita la fase concorsuale,
scelgono altre strade. Il concorso si è svolto regolarmente, è
stato abbastanza complesso, vi sono state alcune bocciature sia per
il francese, sia per non aver superato le prove pratiche. Non ho
constatato nulla di straordinario, alcuni si sono rivolti al
Difensore civico ricevendo le risposte e, come si sa, sono sovrane
le commissioni concorsuali e, da questo punto di vista, anche
questo non è il nostro ruolo: non è il nostro ruolo sponsorizzare
concorrenti, men che meno entrare nel merito delle commissioni
concorsuali. Devo smentire il Consigliere Frassy, non è vero che il
francese ha creato problemi di pianta organica, al contrario
abbiamo una graduatoria che, a memoria, vede presenti ancora una
trentina di persone idonee che aspettano di entrare in servizio, lo
faranno nel momento in cui si libereranno i posti in pianta
organica... e questi ultimi si liberano in conseguenza di un altro
concorso interno, che ha riguardato prima i capi reparto e poi i
caposquadra. È un discorso a scalare che farà sì che,
presumibilmente entro la primavera del 2005, potremo utilizzare la
graduatoria degli idraulici, dei falegnami, dei muratori che sono
risultati idonei al concorso, ma che oggi non possono essere
assunti per carenza di pianta organica; da qui l'esigenza di
utilizzare i precari, perché alcuni servizi in caserma sarebbero e
sono ad oggi scoperti, utilizzando in modo anomalo le ore
straordinarie. Non sono d'accordo neppure con il Consigliere
Frassy, quando dice che questo è il fallimento della legge n. 20,
non è assolutamente vero: questa è una piccola "mise à jour" della
legge n. 20, dettata dall'esperienza...
(interruzione del Consigliere Frassy, fuori
microfono)
... men che meno dalla regionalizzazione dei vigili del fuoco,
semmai siamo additati in senso favorevole in tutte le assise,
assieme alla Provincia autonoma di Bolzano, come la Regione che è
riuscita a regionalizzare i servizi di emergenza nel suo complesso,
intendendo per "servizi di emergenza" i vigili del fuoco, il
servizio sanitario regionale e la Protezione civile. È un esempio
che lo stesso Ing. Bertolaso, Capo della Protezione civile, ha
presentato in pompa magna in un'assemblea tenutasi a Roma, portando
come esperienza positiva la Valle d'Aosta e la Provincia di
Bolzano. Siamo convinti che questa sia la strada giusta, stiamo
lavorando per rivedere le sinergie fra di loro, per organizzare
meglio il servizio, per far sì che ci si senta una famiglia unica e
si lavori assieme. Da qui tante iniziative, come quelle della
centrale operativa unica, dell'unità mobile di soccorso e
quant'altro; per cui assolutamente non torniamo indietro, anzi
siamo assolutamente convinti della bontà della regionalizzazione
del servizio, che permette anche - questo è un argomento che
affronteremo in seguito - di rivedere alcuni aspetti contrattuali
troppo rigidi rispetto alla normativa nazionale. Non più tardi di
ieri abbiamo avuto un incontro con i sindacati, vi sono aspetti che
dobbiamo andare a rivedere nella piena autonomia della Regione e
non dobbiamo scimmiottare in peggio quello che viene fatto a
livello nazionale, che è un altro tipo di funzione.
Rispetto agli organici, devo anche dire che dimentichiamo che la
legge è entrata in vigore a cavallo della tragedia del Monte
Bianco; il problema di coprire i turni al Monte Bianco non esisteva
nel momento in cui parlavamo di regionalizzazione del servizio e
questo ci ha portato ad un ripensamento globale del servizio dei
vigili del fuoco. Così come stiamo ripensando - ne abbiamo parlato
in fase di assestamento con l'emendamento che è stato presentato -
alla copertura del servizio per l'aeroporto: l'emendamento dice che
saranno i servizi regionali dei vigili del fuoco a coprire i
servizi aeroportuali; così facendo, faremo in modo di eliminare un
costo a carico del concessionario per tutta una serie di motivi.
Teniamo conto pertanto di questa evoluzione del sistema, che è
fisiologica come tutte le cose, ma difendiamo la bontà delle scelte
che sono state fatte, sia rispetto alla regionalizzazione, sia
rispetto alla legge n. 20: quella che riguarda i volontari, su
questo concordo con il Consigliere Frassy, abbiamo seguito questa
strada non dico della professionalizzazione del volontariato, ma
della formazione del volontariato per mille motivi: la società
cambia, le necessità aumentano, gli stessi volontari chiedono di
essere più formati, perché, nel momento in cui si presentano...
come è successo a Brusson 15 giorni fa, in occasione di quella
tragedia, quando ti trovi a dover intervenire su corpi umani
inanimati, devi poter rispondere con un minimo di professionalità e
chi era presente ha assistito a scene tragiche e anche a situazioni
di vero e proprio panico nei confronti di vigili del fuoco
volontari, che, di fronte ad una scena del genere sono scappati,
perché impreparati a fare emergenza di questo tipo, e potrei citare
altre esperienze, ma il vigile del fuoco volontario è il soggetto
che indubbiamente è in grado di dare risposte immediate sul posto
ed è la vera forza trainante, la vera spina dorsale del sistema
della Valle d'Aosta: guai se veniamo meno a questo sistema! Il
sistema sta cominciando a funzionare, la legge n. 20 sta
cominciando ad operare, i comuni stanno approvando i regolamenti
comunali per il finanziamento ai corpi volontari delle sezioni
comunali e sta cominciando a mettersi in piedi con una logica di
gradualità... anche sui corsi devo dire che il disegno di legge
allunga i termini per permettere a coloro che erano scettici, che
non si erano iscritti, di partecipare ai corsi.
L'ultima osservazione che è stata fatta riguarda l'intervento
sull'incendio boschivo, qui non vi è un'inversione di tendenza,
perché rimane fermo il fatto che, in attesa dell'intervento del
personale effettivo, la direzione operativa spetta al distaccamento
comunale, che è generalmente il primo che arriva, soprattutto nelle
valli laterali, ma si vuole precisare semplicemente che lo si fa -
cambiando l'avverbio - non
"con l'ausilio del Corpo"
, ma
"in ausilio al Corpo forestale valdostano"
, perché abbiamo
voluto dare un ruolo primario non tanto ai vigili del fuoco
effettivi, quanto al sistema del Corpo forestale che si sta
specializzando ed è un fiore all'occhiello del sistema antincendio
non solo regionale, ma italiano. Il nostro dirigente viene invitato
in tutta Italia a partecipare a conferenze, ad insegnare agli altri
come si spengono gli incendi e qui si dice appunto che l'attività
"è esercitata in ausilio al Corpo forestale, sotto la diretta
responsabilità del proprio caposquadra e in base alle direttive
generali degli organi forestali regionali competenti"
. È un
articolo che è stato lungamente pensato e riscritto più volte, ma
significa solo che il volontario dipende dal proprio caposquadra,
non vi è ombra di dubbio nel momento in cui si presenta... ma a sua
volta il caposquadra deve prendere le direttive generali dal
Responsabile dei servizi antincendio, e questo per superare alcuni
problemi che si sono verificati in questi 2 anni: lo scorso anno
Donnas un incendio che aveva prevalenza boschiva stava per
aggredire un villaggio, si sono verificati alcuni inconvenienti
perché il Corpo effettivo dei vigili del fuoco si interessava dello
spegnimento dell'incendio del villaggio e l'antincendi boschivi si
interessava della parte boschiva, con degli equivoci che non devono
ripetersi. Questo articolo così scritto permetterà, con una
circolare applicativa, di fare sì che non si ripetano più tali
inconvenienti, che nel momento dell'emergenza sono difficili da
risolvere se non normati a monte. Per questi motivi, non senza
avervi prima ringraziato per i vostri interventi che sono stati
costruttivi, devo ribadire che non concordo sulla definizione
"fallimento della legge", anzi stiamo procedendo per migliorare una
normativa già ottima.
Président - Nous passons à examiner les articles.
Je soumets au vote l'article 1er:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - A l'article 2 je dois donner acte d'une correction
formelle, je vous donne lecture d'une lettre qui avait été adressée
par le Directeur de la Direction des forêts:
"In riferimento al
disegno di legge di cui all'oggetto, si segnala che l'articolo 2,
comma 2, punto 4, seconda e terza riga, "Corpo forestale
valdostano" va sostituito con "Corpo forestale della Valle
d'Aosta
"."
Je soumets au vote l'article 2 avec cette correction
formelle:
Articolo 2
(Modificazioni all'articolo 6)
1. Al comma 1 dell'articolo 6 della l.r. 20/2002, le parole:
"del comandante del personale professionista dei vigili del fuoco"
sono sostituite dalle seguenti: "del comandante delle squadre di
soccorso del personale professionista dei vigili del
fuoco".
2. Il comma 4 dell'articolo 6 della l.r. 20/2002 è sostituito
dal seguente:
"4. L'attività di cui al comma 1, per quanto concerne gli
incendi boschivi, è esercitata in ausilio al Corpo forestale della
Valle d'Aosta, sotto la diretta responsabilità del proprio
caposquadra e in base alle direttive generali degli organi
forestali regionali competenti.".
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote l'article 3:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote l'article 4:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote l'article 5:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote l'article 6:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote l'article 7:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote l'article 8:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote l'article 9:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Il y a l'amendement de l'Assesseur Vicquéry, dont je
donne lecture:
Emendamento
Dopo l'articolo 9 è inserito il seguente:
"Articolo 9 bis
1. L'onere derivante dall'applicazione dell'articolo 8 è
determinato in euro 4.000 per l'anno 2004 ed in euro 10.000 a
decorrere dall'anno 2005.
2. L'onere di cui al comma 1 trova copertura nello stato di
previsione della spesa del bilancio della Regione per l'anno 2004 e
per il triennio 2004/2006 nell'obiettivo programmatico 1.3.3.
"Oneri fiscali, legali, assicurativi e contrattuali" al capitolo
33090 "Premi ed oneri assicurativi" ed al relativo finanziamento si
provvede mediante riduzione di pari importo dello stanziamento
iscritto al capitolo 40843 "Trasferimenti finanziari ai Comuni
relativi ai contributi regionali per la gestione ed il
funzionamento dei distaccamenti volontari del Corpo valdostano dei
vigili de fuoco" dell'obiettivo programmatico 2.2.1.11 "Protezione
civile".
3. Per l'applicazione della presente legge la Giunta
regionale è autorizzata ad apportare, con propria deliberazione, su
proposta dell'Assessore regionale competente in materia di
bilancio, le occorrenti variazioni di bilancio."
Je soumets au vote l'amendement:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote l'article 10:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote l'article 11:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Président - Je soumets au vote la loi dans son ensemble:
Conseillers présents: 28
Votants: 27
Pour: 27
Abstentions: 1 (Frassy)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK