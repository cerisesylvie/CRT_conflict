Consiglio Regionale della Valle d'Aosta - Oggetto del Consiglio n. 2068 del 13 luglio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INDUSTRIA
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2068 del 13 luglio 2006 - Resoconto
OGGETTO N. 2068/XII - Approvazione di risoluzione:
"Solidarietà ai lavoratori a seguito della cessazione dell'attività
della "Industrie Plastiche S.r.l." di Issogne".
Risoluzione
Visto l'atto di "pirateria aziendale" con il quale il
titolare della "Industrie Plastiche" S.r.l. di Issogne ha
abbandonato i lavoratori dipendenti e lo stabilimento, rendendosi
per il momento irreperibile;
Constatato che i lavoratori dell'azienda, oltre a perdere il
posto di lavoro, probabilmente non riusciranno a percepire il
salario degli ultimi mesi, né le spettanze relative a ferie non
godute, né l'indennità fine rapporto di lavoro, né la tredicesima
mensilità;
Verificato che, data l'attività dell'azienda di recupero e
rigenerazione di rifiuti di materie plastiche, a seguito della
cessazione dell'attività, si sono accumulati nel piazzale notevoli
quantitativi di rifiuti che non vengono più trattati, con grave
pericolo per la salute dei cittadini e col rischio ambientale che
le acque di ristagno percolino in falda;
Constatato che la chiusura di questa azienda va ad aggravare
la crisi occupazionale regionale, con l'ulteriore aggravante che i
lavoratori perdono il posto di lavoro senza poter usufruire degli
ammortizzatori sociali (Cassa Integrazione guadagni);
Il Consiglio regionale
Nell'esprimere la solidarietà ai lavoratori
Impegna
la Giunta regionale, l'Assessore alle Attività Produttive,
l'Assessore alla Sanità:
- a studiare interventi per il sostegno al reddito agli
stessi, anche con strumenti legislativi nuovi;
- a predisporre nel più breve tempo possibile il risanamento
dell'area;
- a verificare con le organizzazioni sindacali e i lavoratori
la possibilità di ripresa dell'attività;
- a verificare la possibilità di bloccare la garanzia
finanziaria richiesta all'azienda nel momento dell'autorizzazione
all'avvio dell'attività.
F.to: Squarzino Secondina - Bortot - Sandri - Cesal - Fiou -
Lavoyer - Viérin Marco - Fontana Carmela - Venturella - Ferraris -
Frassy
Presidente
- La parola al Consigliere Bortot.
Bortot (Arc-VA)
- Non la voglio illustrare, perché ha
girato parecchio stamani per cercare l'accordo fra tutte le forze
politiche, che c'è stato, e anche con il Governo. Intervengo
chiedendo di votarla, facendo 2 raccomandazioni: una è rivolta al
Presidente della Regione di verificare di riprendere l'attività per
lavorare i depositi di plastica in magazzino sul piazzale, perché
sono pericolosi e possono inquinare le falde; l'altra è di studiare
interventi a sostegno del reddito, perché questi lavoratori,
essendo fuggito l'imprenditore con la cassa, non potranno accedere
alla procedura per usufruire della cassa integrazione. Sono
convinto che stiamo attraversando, dal punto di vista industriale,
una crisi strutturale: "Casinò", "Tecdis", "Rossignol", questa
vicenda, altre ancora dovrebbero farci riflettere e farci rendere
conto che gli strumenti legislativi in atto attualmente per la
copertura del reddito di chi perde il posto di lavoro non sono più
sufficienti. Teniamo conto che a questi dobbiamo aggiungere circa
300 domande di richiesta di assunzione ai cantieri forestali e poi
tutte le domande di richiesta di lavoro dei disoccupati.
Abbiamo modificato in parte la risoluzione per dare la
possibilità all'Assessore... e per coinvolgere tutto il Consiglio,
in modo da cominciare a riflettere su un'ipotesi di questo
genere.
Presidente
- Pongo in votazione la risoluzione in
oggetto:
Consiglieri presenti, votanti e favorevoli: 27
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK