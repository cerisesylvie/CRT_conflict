Consiglio Regionale della Valle d'Aosta - Oggetto del Consiglio n. 1203 del 26 maggio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1203 del 26 maggio 2010 - Resoconto
OGGETTO N. 1203/XIII - Interrogazione: "Attuazione del piano
operativo dei lavori pubblici del 2010".
Interrogazione
Analizzato il piano lavori 2010 approvato il 26 febbraio u.s
dalla Giunta regionale;
Visto che lo stesso comprende 154 interventi per un importo
complessivo di Euro 50.933.755,00;
Vista l'importanza per l'economia dell'intera Regione, nonché
per l'occupazione nelle numerose aziende che riveste il settore
edilizio;
i sottoscritti Consiglieri regionali
Interrogano
l'Assessore regionale competente per sapere:
1) per quante e quali opere contenute nel Piano Operativo
2010 sono già stati stipulati i relativi contratti con le imprese
aggiudicatarie;
2) quali e quante gare avranno evidenza pubblica, considerato
che numerosi lavori compresi nel Piano Operativo 2010 presentano un
importo a base d'asta inferiore ai 300.000,00 Euro;
3) quali gare sono state pubblicate nel 2010 con il criterio
dell'offerta economicamente vantaggiosa e quali di queste hanno già
ottenuto la sottoscrizione del contratto;
4) quali gare appaltate nell'ultimo biennio con il criterio
dell'offerta economicamente vantaggiosa sono state oggetto di
approvazione di varianti in corso d'opera e se sì quali le
motivazioni
F.to: Chatrian - Giuseppe Cerise - Louvin - Patrizia
Morelli
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Merci, M. le Président.
Tenuto conto che il piano regionale operativo dei lavori
pubblici 2010 è stato approvato con deliberazione di Giunta
regionale il 26 febbraio 2010, risulta chiaro che non è
tecnicamente possibile avere, ad oggi, dei contratti di appalto già
stipulati, in quanto la normativa di legge che ne disciplina il
complesso e articolato iter tecnico-amministrativo impone il
doveroso rispetto dei termini e dei tempi minimi di procedura prima
della stipulazione di qualsiasi contratto.
Ciò premesso, per quattro interventi soggetti a procedura di
gara ad evidenza pubblica sono in via di pubblicazione i rispettivi
bandi, mentre nei casi delle opere con importo a base d'asta
inferiore o uguale a 300.000 euro, per i quali è possibile affidare
con legale iter amministrativo semplificato e accelerato la
realizzazione dei lavori in economia a seguito di gara informale,
cioè non ad evidenza pubblica, per 21 di questi interventi sono in
corso le procedure di affidamento.
Sul quesito 2, la precisa ripartizione delle competenze fra la
direzione politica e la direzione amministrativa, come definito
dalla legge regionale n. 45, implica che l'individuazione della più
opportuna procedura per l'affidamento dei lavori delle opere con
importo a base d'asta inferiore o uguale a 300.000 euro, sia
definita sulla base della scelta tecnica che compete, ai sensi di
legge, al dirigente responsabile del procedimento sulla base delle
specifiche e particolari caratteristiche dei lavori medesimi. Ciò
premesso, è opportuno ricordare che il dato storico relativo alla
procedura di affidamento dei lavori per questa categoria di opere
pone in risalto l'utilizzo dell'esecuzione in economia, che anche
ai sensi di legge è ritenuta quella che meglio risponde ai criteri
di semplificazione ed accelerazione dell'azione amministrativa.
Al quesito 3, premesso che la pubblicazione è nella sostanza
pertinente solo alla procedura di gara ad evidenza pubblica e,
tenuto conto di quanto già specificato nelle risposte di cui ai
quesiti 1 e 2 in relazione ai 4 bandi di gara in fase di
pubblicazione, già citati in risposta al quesito 1, non possono
essere esplicitati, per evidenti ragioni di riservatezza imposte
dagli obblighi di legge, l'oggetto dei lavori, i relativi criteri
di realizzazione, né tanto meno le afferenti tempistiche prima
della pubblicazione ufficiale del bando.
Al quesito 4, premesso che le varianti in corso d'opera sono
regolate da specifiche norme di legge, articolo 32 della legge n.
12/1996 e articolo 132 del decreto legislativo n. 163/2006, che ne
sanciscono l'ammissibilità e la legittimità delle motivazioni, i
dati richiesti relativi al biennio 2008-2009 sono stati desunti
dalla banca dati dell'osservatorio dei lavori pubblici con
riferimento all'aggiudicazione dei lavori dell'Amministrazione
regionale affidati mediante i criteri di selezione dell'offerta
economicamente più vantaggiosa. A seguito di tali ricerche, agli
uffici risultano censiti 42 interventi per 11 dei quali sono state
segnalate all'osservatorio le varianti in corso d'opera, motivate
esclusivamente sulla base dell'ammissibilità delle stesse ai sensi
di legge.
All'interrogante sarà apparso chiaramente che è una risposta
molto tecnica. Se vuole una copia gliela faccio avere, ma noi siamo
tenuti a tutti quei principi della legalità e della riservatezza su
questi dati.
Président
- La parole au Vice-président Chatrian.
Chatrian (ALPE)
- Grazie, Presidente.
Mi ha anticipato la risposta, Assessore. Dice che questa è una
risposta tecnica; sinceramente la nostra iniziativa non voleva
essere solo tecnica, saremmo ricorsi all'articolo 116 del
Regolamento per avere una risposta prettamente tecnica. Ma perché
questa iniziativa, Assessore? Perché riteniamo il piano operativo
dei lavori uno strumento valido e interessante.
Quest'anno la Giunta regionale ha approvato il piano a fine
febbraio e, vista la situazione occupazionale e la situazione delle
nostre imprese - che conosce meglio di noi - e visto che le imprese
non lavorano solo con il settore privato, ma lavorano anche con il
settore pubblico, soprattutto con un settore programmato ed
organizzato, noi volevamo ora conoscere più nel dettaglio le linee
prese in questi tre mesi.
Lei, nascondendosi dietro il discorso della legalità che noi non
solo condividiamo, ma auspichiamo, non ha risposto a nessuno dei
nostri quesiti che erano mirati a conoscere in un momento di
difficoltà quali sono le procedure a cui in questo momento il suo
Assessorato intende dare corso, riteniamo infatti che in un momento
di difficoltà tutte le imprese possano e debbano giocare le proprie
chances
. Ripeto, tutte le imprese.
Lei ha citato la legge n. 12/1996, la ringraziamo per le
indicazioni tecniche che ci ha dato, ma la nostra domanda era
un'altra. Sappiamo che la legge dà delle possibilità sotto certi
valori per accelerare, ha utilizzato bene questo termine; la nostra
preoccupazione in questo momento era: va bene accelerare, ma
creiamo le condizioni a tutte le imprese, e non solo ad inviti.
Volevamo conoscere qual era il percorso. Lei ci dice che da una
parte c'è un discorso di legalità, dall'altra sono in corso i vari
bandi e appalti; purtroppo noi, oggi, a quattro punti specifici non
abbiamo risposta.
Quasi in maniera sarcastica mi risponde al punto 1,
"per
quante e quali opere contenute nel Piano Operativo 2010 sono già
stati stipulati i relativi contratti"
: sì, perché siamo di
nuovo come l'anno scorso, abbiamo un piano di 150 opere e volevamo
sapere quante opere saranno cantierabili in questo anno, legato
alla programmazione delle nostre aziende.
Per quanto riguarda l'evidenza pubblica, riteniamo che in questo
momento forse l'Amministrazione deve giocare un ruolo più aperto,
proprio per dare la possibilità a tutte le ditte di
partecipare.
Per quanto riguarda il punto 3, la domanda era mirata al
criterio dell'offerta economicamente vantaggiosa; conosciamo che ci
sono le due procedure, quella del prezzo più basso con un solo
requisito, e la seconda, quella dell'offerta economicamente
vantaggiosa, che ha più criteri, quello del prezzo, quello delle
migliorie, quello dei materiali ed eventualmente quello della
modifica del cronoprogramma. Ecco perché le abbiamo chiesto in
maniera puntuale quali sono le motivazioni.
Vedo che a lei non interessa... ci spiace, torneremo su questo
documento, probabilmente come dice lei: non ci riguarda, non vi
riguarda. Ci dispiace parecchio per il settore, torneremo su questo
argomento. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK