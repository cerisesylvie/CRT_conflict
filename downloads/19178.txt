Consiglio Regionale della Valle d'Aosta - Oggetto del Consiglio n. 2325 del 28 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 2325 del 28 novembre 2001 - Resoconto
OGGETTO N. 2325/XI Concessione di un contributo di lire
30.000.000, ai sensi dell’articolo 3, comma 1 della
legge regionale 20 agosto 1993, n. 69,
all’Associazione Laboratorio Vocale di Aosta -
Atelier de Chant, per la realizzazione di
un’iniziativa atta a valorizzare e promuovere la
divulgazione del fondo musicale della Biblioteca Capitolare di
Aosta. Impegno di spesa.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare
l’articolo 3 regolamenta
l’assegnazione di somme per manifestazioni culturali
e scientifiche;
Preso atto che il signor Haudemand Luciano, presidente
dell’associazione Laboratorio Vocale di Aosta -
Atelier de Chant, ha presentato, con lettera in data 20 settembre
2001, una richiesta tendente ad ottenere un contributo per
realizzare un’iniziativa atta a valorizzare e
promuovere parte del materiale del fondo musicale della Biblioteca
Capitolare di Aosta;
Riferito che si tratta di un repertorio musicale
d’arte, ricco di 1334 manoscritti dei secoli XVI,
XVII e XVIII, e di una serie di stampe rare, la cui catalogazione è
avvenuta per merito di don Giorgio Chatrian;
Riconosciuto che, grazie a questa ricerca, si può affermare che
anche in Valle d’Aosta è esistita una vera e propria
scuola musicale, analoga a quelle operanti nei più importanti
centri d’Europa, e che alla formazione professionale
dei Canonici Cantori provvedeva una struttura denominata "Maîtrise
de la Cathédrale" collegata al Collège des Innocents, istituzione
che risale addirittura al IX secolo;
Preso atto che il progetto, presentato
dall’associazione Laboratorio vocale di Aosta -
Atelier de Chant, è finalizzato al recupero ed alla valorizzazione
di parte del prezioso materiale assicurando la definitiva
sistemazione di 700 fogli manoscritti a cui seguirà la
pubblicazione di uno studio storico e di un catalogo tematico in
partitura;
Considerato che sia il Direttore della Fondazione Istituto
Musicale della Valle d’Aosta che il Capo Servizio
dell’Archivio Storico regionale, ai quali è stato
illustrato l’intervento, hanno espresso parere
favorevole;
Precisato che l’intervento è così
strutturato:
- ricerca storica;
- trascrizione informatica in notazione musicale moderna;
- sistemazione in partitura;
- elaborazione del basso continuo;
- integrazione delle parti mancanti (dove oggettivamente
possibile);
Appurato che per questa proposta sono stati programmati tre anni
di lavoro, e che per la sua realizzazione è stata preventivata una
spesa annuale riconosciuta ammissibile di 55.000.000 di lire, così
suddivisa:
a) ricerca storica, note critiche e biografiche L.
13.900.000
b) trascrizione informatica musicale L. 11.100.000
c) messa in partitura, revisione e realizzazione del
basso continuo ed integrazione parti mancanti L. 16.700.000
d) consulenza tecnica affidata al Prof. A. Basso,
Presidente dell’Istituto per i beni musicali del
Piemonte L. 4.500.000
e) consulenza fiscale e amministrativa L. 900.000
f) segreteria e coordinamento L. 3.300.000
g) rimborsi viaggi, fotocopie, cancelleria, spese
telefoniche L. 3.100.000
h) fornitura e assistenza apparecchiature hardware
e software L. 1.500.000;
Considerato che la Fondazione CRT di Torino ed il Comune di
Aosta intendono sostenere l’iniziativa, per
l’intero triennio, finanziando lire 25.000.000 per
il primo anno;
Atteso che la Direzione Attività Culturali
dell’Assessorato dell’Istruzione e
della Cultura ha provveduto all’istruttoria ed alla
valutazione della domanda e ritiene opportuno ammettere a
contributo, ai sensi dell’articolo 3, comma 3 e
dell’articolo 8, comma 1 della legge regionale 20
agosto 1993, n. 69, la parte relativa al primo anno, rinviando a
successive deliberazioni l’impegno dei contributi
relativi agli esercizi futuri;
Considerato, altresì, che l'iniziativa di cui trattasi viene
ritenuta di rilevante contenuto culturale e scientifico
dall'Assessore regionale all'Istruzione e Cultura, su conforme
parere della Direzione Attività Culturali, e che la stessa
iniziativa è stata concordata direttamente con l'Assessorato
dell'Istruzione e della Cultura, ai sensi dell'articolo 3, comma 2,
della L.R. 69/1993;
Precisato che, per il primo anno, il contributo a carico di
questa Amministrazione può pertanto essere determinato nella misura
del 54,55% circa della spesa ammissibile per un importo totale pari
a lire 30.000.000, ai sensi dell’articolo 3, comma 2
della legge regionale 20 agosto 1993, n. 69;
Visto l’obiettivo gestionale n. 122008 (Gestione
dei finanziamenti ad associazioni ed enti pubblici e privati per
l’organizzazione di iniziative culturali,
scientifiche ed artistiche) del bilancio di gestione della Regione
per l’anno 2001 e per il triennio 2001/2003;
Richiamata la deliberazione della Giunta regionale n. 13 in data
11 gennaio 2001 concernente l’approvazione del
bilancio di gestione per il triennio 2001/2003, con attribuzione
alle strutture dirigenziali di quote di bilancio e degli obiettivi
gestionali correlati, e di disposizioni applicative;
Visto l’articolo 8, comma 2 della legge regionale
n. 69/1993 e l’articolo 3, comma 1, lettera m) della
legge regionale 7 dicembre 1979, n. 66, in ordine alla competenza
del Consiglio regionale;
Visto il parere favorevole rilasciato dal Direttore della
Direzione Attività Culturali dell’Assessorato
dell’Istruzione e della Cultura, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Delibera
1) di approvare, ai sensi dell’articolo 3 comma 2
della legge regionale 20 agosto 1993, n. 69, la concessione
all’associazione Laboratorio Vocale di Aosta -
Atelier de Chant con sede in frazione Entrebin 15 di Aosta, C.F.
91038960075 e P.I. 01008200071, rappresentata dal Signor Haudemand
Luciano, di un contributo di lire 30.000.000 (trentamilioni);
2) di accertare che il finanziamento, pari a euro 15.493,71, è
autorizzato in percentuale non superiore al 54,55% circa delle
spese preventivate, effettivamente sostenute e correttamente
documentate, per l’avvio del progetto di ricupero e
valorizzazione del repertorio liturgico presente nel fondo musicale
della Biblioteca Capitolare di Aosta;
3) di impegnare la spesa come segue:
- per lire 18.000.000 (diciottomilioni) sul capitolo 57260 del
bilancio di previsione della Regione per l’anno 2001
(Contributi ad enti e ad associazioni culturali ed educative per
manifestazioni ed iniziative culturali e scientifiche), richiesta
n. 3510, che presenta la necessaria disponibilità di fondi;
- per euro 6.197,48 (seimilacentonovantasettemila/48),
corrispondenti a lire 12.000.000, sul medesimo capitolo e medesima
richiesta del bilancio pluriennale 2001/2003 per
l’anno 2002;
4) di provvedere alla liquidazione del contributo ai sensi
dell’articolo 58 della legge regionale 27 dicembre
1989, n. 90 e successive modificazioni, in applicazione
dell’articolo 9 della legge regionale 20 agosto
1993, n. 69;
5) di prendere atto che l’iniziativa oggetto del
contributo rientra nelle attività istituzionali
dell’associazione e pertanto non viene applicata la
ritenuta d’acconto prevista dal D.P.R. n.
600/1973.
Président
Je soumets au vote l’objet n°
26:
Conseillers présents: 29
Votants: 25
Pour: 25
Abstentions: 4 (Beneforti, Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK