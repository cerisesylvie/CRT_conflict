Consiglio Regionale della Valle d'Aosta - Oggetto del Consiglio n. 1117 del 21 marzo 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1117 del 21 marzo 1990 - Resoconto
OGGETTO N. 1117/IX - Disegno di legge: "Aumento della spesa
per l'applicazione della legge regionale 27 maggio 1988, n. 38,
concernente la gestione della co-munità "Emanuele Desaymonet" di
Aosta per il recupero di tossicodipendenti".
Presidente- Anche su questo disegno di legge c'è il parere
unanime della I e della V Commissione.E' aperta la discussione
generale. Ha chiesto di parlare il Consigliere Mafrica, ne ha
facoltà.
Mafrica (PCI)
- Volevo prima fare un'osservazione su
questi otto disegni di legge presentati dal-la Giunta.
Si tratta di disegni di legge che consistono nel trasferimento
di fondi dal fondo globale al-legato al bilancio in capitoli
particolari del bilan-cio. Abbiamo fatto, come Commissione, la
raccomandazione alla Giunta di evitare, quando è pos-sibile, questo
tipo di provvedimenti, perchè hanno effetti di questo genere: da
una parte un rigonfiamento dei fondi globali, nel senso che ci sono
del-le somme che si sa già che poi finiranno sui ca-pitoli
corrispondenti; dall'altra c'è un aumento del-la produzione
legislativa che non corrisponde al vero, perchè abbiamo otto leggi
che in realtà so-no semplicemente dei trasferimenti dal fondo
globale al capitolo. Abbiamo anche un appesantimento dell'iter del
lavoro delle Commissioni, per cui la raccomandazione per il futuro
è che, quando si tratta di somme che è possibile determinare, in
pre-visione del bilancio si possano affrontare per vedere di
risolvere con un'unica legge finanziaria questa determinazione.
In merito a questo disegno di legge ed a quello che riguarda il
risanamento del bestiame, Assessore, avevo chiesto notizie che non
mi sono per-venute. Su questo disegno di legge volevo avere un
giudizio sull'andamento della comunità terapeutica per i
tossicodipendenti, qualche notizia sul numero dei giovani che si
sono sottoposti a trat-tamento e sulle figure professionali che
operano, perchè la spesa ha un certo rilievo e vogliamo avere delle
notizie per garantirci che sia attuata una te-rapia valida e
produttiva in questa struttura, che ha il suo significato
nell'attività che questa Regione svolge nella lotta contro le
tossicodipendenze.
Presidente
- Ha chiesto di parlare l'Assessore alla Sanità
e Assistenza Sociale Lanièce, ne ha facoltà.
Lanièce (DC)
- Ho l'elenco dei dipendenti che lavorano
nella comunità e le schede singole per ogni persona, non posso però
mettermi a leggerle qui.
Mafrica (PCI)
- Prego l'Assessore di farmi una
fotocopia.
Lanièce (DC)
- Le persone attualmente ricoverate sono
dieci, nove adulti ed un bambino; gli o-peratori sono nove fissi
più quattro consulenti e poi c'è il volontariato.
Presidente
- Ha chiesto di parlare il Consigliere Mafrica,
ne ha facoltà.
Mafrica (PCI)
- Chiedo che mi sia data copia del
materiale per verificare la qualifica professionale del personale
che opera in questa comunità.
Voglio sperare che il bambino di cui si parla sia un bambino che
si trova lì con i genitori e non un bambino tossicodipendente.
Presidente
- Dichiaro chiusa la discussione generale.Si
passa all'esame dell'articolato. Do lettura dell'articolo 1:
Articolo 1
1. Per l'applicazione della legge regionale 27 maggio 1988, n.
38 concernente la gestione della comunità "Emanuele Desaymonet" di
Aosta, per il recupero di tossicodipendenti, è autorizzata per
l'anno 1990 l'ulteriore spesa di lire 400.000.000.
2. L'onere derivante dall'applicazione della presente legge
graverà sul capitolo 40930 del bilancio di previsione della Regione
per l'anno 1990.
3. Alla copertura della spesa di lire 400.000.000 si provvede
mediante riduzione di pari importo dello stanziamento iscritto al
capitolo n. 50000 "Fondo globale per il finanziamento di spese per
l'adempimento di funzioni normali (spese correnti)" del bilancio di
previzione della Regione per l'anno 1990, a valere sull'apposito
accantonamento previsto all'allegato n. 8 al bilancio stesso.
Presidente
- Pongo in votazione l'articolo 1:
Esito della votazione:
Presenti: 23
Votanti: 22
Favorevoli: 22
Astenuti: 1 (Gremmo).
Il Consiglio approva
Presidente
- Do lettura dell'articolo 2:
Articolo 2
1. Al bilancio di previsione della Regione per l'anno 1990 sono
apportate le seguenti variazioni:
Parte spesa
Variazione in diminuzione
Capitolo50000 "Fondo globale per il finanziamento di spese per
l'adempimento di funzioni normali (spese correnti) lire
400.000.000
Variazione in aumento
CAPITOLO 40930 Spese per il funzionamento della comunità per il
recupero di tossicodipendenti denominata "Emanuele Desaymonet".
- Legge regionale 27 maggio 1988, n. 38
lire 400.000.000
Presidente
- Pongo in votazione l'articolo 2:
Esito della votazione:
Presenti: 23
Votanti: 22
Favorevoli: 22
Astenuti: 1 (Gremmo).
Il Consiglio approva
Presidente
- Pongo in votazione la legge nel suo
complesso:
Esito della votazione:
Presenti: 23
Votanti: 22
Favorevoli: 22
Astenuti: 1 (Gremmo).
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK