Consiglio Regionale della Valle d'Aosta - Oggetto del Consiglio n. 241 del 12 maggio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 241 del 12 maggio 1982 - Resoconto
OGGETTO N. 241/VII - INIZIATIVE PER INCENTIVARE LA
PARTECIPAZIONE A MOSTRE, FIERE ED ESPOSIZIONI DA PARTE DI
ARTIGIANI, COMMERCIANTI, INDUSTRIALI ED AGRICOLTORI.
(Interpellanza).
PRESIDENTE
: Do lettura dell'interpellanza presentata dal
Consigliere Minuzzo:
INTERPELLANZA
PRESO ATTO che tra tutte le provvidenze regionali a favore
degli artigiani, commercianti, industriali e agricoltori non
vi sono iniziative che vadano ad incentivare tali imprenditori a
partecipare
a mostre ed esposizioni;
CONSIDERATO che la partecipazione a mostre da parte dei
nostri imprenditori oltre che produrre vantaggi economici dei
nostri operatori può essere un vincolo pubblicitario per la nostra
regione;
INTERPELLA
l'Assessore all'Industria, Commercio, Artigianato e Trasporti
per sapere se non ritiene opportuno intervenire per porre rimedio
ad una carenza in premessa illustrata.
PRESIDENTE
: Il Consigliere Minuzzo intende illustrare
l'interpellanza? Ne ha facoltà.
MINUZZO - (PSDI):
Sì, grazie Signor Presidente. Molto
brevemente perché, come al solito, l'Assessore all'Industria,
Commercio, Artigianato e Trasporti sarà documentato in merito
all'interpellanza presentata.
L'interpellanza mi sembra abbastanza chiara: non ci sono
provvidenze regionali a favore di coloro i quali vogliono
partecipare a mostre ed esposizioni sia in Italia che all'estero.
La partecipazione, oltre a portare indubbiamente dei vantaggi
economici ai nostri operatori, certamente, potrebbe servire a
diffondere e a divulgare la immagine della nostra regione.
Ritengo che non sia assolutamente sufficiente che la regione, in
occasione di fiere e mostre, impianti il suo stand, ma sarebbe bene
ed opportuno che a partecipare a queste fiere fossero i singoli
operatori, i singoli imprenditori.
Chiedo, pertanto, all'Assessore se non ritiene opportuno
prendere delle iniziative e fare delle proposte al Consiglio
regionale in questo senso, ciò al fine di incentivare gli
imprenditori valdostani a partecipare a mostre e a fiere a livello
individuale e non, come avviene ora, che la regione si limita a
presentare il suo stand in queste manifestazioni.
PRESIDENTE
: La parola per la risposta all'Assessore
all'Industria, Commercio, Artigianato e Trasporti Chabod; ne ha
facoltà.
CHABOD - (DC):
Rispondo al collega Minuzzo che, quando
partecipiamo a queste mostre e approntiamo i nostri stand, noi
abbiamo sempre invitato gli artigiani. Gli artigiani, in modo
particolare (non parliamo poi dei commercianti), non hanno quasi
mai voglia di partecipare a queste mostre e fiere.
Per fare andare qualcuno a Bruxelles, in Belgio, abbiamo dovuto
supplicare, ma nessuno ha voluto andare. Ad ogni modo, noi siamo
sempre pronti ad invogliare gli operatori.
Se il Consigliere Minuzzo conosce qualcuno che vuole partecipare
a queste mostre ce lo segnali. Noi siamo disposti ad incoraggiare
questo tipo di partecipazione. Per esempio, per la Lys Fusion, che
ha esposto a Ginevra, noi abbiamo dato un contributo.
PRESIDENTE
: La parola al Consigliere Minuzzo; ne ha
facoltà.
MINUZZO - (PSDI):
Assessore Chabod, io mi rendo conto
della sua buona volontà di aiutare gli artigiani, ma
nell'interpellanza ci si riferiva a tutti gli imprenditori, non
solo agli artigiani. Per esempio, ci sono anche gli industriali. Il
discorso che si voleva fare con questa interpellanza non riguarda
la sua buona volontà per quanto concerne l'aiuto da dare a questi
imprenditori che vogliono partecipare alle esposizioni. Si tratta,
invece, di creare dei provvedimenti ad hoc perché tutti quanti gli
imprenditori sappiano che per partecipare a queste mostre possono
avere determinati aiuti da parte della regione.
Lo so anch'io che l'Assessore è ben disponibile, sempre e
comunque, a dare dei contributi a coloro i quali vanno a bussare
alla sua porta. Un altro discorso è invece che questi contributi
vengano codificati in una proposta di legge o in un regolamento,
per cui tutti quanti, anticipatici o simpatici, o meglio simpatici
e meno simpatici, possano avere dall'Assessore lo stesso
trattamento.
Forse l'Assessore non era riuscito a comprendere lo spirito di
questa interpellanza. Adesso ho cercato di spiegargliela con le mie
modeste capacità; spero che l'abbia capita e mi auguro che prenda
dei provvedimenti in tal senso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK