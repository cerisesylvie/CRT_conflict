Consiglio Regionale della Valle d'Aosta - Oggetto del Consiglio n. 3372 del 7 marzo 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Interventi vari
ENERGIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3372 del 7 marzo 2024 - Resoconto
OGGETTO N. 3372/XVI - Interrogazione: "Esame del modello
architettonico della comunità energetica diocesana di Treviso e sua
applicabilità alla realtà valdostana".
Bertin (Presidente) -
Punto n. 15. Risponde l'assessore
Bertschy.
Bertschy (AV-VdA Unie) -
L'interrogazione riprende uno
dei temi trattati in questa giornata di confronto sul PEAR e chiede
al Governo regionale di conoscere se da parte del Dipartimento
energia dell'Assessorato allo sviluppo economico e del COA è stato
esaminato e preso in considerazione il modello architettonico della
CER diocesana di Treviso, che prevede un'unica CER articolata in
vari sottogruppi e se tale modello è considerato applicabile alla
realtà valdostana.
Salterei la parte delle premesse, dove riparliamo dello studio
della CVA: avremo poi modo di ritornare a parlarne, ne abbiamo
parlato in questi due giorni; è previsto un convegno il 22, poi un
incontro a fine mese con l'Assemblea dei Sindaci, proprio per
parlare del tema delle CER, come condiviso ieri nel gruppo di
lavoro.
In questo lavoro, i tecnici della struttura hanno visionato
anche i materiali disponibili relativi alla CER diocesana di
Treviso e hanno potuto trarre informazioni sul suo funzionamento
tramite articoli ed interviste reperite
online
.
Ci siamo anche impegnati poi a cercarli direttamente, per avere
un'informazione con le strutture che se ne stanno occupando.
La diocesi di Treviso si estende su un territorio di 1 milione
di abitanti e conta 265 parrocchie, divise su parte delle Province
di Treviso, di Padova, di Vicenza ed una parte della Città
metropolitana di Venezia.
È stata scelta la fondazione di partecipazione, forma giuridica
che rispetta il modello diocesi.
La CER in questione si basa quindi su un solo soggetto
giuridico, a cui fanno riferimento 23 configurazioni, una per ogni
cabina primaria, che insiste sul territorio della diocesi.
La fondazione si metterà al servizio di parrocchie, aziende,
persone fisiche, anche comuni, per la gestione amministrativa,
fiscale e tecnologica della Comunità energetica.
Da quanto si può dedurre, dagli organi di informazione, il
regolamento è in fase di redazione e sarà unico per tutte le
configurazioni.
Il regolamento servirà a definire l'utilizzo degli incentivi
sull'energia condivisa e, oltre al mantenimento della struttura
tramite la copertura dei costi di gestione, servirà a remunerare i
produttori e consumatori.
Lo stesso prevede che gran parte degli incentivi sia impiegata
per il sostegno delle famiglie bisognose che si recano presso i
centri di ascolto Caritas.
Le famiglie in difficoltà saranno selezionate in base ai
parametri prestabiliti, ad esempio indicatori Isee, e ad esse
l'incentivo verrà dato sottoforma di buoni spendibili.
Lo scopo principale è quindi il contrasto alla povertà
energetica. A tal fine verrà chiesto ai
consumer
che non ne
hanno bisogno di rinunciare all'incentivo per destinarlo a soggetti
vulnerabili.
Il modello che prevede la realizzazione di un'unica CER, con al
suo interno una serie di configurazioni di cabina primaria, può
essere vantaggioso sotto diversi punti di vista, ed è infatti
possibile efficientare i processi di costituzione e di gestione
garantendo un risparmio di risorse sia nella fase iniziale di
costituzione di soggetto giuridico, sia a regime e fasi di
gestione.
Tuttavia, tale modello potrebbe non essere idoneo a
rappresentare i singoli territori e i singoli interessi, coinvolti
valorizzandone i bisogni specifici.
Se la CER diocesana di Treviso può essere rappresentativa di
quella parte di cittadini, imprese e Comuni che hanno un
particolare riguardo ai temi sociali, tale modello può non essere
rappresentativo di altri gruppi di potenziali aderenti.
Anche potendo ipotizzare la realizzazione sul territorio di
modelli analoghi, si ricorda che le CER possono nascere anche su
iniziativa di privati e che il compito della Regione può essere
quindi di proporre e non imporre uno o più modelli al proprio
territorio, di accompagnare i soggetti interessati nel percorso,
fornendo le informazioni necessarie per affrontare con la giusta
consapevolezza e attenzione la tematica.
Si ricorda peraltro che, a seconda dei soggetti coinvolti,
pubblici e privati, le problematiche da affrontare risultano
differenti e i nodi da sciogliere sono ancora molti, anche da un
punto di vista fiscale, di corretto utilizzo dei fondi pubblici e
di finanziamento alle iniziative.
Come ci siamo detti, noi continueremo l'esplorazione e
l'approfondimento della costituzione di questa CER, che è molto
importante e abbiamo dato mandato appunto di prendere anche
contatto con chi se ne sta occupando tecnicamente, potrebbe essere
interessante avere già qualche informazione in più per il
convegno.
Allo stesso tempo, continuiamo in quel percorso, che è stato
annunciato durante la giornata di ieri, di approfondimento delle
varie tematiche, per arrivare a fornire tutte le informazioni
possibili, in particolare alle Istituzioni e agli Enti locali che
con noi giocheranno un ruolo importante per l'attivazione delle CER
in Valle d'Aosta.
Presidente -
Consigliera Minelli, ha facoltà di
replica.
Minelli (PCP) -
Grazie all'Assessore per la risposta.
Le informazioni, che - se ho capito bene - avete in questo
momento desunto principalmente dagli organi d'informazione, sono le
stesse che avevamo reperito anche noi; c'è questa questione
importante di una CER che è, in pratica, una CER unica con ventitré
sottogruppi, tante quante sono le cabine primarie della Diocesi di
Treviso e insiste effettivamente anche sulle Province che sono
state elencate.
La forma giuridica è particolare, è la fondazione di
partecipazione, che è diversa da quelle su cui si sono finora
organizzate la maggior parte delle CER che ci sono in Italia, che è
piuttosto quella di associazione, e mi sembra di aver capito che
c'è l'intenzione d'approfondire, dando mandato agli uffici, di
contattare direttamente chi si è occupato in quella località, in
quella zona, di fare le CER. Questo mi sembra assolutamente
positivo.
Sull'osservazione che questa modalità possa essere utile per una
serie di soggetti, ed è stato fatto riferimento soprattutto a parte
della comunità più fragile, a fronte del fatto che possa essere
invece un problema per altre realtà presenti comunque sul
territorio.
Poi lei, Assessore, ha ricordato che le CER possono anche
nascere da privati cittadini e che ci sono molti nodi da sciogliere
per quello che riguarda tutta una serie di operazioni e di
disposizioni che si devono mettere a terra.
Quello che però credo che sia importante è anche capire, in un
lavoro di questo tipo, se ci sono pure delle interlocuzioni con la
nostra Diocesi, perché, un po' a mo' di battuta, l'altro giorno si
diceva che assicurare all'interno di una CER anche la presenza di
una chiesa può essere utile, può esserlo senz'altro, ma ricordo
anche che nella nostra Regione i primi che hanno fatto una
riflessione in questo senso sulle comunità energetiche sono proprio
stati gli operatori della Pastorale sociale della Diocesi.
C'è una cosa da aggiungere ed è questa: il regolamento del GSE,
che è stato approvato il 23 di febbraio, conferma - ed è una delle
cose che siamo riusciti a capire di un documento che è parecchio
complesso - che l'interpretazione di creare delle CER su territori
più estesi delle singole cabine primarie è ammessa, e fare un'unica
CER, che è un po' la proposta che noi abbiamo anche avanzato per la
nostra Regione, divisa in sottogruppi, servirebbe soprattutto per
ottimizzare le risorse pubbliche e dare uno strumento già operativo
a tutto il territorio per semplificare l'avvio delle Comunità
Energetiche Locali; e non è una cosa indifferente.
È poi vero che, alle volte, bisogna imparare anche da chi è
fuori dai confini della nostra regione: questo è un esempio che,
dalle informazioni che noi siamo riusciti ad avere, funziona, che
potrebbe funzionare bene, e che è stato accolto con favore dalla
comunità.
Io ho detto più volte e lo ripeto che la nostra Regione, per
quello che riguarda sia le sue dimensioni, ma anche le sue
caratteristiche e anche per la sua storia di comunità, che è
solidale e resiliente, penso per esempio alle Consorterie della
Valle d'Aosta, ai Consorzi, a tutto il sistema delle regole
comunitarie, può costituire un vero e proprio laboratorio delle
CER, ma ci vuole una regia - l'ho ripetuto - che deve venire, a
nostro avviso, dalla Regione.
Poi, dicevo di guardare anche vicino a noi: sono già partite
delle esperienze, è stata costituita a dicembre la CER Dora Cinque
Laghi, che aggrega dieci Comuni dell'eporediese, da Carema a
Montalto Dora, passando per Andrate, con capofila Borgofranco; lì
ci sono due cabine primarie in territorio, sotto queste due sono
coinvolti 150 edifici comunali, un intervento di circa 4 milioni di
euro, con ricavi annuali stimati per i Comuni di circa 800 mila
euro, mentre il resto rimarrà alla CER.
Noi crediamo che, al di là di quella che è la costruzione della
legge, una riflessione sull'architettura delle CER, e un aiuto in
questo senso anche con un modello magari unico e adattabile ai
Comuni, debba essere fatta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK