Consiglio Regionale della Valle d'Aosta - Oggetto del Consiglio n. 1447 del 27 aprile 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1447 del 27 aprile 2022 - Resoconto
OGGETTO N. 1447/XVI - D.L. n. 52: "Legge di manutenzione
dell'ordinamento regionale per l'anno 2022 e disposizioni
urgenti".
Bertin (Presidente) -
Punto n. 5 all'ordine del giorno.
Su questo disegno di legge è stato depositato un emendamento della
II Commissione, un emendamento dell'assessore Bertschy e un
emendamento del gruppo PCP. Il relatore del disegno di legge è il
consigliere Restano, che si è prenotato e a cui passo la
parola.
Restano (GM) -
Il presente disegno di legge, finalizzato
alla manutenzione periodica del sistema normativo regionale,
modifica alcune leggi regionali afferenti ambiti diversi e si
compone di 34 articoli distinti per settore di intervento. Il
filone è quello di non mutare radicalmente la disciplina
legislativa vigente e di apportare modifiche necessarie volte a
migliorare la comprensione del testo e/o coniugare meglio le varie
leggi in vigore con le nuove normative con le quali, in qualche
modo, hanno un collegamento.
Per quanto riguarda il metodo di lavoro seguito, ogni
Commissione ha esaminato gli articoli di rispettiva competenza.
Ringrazio i presidenti delle Commissioni, i commissari per il
lavoro svolto e per la collaborazione dimostrata nell'affrontare
con celerità e determinazione il lavoro. Ringrazio il personale
amministrativo, dirigenti e funzionari, che ci hanno assistito con
la consueta professionalità e disponibilità.
La relazione che ho presentato analizza il disegno di legge da
un punto di vista tecnico ed è scevro da qualsivoglia
considerazione politica. Stante l'attuale momento particolare di
crisi politica, ho ritenuto opportuno eliminare qualsiasi
considerazione.  Chiedo pertanto all'aula, considerato che il
documento è a disposizione da più di una settimana, se ritengono di
valutare l'opportunità di darlo per letto e procedere fin da subito
alla discussione della norma.
Presidente -
Come detto, la relazione è a disposizione da
una settimana. Se siete d'accordo possiamo darla come letta, come
proposto dal consigliere Restano. Diamo come letta la relazione e
pertanto la discussione generale è aperta. Se qualcuno vuole
intervenire si prenoti. Non vedo prenotazioni, pertanto chiudo la
discussione generale. Da parte del Governo vi sono interventi di
replica? Il Presidente della Regione Lavevaz ne ha facoltà.
Lavevaz (UV) -
Più che per una replica su una
discussione che non c'è stata, è semplicemente per ringraziare la
Commissione e gli uffici per il lavoro che è stato fatto su questa
legge di manutenzione. Questa volta più di altre è proprio una
legge di manutenzione, quindi un testo molto tecnico che va ad
aggiornare alcune questioni normative specifiche, con poca valenza
dal punto di vista politico. Ringrazio semplicemente gli uffici del
legislativo che hanno coordinato il lavoro di tutti i dipartimenti
e le Commissioni, perché in realtà è un testo che ha passato più
commissioni, per il lavoro svolto e per essere giunti oggi a
conclusione di questo iter. C'era un'urgenza oggettiva, una norma
che riguarda l'urbanistica che deve entrare in vigore nei prossimi
giorni, quindi sono contento che siamo riusciti, con tutti i
passaggi tecnici, a rimanere nei tempi e ad approvare questo
testo.
Presidente -
Passiamo all'analisi dell'articolato.
Articolo n. 1, non vedo richieste di intervento. Mettiamo in
votazione l'articolo n. 1. La votazione è aperta.
Esito della votazione:
Presenti: 34
Votanti: 30
Favorevoli: 30
Astenuti: 4 (Baccega, Guichardaz Erika, Minelli, Rollandin)
L'articolo n. 1 è approvato.
Mettiamo in votazione l'articolo n. 2. La votazione è
aperta.
Esito della votazione:
Presenti: 34
Votanti: 20
Favorevoli: 20
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 2 è approvato.
Mettiamo in votazione l'articolo n. 3. La votazione è
aperta.
Esito della votazione:
Presenti: 34
Votanti: 20
Favorevoli: 20
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 3 è approvato.
Mettiamo in votazione l'articolo n. 4. La votazione è
aperta.
Esito della votazione:
Presenti: 34
Votanti: 29
Favorevoli: 29
Astenuti: 5 (Baccega, Carrel, Guichardaz Erika, Minelli,
Rollandin)
L'articolo n. 4 è approvato.
Mettiamo in votazione l'articolo n. 5. La votazione è
aperta.
Esito della votazione:
Presenti: 34
Votanti: 18
Favorevoli: 18
Astenuti: 16 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Minelli, Perron,
Planaz, Rollandin, Sammaritani, Spelgatti)
L'articolo n. 5 è approvato.
Mettiamo in votazione l'articolo n. 6. La votazione è
aperta.
Esito della votazione:
Presenti: 34
Votanti: 20
Favorevoli: 20
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 6 è approvato.
Mettiamo in votazione l'articolo n. 7. La votazione è
aperta.
Esito della votazione:
Presenti: 34
Votanti: 18
Favorevoli: 18
Astenuti: 16 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Minelli, Perron,
Planaz, Rollandin, Sammaritani, Spelgatti)
L'articolo n. 7 è approvato.
Mettiamo in votazione l'articolo n. 8. La votazione è
aperta.
Esito della votazione:
Presenti: 34
Votanti: 29
Favorevoli: 29
Astenuti: 5 (Baccega, Carrel, Guichardaz Erika, Minelli,
Rollandin)
L'articolo n. 8 è approvato.
Mettiamo in votazione l'articolo n. 9. La votazione è
aperta.
Esito della votazione:
Presenti: 34
Votanti: 20
Favorevoli: 20
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 9 è approvato.
Mettiamo in votazione l'articolo n. 10. La votazione è
aperta.
Esito della votazione:
Presenti: 34
Votanti: 32
Favorevoli: 32
Astenuti: 2 (Carrel, Rollandin)
L'articolo n. 10 è approvato.
Mettiamo in votazione l'articolo 11. La votazione è aperta.
Esito della votazione:
Presenti: 34
Votanti: 19
Favorevoli: 19
Astenuti: 15 (Aggravi, Brunod, Carrel, Distort, Foudraz, Ganis,
Guichardaz Erika, Lavy, Manfrin, Minelli, Perron, Planaz,
Rollandin, Sammaritani, Spelgatti)
L'articolo n. 11 è approvato.
Mettiamo in votazione l'articolo n. 12. La votazione è
aperta.
Esito della votazione:
Presenti: 34
Votanti: 31
Favorevoli: 31
Astenuti: 3 (Baccega, Carrel, Rollandin)
L'articolo n. 12 è approvato.
All'articolo n. 13 c'è l'emendamento dell'assessore Bertschy,
che mettiamo pertanto in votazione. La votazione è aperta.
Esito della votazione:
Presenti: 33
Votanti: 18
Favorevoli: 18
Astenuti: 15 (Aggravi, Baccega, Brunod, Carrel, Foudraz, Ganis,
Guichardaz Erika, Lavy, Manfrin, Minelli, Perron, Planaz,
Rollandin, Sammaritani, Spelgatti)
L'emendamento è approvato.
Mettiamo in votazione l'articolo n. 13. La votazione è
aperta.
Esito della votazione:
Presenti: 34
Votanti: 18
Favorevoli: 18
Astenuti: 16 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Minelli, Perron,
Planaz, Rollandin, Sammaritani, Spelgatti)
L'articolo n. 13 è approvato.
Mettiamo in votazione l'articolo n. 14. La votazione è
aperta.
Esito della votazione:
Presenti: 34
Votanti: 20
Favorevoli: 20
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 14 è approvato.
Mettiamo in votazione l'articolo 15. La votazione è aperta.
Esito della votazione:
Presenti: 34
Votanti: 20
Favorevoli: 20
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 15 è approvato.
All'articolo 16 c'è una richiesta di intervento del consigliere
segretario Distort, ne ha facoltà.
Distort (LEGA VDA) -
Vi occupo solo un paio di minuti per
un chiarimento. Intendo, a livello costruttivo, portare
all'attenzione dell'aula il fatto che quest'articolo 16 prevede che
un tema così delicato, come quello delle concessioni, con quanto
stabilito dall'articolo venga ripartito ai vari dirigenti delle
strutture regionali competenti in materia. Apparentemente
sembrerebbe logico che chi è competente in materia, possa esprimere
il suo parere, ma un conto è un parere, un altro conto è
sottoscrivere una concessione. Il collega Sammaritani accanto a me,
in quanto avvocato, potrà confermare quanto il tema della
concessione sia estremamente delicato. Pensare che con
quest'articolo si deleghino le varie strutture competenti in
materia ad avere un ruolo che presuppone una struttura, una
competenza in materia, è estremamente delicato.
Per cui, a livello di comunicazione, di espressione delle
intenzioni di voto, io comunico che il nostro gruppo si asterrà, ma
lo farà sulla base fondamentalmente di una questione tecnica, di
una questione di responsabilità, di una questione di gestione della
macchina amministrativa che è estremamente delicata. Questo
intendevamo illustrarvi per opportuna chiarezza.
Presidente -
Possiamo mettere in votazione o altri
vogliono intervenire sull'articolo 16? Non vedo altre richieste. La
votazione è aperta.
Esito della votazione:
Presenti: 33
Votanti: 21
Favorevoli: 18
Contrari: 3
Astenuti: 12 (Baccega, Brunod, Foudraz, Ganis, Guichardaz Erika,
Lavy, Manfrin, Minelli, Perron, Planaz, Sammaritani, Spelgatti)
L'articolo n. 16 è approvato.
Mettiamo in votazione l'articolo n. 17. La votazione è
aperta.
Esito della votazione:
Presenti: 33
Votanti: 20
Favorevoli: 20
Astenuti: 13 (Baccega, Brunod, Distort, Foudraz, Ganis, Lavy,
Manfrin, Marquis, Perron, Planaz, Rollandin, Sammaritani,
Spelgatti)
L'articolo n. 17 è approvato.
Mettiamo in votazione l'articolo n. 18. La votazione è
aperta.
Esito della votazione:
Presenti: 35
Votanti: 31
Favorevoli: 31
Astenuti: 4 (Baccega, Carrel, Marquis, Rollandin)
L'articolo n. 18 è approvato.
Mettiamo in votazione l'articolo n. 19. La votazione è
aperta.
Esito della votazione:
Presenti: 35
Votanti: 20
Favorevoli: 20
Astenuti: 15 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Marquis, Perron, Planaz, Rollandin,
Sammaritani, Spelgatti)
L'articolo n. 19 è approvato.
Mettiamo in votazione l'articolo n. 20. La votazione è
aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'articolo n. 20 è approvato.
Mettiamo in votazione l'articolo n. 21. La votazione è
aperta.
Esito della votazione:
Presenti: 34
Votanti: 20
Favorevoli: 20
Astenuti: 14 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Perron, Planaz, Rollandin,
Sammaritani, Spelgatti)
L'articolo n. 21 è approvato.
Mettiamo in votazione l'articolo n. 22. La votazione è
aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'articolo n. 22 è approvato.
Mettiamo in votazione l'articolo n. 23. La votazione è
aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'articolo n. 23 è approvato.
All'articolo n. 24 ci sono due emendamenti: l'emendamento di PCP
è soppressivo e l'emendamento della II Commissione è sostitutivo
dell'articolo. Mettiamo prima in votazione l'articolo soppressivo.
Ha chiesto la parola per l'illustrazione la consigliera Minelli, ne
ha facoltà.
Minelli (PCP) -
L'articolo 24 porta una modifica alle
competenze della Giunta regionale nelle procedure di concessione e
di subconcessione di derivazione delle acque e il conseguente
rilascio e revoca delle stesse. È un articolo simile al 16, che ha
però una portata, a nostro avviso, ancora più forte. In sostanza,
si interviene sulla legge 4 del 1956, in cui si prevedeva che la
materia delle concessioni fosse di competenza della Giunta. Nella
formulazione originaria all'articolo 6 si stabilisce che il
Presidente della Regione assume il decreto in esecuzione di
conformi delibere dei competenti organi regionali. Nella nuova
proposta il rilascio delle concessioni viene disposto direttamente
dal Presidente sulla proposta del dirigente competente in materia
di demanio idrico. In questo modo si affidano le concessioni delle
acque pubbliche, di cui a nostro avviso dovrebbe essere valutata la
pubblica utilità da parte politica, al dirigente, quindi il
Presidente si limita ad adottare il provvedimento sulla base della
proposta degli uffici. Inoltre in questo modo si toglie sia della
responsabilità, sia anche la possibilità di una scelta, in capo
alla Giunta e al Consiglio che, a nostro avviso, sono gli organi
competenti regionali di cui all'articolo 6 della legge 4 del 1956;
quindi l'emendamento propone la soppressione dell'articolo
mantenendo la formulazione originaria della legge, vista
soprattutto la delicatezza della materia.
Presidente -
Mettiamo in votazione l'emendamento di PCP
soppressivo dell'articolo. La votazione è aperta.
Esito della votazione:
Presenti: 35
Votanti: 15
Favorevoli: 2
Contrari: 13
Astenuti: 20 (Aggravi, Baccega, Bertin, Brunod, Carrel, Cretier,
Distort, Foudraz, Ganis, Guichardaz Jean-Pierre, Lavy, Malacrinò,
Manfrin, Marquis, Padovani, Perron, Planaz, Rollandin, Sammaritani,
Spelgatti)
L'emendamento non è approvato.
L'emendamento della II Commissione è sostitutivo dell'intero
articolo 24. Non vedo richieste. La votazione è aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'emendamento sostitutivo dell'articolo 24 è approvato.
Mettiamo in votazione l'articolo n. 25. La votazione è
aperta.
Esito della votazione:
Presenti: 35
Votanti: 31
Favorevoli: 31
Astenuti: 4 (Baccega, Carrel, Marquis, Rollandin)
L'articolo n. 25 è approvato.
Mettiamo in votazione l'articolo n. 26. La votazione è
aperta.
Esito della votazione:
Presenti: 35
Votanti: 31
Favorevoli: 31
Astenuti: 4 (Baccega, Carrel, Marquis, Rollandin)
L'articolo n. 26 è approvato.
Mettiamo in votazione l'articolo n. 27. La votazione è
aperta.
Esito della votazione:
Presenti: 35
Votanti: 31
Favorevoli: 31
Astenuti: (Baccega, Carrel, Marquis, Rollandin)
L'articolo n. 27 è approvato.
Mettiamo in votazione l'articolo n. 28. La votazione è
aperta.
Esito della votazione:
Presenti: 35
Votanti: 20
Favorevoli: 20
Astenuti: 15 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Marquis, Perron, Planaz, Rollandin,
Sammaritani, Spelgatti)
L'articolo n. 28 è approvato.
Mettiamo in votazione l'articolo n. 29. La votazione è
aperta.
Esito della votazione:
Presenti: 35
Votanti: 30
Favorevoli: 30
Astenuti: 5 (Baccega, Carrel, Marquis, Planaz, Rollandin)
L'articolo n. 29 è approvato.
Mettiamo in votazione l'articolo n. 30. La votazione è
aperta.
Esito della votazione:
Presenti: 35
Votanti: 20
Favorevoli: 20
Astenuti: 15 (Aggravi, Baccega, Brunod, Carrel, Distort,
Foudraz, Ganis, Lavy, Manfrin, Marquis, Perron, Planaz, Rollandin,
Sammaritani, Spelgatti)
L'articolo n. 30 è approvato.
Mettiamo in votazione l'articolo n. 31. La votazione è
aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'articolo n. 31 è approvato.
Mettiamo in votazione l'articolo n. 32. La votazione è
aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'articolo n. 32 è approvato.
Mettiamo in votazione l'articolo n. 33. La votazione è
aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'articolo n. 33 è approvato.
Mettiamo in votazione l'articolo n. 34. La votazione è
aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
L'articolo n. 34 è approvato.
Votiamo adesso la legge nel suo insieme. Per dichiarazione di
voto la consigliera Minelli.
Minelli (PCP) -
La legge
omnibus
è per sua natura
un provvedimento particolare che interessa più materie e argomenti,
quindi non è possibile certamente fare una dichiarazione di voto
complessiva. Abbiamo votato alcuni articoli del disegno di legge e
ci siamo astenuti su altri, ci siamo pronunciati negativamente
sull'articolo 24. Non entro quindi certo nel merito adesso dei
singoli articoli, ma mi soffermo solo su due temi che hanno un peso
decisamente diverso.
Il primo è quello dell'inserimento del gioco della Morra tra
quelli appartenenti alla tradizione valdostana, che ci ha lasciati
perplessi. Si tratta di un gioco praticato in molte regioni
dell'Europa e del Mediterraneo, dall'Aragona alla Catalunya, dalla
Savoia alla Provenza, alla Corsica, alla Slovenia, alla Croazia,
alla Sardegna, alle Marche, al Piemonte, alla Liguria, eccetera.
Era un gioco già noto tra gli antichi romani e lo chiamavano
ludere digitibus
, che letteralmente vuol dire giocare con le
dita; sappiamo tutti che tipo di gioco è, in Italia per lo meno.
Non si può escludere che questo gioco sia arrivato in Valle d'Aosta
nel 25 a.C. con la fondazione della città e la costruzione
dell'arco di Augusto; con un po' di ironia si potrebbe dire che i
conquistatori romani hanno colonizzato lo spirito ludico dei fieri
salassi. Ma battute a parte credo che, se si fosse voluto sostenere
economicamente questo passatempo, amato da una buona parte della
popolazione, si sarebbe potuto fare senza tirare in ballo Nohtra
Téra. È un gioco popolare e come tutti i giochi popolari è da
tenere in considerazione, quindi: gioco popolare, sì;
jeu de la
tradition valdôtaine
, non. Non ci sembra una modifica
legislativa adeguata, per quanto non poi così impattante.
Diverso invece è il discorso sull' articolo 24, su cui ci siamo
espressi negativamente. Nonostante l'emendamento migliorativo, che
è stato poi presentato successivamente e che concerne
sostanzialmente il mantenimento del ruolo dell'organo politico per
quello che riguarda la revoca delle concessioni, per il resto ha
sicuramente dei risvolti negativi, perché le decisioni relative
sono in capo ai dirigenti; è un po' la stessa cosa per quello che
riguarda l'articolo 16, di cui condividiamo l'analisi del collega
Distort. Riteniamo sbagliato che non venga mantenuta questa
prerogativa in capo alla Giunta e ci preoccupa che non sia l'organo
politico ad avere la responsabilità di provvedimenti così
importanti come quelli che riguardano le acque.
Il voto complessivo sarà naturalmente un voto di astensione.
Presidente -
Consigliere Aggravi per dichiarazione di
voto, ne ha facoltà.
Aggravi (LEGA VDA) -
Come è capitato in altre situazioni
nel voto di altre leggi di manutenzione, se in Commissione il voto
di blocco è stato di astensione, nel corso della trattazione dei
temi il gruppo Lega Vallée d'Aoste ovviamente si è pronunciato a
favore laddove ritenesse che ci fossero degli interventi che erano
condivisibili e, in alcuni casi, anche degli interventi il cui voto
è avvenuto in coerenza con quello già espresso in precedenza; penso
all'articolo che riguardava CVA, penso alle deroghe relative ai
dehor
e penso anche ad altri punti. Su altri ci siamo
astenuti in coerenza sia con gli approfondimenti richiesti in
Commissione, sia appunto con quelle che sono delle nostre
valutazioni e come è avvenuto in precedenza; ad esempio, nel caso
che ha interessato la specificazione fatta dal collega Distort, ci
siamo comportati di conseguenza. Detto questo nel complesso la
nostra posizione non cambia e quindi a livello complessivo ci
pronunceremo con l'espressione di un voto di astensione.
Presidente -
Consigliere Baccega ne ha facoltà.
Baccega (FI) -
Anche noi come Forza Italia per chiarire
la nostra posizione rispetto a questa legge di manutenzione. È
chiaro che nell'articolato avremmo potuto sostenere alcune
iniziative; personalmente l'ho fatto laddove ho ritenuto opportuno
dare il voto favorevole all'articolo riguardante gli impianti di
risalita, che ho sempre sostenuto in quest'aula. Per il resto, il
nostro voto di astensione va anche nella direzione del fatto che
per diciannove mesi abbiamo più volte detto che la legge 3
dell'edilizia residenziale aveva bisogno di interventi definitivi e
massicci per migliorare il suo percorso; non è stata neanche
sfiorata e da questo punto di vista dovremmo attivarci, affinché in
futuro si possa fare e proporre noi delle modifiche. Questo
determina ovviamente il nostro voto di astensione di carattere
generale.
Presidente -
Consigliere Carrel ne ha facoltà.
Carrel (PA) -
Come gruppo Pour l'Autonomie ci asterremo
anche nel complesso di questa legge. Ci siamo astenuti su tutti gli
articoli, votando contro all'articolo 16, anche avallando quanto ha
detto il collega Distort in quanto, dal nostro punto di vista,
quell'articolo andrà a creare diverse difficoltà in diverse
strutture, quando di fatto vi è già una struttura esistente che è
specializzata proprio per le concessioni. Per questo motivo
confermo quello che abbiamo già votato anche in Commissione, il
voto di astensione da parte di Pour l'Autonomie.
Presidente -
Consigliere Grosjacques ne ha facoltà.
Grosjacques (UV) -
Solo alcune brevissime considerazioni,
anche in relazione al lavoro fatto in IV Commissione su alcuni
articoli, in particolare i primi, il 2, il 3 e il 5, che
contribuiscono, anche se in piccola parte, a sburocratizzare le
pratiche amministrative, dando alle attività turistico ricettive e
commerciali una maggior tranquillità e una velocità nei rapporti
con lo sportello unico degli enti locali. Bene l'articolo che
aumenta il
plafond
di CVA sugli investimenti da fare nel
prossimo quinquennio.
In riferimento alle legittime considerazioni della collega
Minelli sull'articolo 24, credo che l'emendamento proposto dalla II
Commissione e votato oggi faccia chiarezza sulle relative
competenze tra dirigenti e Giunta regionale. Io credo che la
proposta del dirigente, al quale deve poi seguire il competente
decreto del Presidente della Regione, giunga alla fine di un
percorso molto scrupoloso, partecipato, all'interno del quale tutti
i portatori di interesse e i cittadini hanno la possibilità di
intervenire. Non vi è nessuna competenza da parte del dirigente, se
non quella di raccogliere le istanze che sono pervenute alla fine
delle visite istruttorie e delle conferenze di servizi, quindi non
vi è nessuna discrezionalità.
Invece, è molto importante che rimanga nelle competenze della
Giunta regionale, con il relativo decreto da parte del Presidente,
l'eventuale proposta di decadenza delle concessioni e
subconcessioni in materia idroelettrica. Non dobbiamo dimenticare
che dietro la realizzazione di un impianto idroelettrico ci sono
anni di lavori, milioni di euro di investimenti e oggi il rischio è
che vi sia una decadenza per delle infrazioni che, peraltro come
ben sappiamo, hanno riempito gli uffici di contenziosi, questo
perché a oggi la Valle d'Aosta non è dotata di una norma specifica
in materia di idroelettrico. Quindi, è bene che nei prossimi mesi
ci si concentri sia sull'approvazione del piano di tutela delle
acque, ma soprattutto su una legge che disciplini le concessioni a
uso idroelettrico e naturalmente le eventuali sanzioni in caso di
inadempienza. Oggi il riferimento è alla legge nazionale che è
piuttosto controversa e che, come dicevo, ha dato luogo a
moltissimi contenziosi che oggi sono ancora aperti. Per cui il
nostro voto sul complesso della legge sarà un voto favorevole.
Presidente -
Consigliere Marguerettaz per dichiarazione
di voto.
Marguerettaz (UV) -
Brevemente, perché dopo l'intervento
della professoressa Minelli che ci ha raccontato l'origine della
Morra, volevo semplicemente dirle che è andata di nuovo fuori
bersaglio. L'articolo 1 non è un articolo di finanziamento, ma
semplicemente permette sostanzialmente di aderire a quello che è
stato richiesto dall'associazione sport popolari; l'associazione
della Morra fa parte della associazione Esport de Nohtra Téra.
L'associazione Esport de Nohtra Téra aderisce alla FIGeST, la quale
aderisce al CONI. Quindi, al di là dell'ironia e del fatto che
bisogna sempre prendere in giro qualcuno, le dico che questo è un
atto che valorizza l'attività di tanti valdostani che aderiscono
all'associazione, anche qualcuno della sua vallata; peraltro, mi
complimento perché sono anche bravi. Quindi, le ironie sulle
tradizioni dei valdostani lasciano il tempo che trovano.
Presidente -
Consigliera Minelli per fatto personale.
Minelli (PCP) -
Non cado nella provocazione, voglio
soltanto dire al collega Marguerettaz che conosco bene il gioco
della Morra, conosco i giocatori della Morra, sono cresciuta in un
locale pubblico in quella che una volta si chiamava "cantina" e poi
in un bar, quindi conosco molto bene questo gioco e so che è un
gioco tradizionale, ma ritengo che non sia un gioco tradizionale
valdostano. Ho un enorme rispetto per tutto quello che è cultura
popolare, ho fatto una tesi di laurea sulla cultura popolare,
quindi non è di certo qualche cosa che non comprendo e non
capisco.
Le sto solo dicendo che, secondo me, si poteva trovare una
strada diversa che non ritenere questo tipo di gioco un gioco
tradizionale valdostano. É un gioco tradizionale del nostro Paese,
dell'Europa, del Mediterraneo. Poi lei mi dice che non è una
questione di contributi, ma io leggo nella relazione, in maniera
molto chiara, che la modifica della
omnibus
permette
l'accesso ai contributi regionali previsti dalla sezione terza del
capo 2 della nuova legge regionale, eccetera, "Nuova disciplina
degli interventi a favore dello sport". Io credo che si poteva
trovare una soluzione diversa per tutelare e aiutare un gioco di
questo tipo. Io non prendo in giro nessuno collega Marguerettaz, lo
sappia!
Presidente -
Consigliere Cretier ne ha facoltà.
Cretier (FP-PD) -
Semplicemente per annunciare il voto
favorevole del gruppo Federalisti Progressisti - Partito
Democratico perché, dall'analisi e dalle risposte che abbiamo avuto
in Commissione, credo che sia sostenibile. Ci sono delle norme non
vorrei dire più importanti o meno importanti ma necessarie, per cui
bisogna intervenire in termini legislativi e adeguare la situazione
attuale.
Sulla Morra non mi esprimo, perché non sono un giocatore.
Difendo semplicemente la potestà di ricordare che a carico mio ci
sono i giocatori della bassa Valle che si difendono, pur sapendo
che nella Coumba Freida ci sono dei titolati a rappresentare il
gioco, ma credo che ci siano altri giochi che creano molti più
problemi sociali alla nostra popolazione. Credo che lo spirito sia
in quel senso di sostenere, secondo me, un gioco tradizionale.
Presidente -
Assessore Marzi ne ha facoltà.
Marzi (SA) -
Nello scusarmi con l'aula per il parlare dai
banchi della Giunta, come gruppo Stella Alpina esprimiamo voto
favorevole alla
omnibus
di riferimento, come anche
richiamato sia durante il dibattito, sia in sede di presentazione
del disegno di legge di riferimento. Tra l'altro ringraziamo gli
uffici e il presidente Restano per la relazione di riferimento che
indica in maniera molto chiara tutti quanti i passaggi rispetto
agli articoli che vengono esplicitati all'interno del disegno di
legge.
Ci sono sicuramente, all'interno di questo importante strumento
di regolazione legislativa, alcuni articoli che, come richiamato,
esprimono carattere di urgenza: in particolare l'articolo 27 che
naturalmente permetterà la possibilità a tutta una serie di titoli
in termini di urbanistica di essere mantenuti per l'ulteriore
periodo di 210 giorni oltre la data di scadenza della normativa
nazionale del 30 di aprile 2022. Tra l'altro, questa
caratteristica, questo tema, è stato più volte trattato in
Consiglio, quindi oltre al carattere di urgenza, si era chiaramente
espressa una particolare sensibilità da parte di tutta quanta
l'aula nel fare in modo che a livello legislativo venisse posto in
essere quanto richiamato dall'articolo 27.
Per quanto riguarda le più che corrette connotazioni di matrice
politica rispetto all'articolo 16 e all'articolo 24 - ringrazio tra
l'altro il collega Grosjacques per essere intervenuto nel merito
delle scelte fatte, che comunque sono state frutto di una
mediazione, tant'è che abbiamo portato in votazione un articolo 24
emendato - è, a mio avviso, da rilevare che tutte queste istanze
sono assolutamente corrette, ma magari andavano poste in essere nel
momento in cui si è discussa la 22 del 2010 che, in maniera molto
chiara, ha reso evidente che laddove non esiste arbitrarietà, come
nel caso specifico, quindi si è divisa la gestione dall'indirizzo,
a tutti gli effetti è giusto in Giunta prendere atto da un punto di
vista politico di alcuni passaggi, come l'articolo 24 che viene in
emendato richiama, ma non sicuramente si può andare, ahimè, contro
alla chiarissima divisione che è stata posta in essere tra quello
che è il concetto di indirizzo e di gestione.
Presidente -
Consigliere Chatrian per dichiarazione di
voto, ne ha facoltà.
Chatrian (AV-VDA UNIE) -
Per confermare il voto
favorevole di Alliance e VdA Unie su questo provvedimento, che
comunque ho avuto modo di essere analizzato attentamente
praticamente da tutte le Commissioni. Poc'anzi il collega Marzi ha
messo in evidenza penso l'articolo se non il più importante, quello
che aveva una scadenza, quindi è positivo che oggi ci accingiamo a
votare e a sostenere questo provvedimento, perché vada nella
direzione: uno, di semplificare; due, di trovare delle soluzioni
nei vari dipartimenti, piuttosto che modifiche di natura tecnica
con indirizzo politico che hanno la possibilità comunque di trovare
delle soluzioni; tre, il fatto comunque di modificare quelle che
sono delle scelte obbligate, in modo da poter dare delle risposte
puntuali alla nostra comunità.
Presidente -
Non vedo altre richieste di intervento,
pertanto metterei in votazione il disegno di legge n. 52 nel suo
insieme. La votazione è aperta.
Esito della votazione:
Presenti: 35
Votanti: 18
Favorevoli: 18
Astenuti: 17 (Aggravi, Baccega, Brunod, Carrel, Distort,
Foudraz, Ganis, Guichardaz Erika, Lavy, Manfrin, Marquis, Minelli,
Perron, Planaz, Rollandin, Sammaritani, Spelgatti)
Il disegno di legge n. 52 è approvato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK