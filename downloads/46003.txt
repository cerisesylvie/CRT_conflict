Consiglio Regionale della Valle d'Aosta - Oggetto del Consiglio n. 2569 del 8 giugno 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2569 del 8 giugno 2023 - Resoconto
OGGETTO N. 2569/XVI - Interpellanza: "Promozione delle mele
Golden Delicious e Renetta della Valle d'Aosta riconosciute come
prodotti alimentari tradizionali".
Bertin (Presidente) -
Punto n. 39. Ha chiesto la parola
il consigliere Lavy, ne ha facoltà.
Lavy (LEGA VDA) -
Se a chiunque di noi venisse chiesto
qual è il frutto che più identifica la Valle d'Aosta, a tutti
verrebbe in mente ovviamente la mela Renetta, mela coltivata in
questa regione da secoli, che è inserita insieme alla Golden
Delicious nell'elenco dei prodotti agroalimentari tradizionali e
mela che oggi, purtroppo, sta subendo una sorta di trattamento che
la sta portando a essere sempre meno presente. Per chi poi non lo
sapesse la mela Renetta è anche una DOP in Trentino, perché insieme
alla Red Delicious e alla Golden Delicious è inserita nel Consorzio
delle mele della Val di Non e c'è da chiedersi il motivo per cui
una mela così importante che è l'immagine della Valle d'Aosta sia
una DOP ma in un altro territorio. Ma perché sto parlando di
fenomeno preoccupante? Perché chi nota, chi ha un occhio abbastanza
vigile vede che nei territori di Jovençan, di Gressan e di
Saint-Pierre si sta assistendo a una sostituzione di piante, quindi
si stanno tagliando i vecchi meli di mele Renette sostituendoli con
i filari di o Golden, o Fuji, o Gala che, dal punto di vista della
produzione, ne producono molto di più e anche dal punto di vista
economico giustamente c'è una rendita maggiore, ma si sta andando
incontro un pochino a una grande problematica perché se si rifiuta
il prodotto per eccellenza della Valle d'Aosta dal punto di vista
frutticolo, dove vogliamo andare? Per quale motivo c'è questa
sostituzione di piante? Bisogna chiederselo e i motivi sono
essenzialmente due: il primo riguarda in sé la produzione o,
meglio, la lavorazione della mela sulla pianta per portarla poi
alla raccolta, perché purtroppo è sempre stato fatto così, le mele
Renette sono innestate sul portinnesto franco, quindi alberi di una
chioma importante, di una grande altezza, che ad oggi cozzano con
la meccanizzazione, perché a livello di trattamenti, di potature e
anche di raccolta oggi purtroppo si predilige la produzione a messa
a dimora a filare, quindi tutte le altre mele sono innestate sul
portainnesto M9, quindi le piccole piantine che si possono mettere
sul filare, quindi si passa con il trattore o con altre macchine e
potatura, trattamenti e la raccolta sono molto più facili.
Il secondo aspetto riguarda la produzione, perché la produzione
della mela Renetta è altalenante nel tempo, quindi un anno c'è un
sacco di produzione, l'anno dopo invece la produzione cala
drasticamente e qui anche commercialmente c'è tutta una serie di
problematiche, perché comunque se si fanno anche accordi con la
grande distribuzione, un minimo di soglia di prodotto è da
garantire, però se la mela Renetta non produce tutti gli anni la
stessa quantità, è anche difficile da garantire questo tipo di
approvvigionamento alla grande distribuzione. Ci sono delle
soluzioni a questo tipo di problema, assolutamente sì e in qualche
maniera bisogna tirare anche in mezzo l'Institut agricole perché
già anni fa erano stati fatti dei prelievi su degli astoni su delle
mele Renette a Saint-Pierre e non solo a Saint-Pierre per fare in
modo di innestare poi questi astoni sul portainnesto M9, quindi
fare in modo che anche la Renetta potesse essere coltivata a
filare. Qui già si ridurrebbe un tipo di problema, perché appunto
se anche la Renetta potesse essere coltivata a filare, il problema
della meccanizzazione e della difficile lavorazione sarebbe almeno
in parte ridotto.
Un'altra cosa che si può collegare a questo tipo di aspetto
riguardo alla lavorazione sulla pianta sarebbe quella di creare una
sorta di misura a superficie per quanto riguarda la mela Renetta,
quindi se tu mantieni o in qualche maniera decidi di piantare
nuovamente delle mele Renette, si potrebbe pensare a una misura a
superficie in base agli ettari, una sorta di aiuto ai vari
produttori appunto per invogliare, mantenere e ripiantare questo
tipo di mela, proprio perché la produzione è così altalenante.
Il secondo aspetto è quello del prodotto, perché ovviamente è un
prodotto importante da valorizzare e proprio perché c'è questa
produzione così altalenante, quella che c'è è da rendere al meglio
e quale dovrebbe essere l'obiettivo? Beh, si è parlato prima della
mela Renetta DOP della Val di Non, dobbiamo puntare credo anche noi
ad avere la denominazione di origine protetta sulla mela Renetta in
Valle d'Aosta. Quello deve essere l'obiettivo principale, quindi
bisogna creare un Consorzio, c'è tutta una serie di passaggi che
bisogna fare, però se si vuole dare effettivamente un valore alla
mela anche da un punto di vista economico, sapendo che un anno la
produzione è maggiore e l'anno dopo minore, qual è il miglior modo
se non dare una denominazione di origine protetta a questo tipo di
mela? C'è quindi tutta la serie di interventi che si possono fare e
il
dossier
mele purtroppo in tutti questi anni non è mai
stato affrontato più di tanto: ecco perché anche in questa
interpellanza chiedo se esistano dei censimenti sulle piante di
melo in Valle d'Aosta, perché è interessante capire anche un minimo
magari l'evoluzione negli anni della presenza delle varie specie di
melo: la Renetta, la Fuji, la Golden, la Red e avanti così.
Bisogna prendere coscienza che oggi appunto c'è questo problema
e forse questa è anche un pochino l'ultima spiaggia perché sappiamo
che se aspettiamo ancora magari dieci anni, tutta la produzione o
quasi di mela Renetta può essere messa in discussione dalla legge e
dal mercato, perché giustamente anche i produttori piantano delle
piante che producono di più. Uno va a vedere le piante di Gala e
già dopo 2-3 anni hanno una produzione molto importante, per la
mela Renetta innestata sul franco ci vuole un sacco di tempo. Ci
sono quindi degli accorgimenti tecnici da un lato e accorgimenti
economici dall'altro, di valorizzazione del prodotto. Io spero,
Assessore, che su questo ci sia la stessa linea d'onda, quindi
aspetto la sua risposta.
Presidente -
Risponde l'assessore Carrel.
Carrel (PA) -
Grazie collega Lavy per aver acceso i
riflettori sul settore frutticolo, che è un settore in forte
crescita e sicuramente ha ampi margini di miglioramento, come lei
ha ben ricordato. Purtroppo le notizie che devo darle in merito
alle sue domande non sono proprio positive perché, come lei ho
saputo che sa già, non vi sono ad oggi dei censimenti veri e propri
delle piante di melo in Valle d'Aosta.
Vi è però una buona notizia: stiamo lavorando proprio in questa
direzione per creare e adottare lo schedario frutticolo, uno
schedario che è previsto a livello nazionale e su cui ci stiamo
confrontando con AGEA Coordinamento proprio per cercare nei
prossimi mesi di avere tutti i dati in modo proprio da andare nella
direzione che lei giustamente ha auspicato e che credo che sia
necessaria per poi porre in essere tutta una serie di politiche che
vanno dal PSR sino ad arrivare anche a dei fondi - perché no? -
anche regionali con magari una revisione della legge 17, ma, prima
di fare tutta una serie di analisi e di politiche, è sicuramente
necessario avere dei dati. In realtà dico che non vi sono stati dei
censimenti ma, proprio in risposta alla sua domanda, devo ricordare
che negli anni Novanta vi è stato un catastino frutticolo in cui
furono censiti tutti i Comuni, i fogli e i mappali su cui erano
presenti dei meli. Questo catastino però fu creato per gestire la
fitopatia cosiddetta "scopazzi del melo" e, in particolare, i
contributi per l'espianto e il reimpianto degli stessi. Era stata
fatta quindi una misura e uno studio del catasto e delle piante di
melo esclusivamente per quella problematica. Dopodiché negli anni
vi sono stati vari studi e vari approfondimenti anche dagli enti
che lei ha citato,
in primis
l'Institut agricole régional e
siamo arrivati nel 2008 ad avere un inventario varietale ma non
quantitativo, quindi abbiamo una situazione ferma al 2008 di tutte
le varietà coltivate in Valle d'Aosta ma non la quantità, quindi
non un dato che ci permette di evidenziare quello che lei ci ha
appena presentato.
Altro dato che abbiamo grazie al fascicolo aziendale SIAN, che
però è un fascicolo difficile da consultare e quindi è un dato
grezzo ancora da lavorare, è un dato varietale sulla mela Renetta
in quanto questa deve essere dichiarata per il pagamento del premio
biodiversità. Questa è un po' la situazione di cui parliamo oggi
sul settore frutticolo riguardante il melo in Valle d'Aosta.
È sicuramente condivisa da parte dell'Assessorato la necessità
di andare verso questa direzione, come le ho detto, abbiamo questo
schedario su cui stiamo lavorando proprio per poi agire di
conseguenza.
Mi permetta di ricordare che in questo momento vi sono diversi
coltivatori di meli Renetta, Golden e Delicius sia di piccole e
piccolissime imprese a conduzione familiare ma sia anche 55
produttori e aziende, quindi imprese, che confluiscono i propri
prodotti alla Cofruits, un'importante attività che svolge poi di
vendita nei propri luoghi di vendita, nei propri punti vendita in
Valle d'Aosta ma anche con una rete sviluppata in tutta la Nazione
e quindi anche con una strategia di conservazione a bassa
temperatura proprio per poi poterli lavorare e vendere in
sequenza.
L'Assessorato svolge diverse attività di valorizzazione della
produzione della mela e lo svolge attraverso la valorizzazione del
prodotto mela all'interno degli
show cooking
che effettuiamo
tutti gli anni, anche attraverso la manifestazione "Mele Vallée" di
Antey in cui andiamo ad avere uno
stand
e i nostri tecnici
partecipano per dare informazioni e promuovere questo prodotto e
attraverso il "Marché au Fort" in cui ovviamente vi è la presenza
di vari produttori, tra cui anche la Cofruits e in cui vengono
ritagliati spesso e volentieri negli anni degli spazi proprio per
fare degli approfondimenti specifici sulla situazione della
mela.
Per quanto riguarda la collaborazione con l'Institut agricole, è
una collaborazione che nel 2021, insieme alla collaborazione con la
Cofruits ha portato a predisporre la documentazione necessaria per
ottenere la "PAT mele della Valle d'Aosta", un percorso che è stato
bloccato perché la domanda è stata rigettata dal Ministero per
delle questioni di ricerca storica in quanto la richiesta era su
mele della Valle d'Aosta, vi sono dei documenti storici che parlano
di
pommes en Vallée d'Aoste
e quindi vi è questa differenza,
che è una differenza che ovviamente è di poco conto dal nostro
punto di vista, ma sicuramente formalmente ha bloccato questo tipo
di domanda. È un documento e un
dossier
che sicuramente
continueremo a seguire insieme alla Cofruits e all'Institut
agricole, avendo i dati che, come le ho detto, arriveranno dallo
schedario e da cui potremo iniziare a lavorare nei prossimi mesi,
sono sicuro che potremo portare avanti questo
dossier
con
maggiore efficienza nel futuro.
Presidente -
Per la replica, la parola al consigliere
Lavy.
Lavy (LEGA VDA) -
È paradossale ovviamente questo tipo di
disamina perché appunto c'è un settore che è quello tipico delle
mele che è in salute, la specie più importante che rappresenta la
Valle d'Aosta, che tendenzialmente non lo è, perché, purtroppo,
come spesso capita in Valle d'Aosta, manca una base dati alla base
su cui puoi basare delle politiche. Meno male quindi che si sta
lavorando a questo schedario proprio perché bisogna avere
cognizione di quale sia la fotografia attuale delle specie di mela
coltivate in Valle d'Aosta e credo, perché purtroppo non essendoci
i dati, è tutto basato a livello di sensazioni, parlando con i
singoli produttori, che però appunto oggi la mela Renetta stia
patendo rispetto alle altre specie: la Golden, la Fuji e la Gala,
proprio perché ci sono queste dinamiche: 1) di coltivazione, 2) di
produzione e commercializzazione che la sfavoriscono: ecco perché
il lavoro sulla DOP è assolutamente da riprendere e portare avanti,
sapevo di questo problema grammaticale praticamente della Valle
d'Aosta, però non bisogna di certo demordere ed è giusto continuare
ad andare avanti proprio perché comunque in Trentino la mela
Renetta è una DOP, qui che comunque la produzione è secolare, da
secoli, non ancora e quello servirebbe per dare un valore maggiore
al prodotto stesso.
Quando mi sono informato su questo settore, ho potuto notare che
purtroppo c'è sempre stato uno scarso coinvolgimento fra vari
produttori, Institut agricole e Regione e qui, da un lato, forse
uno potrebbe dire quasi anche meglio perché troppo spesso la
Regione ha voluto mettere le mani in pasta in ambienti in cui non
doveva mettere mano; dall'altro, però se l'Institut agricole non è
promotore di ricerca e di lavoro anche verso i privati, manca la
parte tecnica, manca la parte di istruzione e di insegnamento anche
verso i privati e le cooperative, perché altrimenti non si può
andare avanti di mercato, giustamente un privato fa una scelta di
mercato, vede che la Golden produce di più ma si vende a un prezzo
di un certo tipo, va sulla Golden, tralasciando magari la Renetta,
che sicuramente in quanto a ruralità è tutta un altro tipo di
immagine, però se l'immagine poi non è veicolata in qualche modo
anche a livello regionale, a livello di
marketing
, a livello
di produzione, a livello di messa sul mercato, si è in grande
difficoltà. Questo
dossier
quindi è assolutamente da
prendere con serietà e questa interpellanza ha lo scopo proprio di
incominciare questo tipo di percorso perché appunto nel tempo, ho
fatto un po' di ricerche, in Consiglio di mele non se ne è
praticamente mai parlato, soprattutto di mela Renetta.
Con questa interpellanza quindi in qualche maniera si vuole
mettere un punto di inizio, perché da qui a
tot
anni i
risultati tecnici da un lato... ne ho parlato prima, quindi il
portainnesto (incomprensibile) e avanti così per rendere più facile
la lavorazione della mela Renetta sui filari, la lavorazione su una
creazione di misura superficie che dia una mano a chi decide di
mantenere o comunque di ripiantare le mele Renette e, tre, cercare
di arrivare alla DOP, sono degli obiettivi che credo accomunino
tutti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK