Consiglio Regionale della Valle d'Aosta - Oggetto del Consiglio n. 2863 del 26 novembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 2863 del 26 novembre 1997 - Resoconto
SEDUTA ANTIMERIDIANA DEL 26 NOVEMBRE 1997
OGGETTO N. 2863/X Approvazione delle modificazioni della misura
1.3 e delle tabelle finanziarie del documento unico di
programmazione per gli interventi strutturali comunitari nelle zone
interessate dalla realizzazione dell'obiettivo 5B in Valle d'Aosta,
di cui al Regolamento CEE 2081/93.
Deliberazione Il Consiglio
Richiamata la propria precedente deliberazione n. 1145/X, in
data 25 gennaio 1995, recante approvazione del "Documento Unico di
Programmazione per gli interventi strutturali comunitari nelle zone
interessate dalla realizzazione dell'obiettivo 5b" (DOCUP), di cui
al Regolamento CEE n. 2081/93, successivamente modificata con
deliberazioni n. 1815/X, in data 14 febbraio 1996, e n. 2386/X, in
data 5 febbraio 1997;
Preso atto della necessità di procedere alle modificazioni della
Misura 1.3 "Rilancio delle produzioni minori" e dei piani di
finanziamento del DOCUP, alla luce dell'esperienza maturata e della
spesa sostenuta nel corso dei primi due anni di operatività del
programma;
Preso atto che le modificazioni di cui si tratta, concordate con
il Comitato di Sorveglianza per l'attuazione del DOCUP, istituito
con deliberazione di Giunta n. 2354, in data 17 marzo 1995, - il
quale adegua, se necessario e nei limiti armonizzati per ogni
singolo obiettivo, le modalità di concessione dei contributi
finanziari nonché il piano di finanziamento previsto - sono state
approvate dalla Commissione Europea, come da comunicazione in data
25 settembre 1997;
Richiamate le deliberazioni della Giunta regionale n. 6162 in
data 30 dicembre 1996, n. 317 in data 3 febbraio 1997 e n. 2436 in
data 7 luglio 1997, concernenti il bilancio di gestione della
Regione per l'anno 1997 e per il triennio 1997/1999, nonché la
circolare applicativa n. 7 del 6 febbraio 1997 (prot. n.
320/SGT);
Visto il parere favorevole di legittimità, rilasciato dal
Direttore della Direzione Regolamenti Comunitari e Sviluppo
Zootecnico, in vacanza del Capo Servizio Interventi Comunitari e
Affari generali, ai sensi dell'articolo 72 della legge regionale n.
3/1956 e successive modificazioni e del combinato disposto degli
articoli 13 - comma 1, lettera e) - e 59 - comma 2 - della legge
regionale n. 45/1995, sulla presente deliberazione;
Ai sensi dell'articolo 1, lettera h, della legge regionale 7
dicembre 1979, n. 66;
Delibera
1) di approvare le modificazioni, come specificate negli
allegati A e B che costituiscono parte integrante della presente
deliberazione, della Misura 1.3 "Rilancio delle produzioni minori"
e dei piani di finanziamento del "Documento Unico di Programmazione
per gli interventi strutturali comunitari nelle zone interessate
dalla realizzazione dell'obiettivo 5b", elaborato ai sensi del
Regolamento (CEE) n. 2081/93 e approvato con propria deliberazione
n. 1145/X in data 25 gennaio 1995 e successive modificazioni;
2) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 8 - lettera i) - del decreto legislativo
22 aprile 1994, n. 320.
Allegati A e B
(...Omissis...)
Presidente Ha chiesto la parola l'Assessore all'agricoltura e
risorse naturali, Vallet.
Vallet (UV) Comme le Conseil le sait, le Comité de surveillance
a faculté de proposer des modifications au document de
programmation et c'est ce que le Comité a fait.
Ces modifications ont été approuvées par les organes de la
Commission de l'Union européenne et - en allant dans le sens des
requêtes que nous avions faites au Comité de surveillance - je
demande au Conseil de bien vouloir les approuver pour conclure
ainsi l'iter d'approbation de ce document.
Je profite de ce point à l'ordre du jour pour proposer au
Conseil l'examen et l'approbation d'un ordre du jour, qui - en
reprenant l'ample débat qui dans ces jours se tient dans toute la
Nation au sujet de l'agriculture - demande aux différents
organismes de se faire charge des sollicitations qui nous
proviennent du monde agricole pour réaliser un programme
d'efficaces interventions pour alléger les situations tant au point
de vue fiscal que de prévoyance, mais surtout pour envisager un
programme d'initiatives permettant de relancer ce secteur en
difficulté dans tout le Pays et bien davantage dans une zone de
montagne comme la nôtre.
Cet ordre du jour est signé par les chefs de groupe de la
majorité, par les Conseillers Tibaldi, Chiarello, Linty et par
moi-même.
Ordine del giorno
Preso atto dell'ampio dibattito in corso sulle problematiche
connesse allo sviluppo agricolo;
Valutata la difficile situazione in cui versa il settore
agricolo, con particolare riferimento alle zone montane;
Tenuto conto che le difficili condizioni climatiche e
orografiche dei territori montani sono causa di elevati costi di
produzione non sempre compensati dal valore aggiunto delle
produzioni, anche se tipiche e di qualità;
Constatata la necessità di promuovere un'efficace azione volta a
razionalizzare gli interventi di politica fiscale e previdenziale
che tenga in debito conto la specificità delle zone montane dove
maggiormente essenziale risulta essere la funzione di difesa e di
salvaguardia del territorio svolta dalle attività agricole;
Il Consiglio regionale
Invita
il Presidente della Giunta regionale, i Parlamentari valdostani,
i rappresentanti del mondo politico locali, nazionali e del
Governo, unitamente al Presidente del Consiglio dei Ministri, ad
adoperarsi nelle sedi opportune ed in stretta collaborazione con le
organizzazioni professionali agricole affinché venga proposto e
realizzato un piano di efficaci interventi a favore
dell'agricoltura, con riguardo particolare alla tutela, sia a
livello comunitario che nazionale, delle politiche e degli
interventi destinati all'agricoltura delle zone montane.
F.to: Vallet - Florio - Perrin G.C. - Tibaldi - Ferraris -
Chiarello - Linty - Piccolo.
Presidente Ha chiesto la parola il Consigliere Viérin Marco.
Viérin M. (Aut) In parte per le motivazioni dette
dall'Assessore, in parte anche per le motivazioni già espresse dal
sottoscritto in apertura di seduta, anche il Gruppo degli
Autonomisti presenterà una risoluzione sull'argomento, chiedendone
l'iscrizione e la votazione al Consiglio.
Ordine del giorno
Il Consiglio regionale
Preso atto che numerose associazioni di categoria degli
agricoltori, e tra queste la Confederazione dei Coltivatori
diretti, hanno intrapreso un'azione di mobilitazione del settore
agricolo al fine di concretizzare un progetto di rilancio
dell'agricoltura;
Preso atto altresì che tale azione è motivata dal fatto che:
i cambiamenti caratterizzati gli ultimi anni della vita
politica, sociale e economica del nostro paese hanno trascurato,
con una sostanziale disattenzione, il settore agricolo;
le istituzioni centrali sono state incapaci sino ad oggi di
promuovere un'efficace politica agricola, comprendente una seria
rinegoziazione dei vincoli comunitari secondo gli interessi
generali dello Stato, tra una razionalizzazione delle politiche
fiscali, di quelle previdenziali e di sostegno dell'agricoltura di
montagna e dell'attività giovanile;
l'agricoltura esercita una funzione essenziale sul piano del
contributo all'esportazione e alla bilancia dei pagamenti, alla
politica monetaria, ed alla disinflazione e più in generale allo
sviluppo dell'occupazione;
Il Consiglio regionale della Valle d'Aosta
Condivide
le istanze presentate dagli agricoltori sottolineando, in
particolare, il forte disagio dell'agricoltura di montagna
all'interno della quale la mancanza di programmazione a livello
governativo si aggiunge alla quasi impossibilità nell'applicazione
delle norme strutturali che regolano il settore
Invita
il Presidente della Giunta regionale, i parlamentari valdostani,
i rappresentanti del mondo politico, locali, nazionali, e del
Governo, unitamente al Presidente del Consiglio dei Ministri, ad
adoperarsi nelle sedi opportune ed in stretta collaborazione con le
organizzazioni professionali agricole affinché venga proposto e
realizzato un piano di efficaci interventi a favore
dell'agricoltura, con riguardo particolare alla tutela, sia a
livello comunitario che nazionale, delle politiche e degli
interventi destinati all'agricoltura delle zone montane.
F.to: Viérin Marco - Lanivi - Lanièce - Marguerettaz - Aloisi -
Parisi - Rocchio - Dujany - Collé.
Presidente Aspettiamo che vengano distribuiti i due ordini del
giorno. Facciamo cinque minuti di sospensione, non di più.
Riprendiamo i lavori. Siamo all'oggetto n. 19.1. Dichiaro chiusa la
discussione generale sugli ordini del giorno, si passa alla
votazione.
Ha chiesto la parola il Consigliere Viérin Marco.
Viérin M. (Aut) Pensavo che l'Assessore avesse il coraggio
almeno di spiegare la stesura del proprio ordine del giorno e di
altri consiglieri, mi sembra che il Presidente lo volesse mettere
in votazione senza che prima nessuna spiegazione fosse data.
Fra i due ordini del giorno c'è notevole diversità e quindi,
visto che si vuole mettere in votazione il primo ordine del giorno,
che mi pare sia quello presentato dall'Assessore, avrei gradito che
ci spiegasse le premesse perché, se l'invito fatto al Presidente
della Giunta regionale e ai Parlamentari valdostani è identico, noi
abbiamo inserito invece un punto di condivisione di alcune
problematiche in essere e nelle premesse abbiamo inserito delle
cose che sono molto diverse, ripeto, molto diverse da quelle che
presenta l'Assessore.
Quindi chiedo se l'Assessore può illustrare queste motivazioni
scialbe, deboli, che costituiscono la premessa al documento
presentato.
Presidente Ha chiesto la parola il Consigliere Chiarello.
Chiarello (RC) Ho sottoscritto il documento dell'Assessore
intanto perché è stato l'unico che mi è stato sottoposto e poi
perché lo condivido appieno. Una cosa vorrei chiedere all'Assessore
o a chi mi vorrà rispondere. In questi giorni ho visto le prese di
posizione dei coltivatori, dei produttori di latte, ieri ho visto
la COLDIRETTI con le sue bandiere: ma questi della COLDIRETTI erano
quelli che appoggiavano il Ministro Pandolfi con Lo Bianco, adesso
non mi ricordo più i nomi dell'Associazione coltivatori. Vorrei
ricordare che le quote latte sono state sottoscritte dal Ministro
che si chiama Pandolfi - o si chiamava, non so se si chiama ancora
così - non c'erano solo le quote latte, c'erano le quote vino
anche, sono state pagate delle penali sulle quote vino, e noi lo
dicevamo, ci eravamo già lamentati allora che in questa maniera ci
facevamo massacrare, però quelle bandiere non le abbiamo viste
tante volte in giro.
Secondo me l'agricoltura si può difendere sempre, non dieci anni
dopo quando gli effetti di certe decisioni escono allo scoperto
perché quando i governi democristiani hanno pagato le multe anche
per quelli che non avevano diritto a produrre il latte perché non
c'erano tutti in piazza l'altro giorno e c'è gente che per poter
produrre latte ha speso milioni per comprare le quote. Poi c'è
anche un governo che non è mai riuscito a capire quanto latte si
produce in Italia, c'è un'AIMA e una COLDIRETTI che non hanno mai
dato i dati giusti, non sappiamo ancora adesso quanto latte si
produce in Italia e quanto latte si importa abusivamente.
Vorrei solo chiedere se questi sono gli stessi che appoggiavano
quelle politiche; adesso che devono pagare per il frutto di quelle
politiche si lamentano. Allora eravamo i cretini che dicevamo di
stare attenti a quelle politiche.
Presidente Ha chiesto la parola l'Assessore all'agricoltura e
risorse naturali, Vallet.
Vallet (UV) È evidente che l'impostazione dei due ordini del
giorno è diversa perché i presupposti sono diversi. Se devo dare
una risposta breve e sintetica alle domande di Chiarello, devo
rispondere di sì per cui è evidente che parto da presupposti
diversi perché il problema qui non è recepire le richieste della
COLDIRETTI piuttosto che di altri, il problema è farsi carico dei
problemi del settore agricolo, appoggiare con le nostre richieste -
come di fatto facciamo - le sollecitazioni che vengono o sono
venute ieri anche dalla COLDIRETTI e quindi esternare anche ad
altri le preoccupazioni.
Quindi nella sostanza le conclusioni degli ordini del giorno
sono le stesse, le premesse sono diverse perché, dal mio punto di
vista e dal punto di vista di chi ha sottoscritto questo documento,
le preoccupazioni sono generali, rivolte alla situazione del mondo
agricolo.
Non credo che si possa nelle premesse di un ordine del giorno
entrare nel merito delle proposte della COLDIRETTI: potremmo farlo,
ma credo in un'altra occasione perché, probabilmente, molti di noi
hanno impostazioni diverse da quelle della COLDIRETTI. Ma tutti
siamo preoccupati per il futuro e lo sviluppo economico del settore
agricolo pertanto, questa è l'intenzione e questi sono i
presupposti per la presentazione di quest'ordine del giorno. Invito
quindi chi ha sottoscritto questo documento e i consiglieri della
maggioranza a votare l'ordine del giorno che abbiamo
presentato.
Presidente Ha chiesto la parola il Consigliere Viérin Marco.
Viérin M. (Aut) Mi dispiace, Chiarello, forse non hai capito o
non hai letto neanche il documento prima di firmarlo...
(interruzione del Consigliere Chiarello, fuori microfono)
... meno male... perché mi sembra che entrambi i documenti non
tocchino né le quote latte, né altro...
(interruzione del Consigliere Chiarello, fuori microfono)
... dico solo, Chiarello, che il documento che tu hai firmato
non tocca né le quote latte né altro, tocca tutti altri aspetti.
Riguarda i provvedimenti fortemente restrittivi sia sul piano
gestionale e fiscale che sul piano previdenziale.
Sono questi i problemi che tocca perché non abbiamo più giovani
in agricoltura e tu lo sai meglio di me. Allora qual è il concetto?
Che questi sono i problemi reali oggi sul tappeto e sono questi i
problemi che hanno fatto scendere in piazza per la prima volta
anche gli agricoltori, i quali per scendere in piazza dovevano
avere problemi fortemente lesivi nei loro confronti. Sappiamo tutti
com'è l'agricoltore, ha sempre paura ad esporsi, quindi se è
arrivato ad esporsi è perché questo fardello che gli sta crescendo
sulle spalle è talmente pesante che non può più sopportarlo.
Quanto alla diversità, Assessore, forse le devo leggere io
l'italiano, perché lei ha detto le stesse cose che noi abbiamo
messo sul nostro documento. Leggo: "Preso atto che numerose
associazioni di categoria degli agricoltori, e tra queste la
Confederazione dei Coltivatori diretti, hanno intrapreso un'azione
di mobilitazione del settore agricolo al fine di concretizzare un
progetto di rilancio dell'agricoltura;". Noi abbiamo chiamato tutti
e non abbiamo fatto il passaggio che lei ha detto, di difesa degli
interessi della COLDIRETTI. Qui non siamo a difendere l'interesse
di nessuno, abbiamo richiamato le proteste di tutti.
Invece lei non ha toccato le premesse perché lei non mi dice
niente sul comportamento del Governo o sugli atti che il Governo ha
intrapreso o vorrà intraprendere in merito.
Nel suo ordine del giorno continua a mettere le stesse cose che
sono anche parole al vento. Potranno essere parole al vento anche
quelle proposte da noi, ma se non altro il nostro testo è più
incisivo.
Nel documento che lei, Assessore, presenta insieme ad altri
colleghi non traspare nessuna accusa o nessun rilievo verso il
Governo centrale...
(interruzione dell'Assessore Vallet, fuori microfono)
... esatto. Però l'IRAP e altre cose sono nate oggi e ricordo
all'Assessore, come promemoria, che sull'IRAP ci sono tasse che gli
agricoltori non hanno mai pagato e che ora dovranno pagare e non
potranno più far quadrare i loro conti. Qui sta il nocciolo della
questione; non sta nel solito discorso dell'agricoltura di montagna
o nel discorso dei prodotti di qualità della montagna e così via.
Il nocciolo è un altro, Assessore, e nella premessa del suo ordine
del giorno non viene messo.
Presidente Ha chiesto la parola il Presidente della Giunta,
Viérin Dino.
Viérin D. (UV) Je voulais souligner deux aspects politiques, qui
à mon sens vont au-delà des remarques qui ont été formulées.
Le premier se rapporte un peu à l'histoire non seulement des
problèmes concernant l'agriculture, mais également des mesures qui,
au cours de ces différentes années, ont été adoptées en faveur de
l'agriculture et surtout des différents gouvernements qui se sont
succédé à Rome et qui ont adopté les mesures qui aujourd'hui créent
des problèmes à l'agriculture en général. Maintenant qui s'excuse
s'accuse, donc de ce point de vue je ne voudrais pas toucher
d'autres sensibilités, mais c'est une remarque d'ordre politique
qui tient compte de l'histoire de ce Pays sur laquelle nous pouvons
exprimer des avis et des jugements différents, mais l'histoire est
là pour le démontrer et pour le prouver.
Il serait intéressant d'utiliser quelques formulations que
souvent Monsieur Marguerettaz emploie pour présenter cette vision
de choses ou cette partie de l'histoire du Pays.
En tout cas la remarque la plus importante est celle-ci. Il y a
une prise de position de la COLDIRETTI, donc c'est une des
organisations du monde agricole et il y a ensuite l'exigence
partagée par la plus grande majorité des membres de cette Assemblée
d'exprimer une position unitaire du Conseil vis-à-vis des problèmes
du monde agricole. Nous savons tous pertinemment que la force de
ces prises de position est représentée par l'unanimité et de ce
point de vue on ne peut se cantonner sur une position partisane -
même si elle peut avoir des éléments que nous pouvons partager - et
dire que c'est cette position qui doit être assumée de la part de
toute l'Assemblée parce que nous savons qu'une Assemblée est
composée de différentes forces politiques, il y a un pluralisme
qui, si l'on veut, doit être respecté de façon à renforcer cette
prise de position. C'est une approche qui est de nature politique
et donc c'est simplement sur la base de ces considérations que cet
ordre du jour a été présenté.
J'espère que l'on pourra encore arriver à une position unitaire,
donc j'invite Viérin Marco et les autres signataires à réfléchir
sur la position qu'ils ont prise, car ce n'est certainement pas une
position qui va en faveur de la solution des problèmes réels du
monde agricole.
C'est une position qui peut apparaître simplement une prise de
position partisane pour affirmer une différenciation à l'intérieur
d'un secteur, qui aujourd'hui par contre a besoin d'une forte
unité. Et c'est un des thèmes qui a été posé même par les
représentants de la COLDIRETTI lors de la rencontre d'hier, où l'on
a souligné l'exigence qu'il y ait une unité d'action et que l'on
puisse dépasser des divisions qui ont plus trait à des questions
d'ordre partitique que non aux véritables problèmes qui ont été
soumis à notre attention par les représentants du monde
agricole.
Presidente Ha chiesto la parola il Consigliere Viérin Marco per
dichiarazione di voto.
Viérin M. (Aut) Per dichiarazione di voto. Possiamo condividere
in gran parte quello che ha detto il Presidente, però il Presidente
ha condiviso una parte di quello che abbiamo detto noi, cioè che ha
dovuto trovare una mediazione politica. Allora qui bisogna capirsi:
se mediazione politica deve essere, non deve essere un mero baratto
per non toccare alcuni perché non devono essere toccati.
Nelle nostre premesse siamo stati molto più espliciti, abbiamo
ripreso quello che dicono le organizzazioni sindacali perché le
scelte sulla previdenza, sul fisco e su altre cose sono state prese
in questi ultimi anni e c'è veramente una levata di scudi da parte
degli agricoltori, c'è veramente una forte preoccupazione che
questo impedisca a quei pochi giovani che potrebbero intraprendere
di nuovo l'attività agricola a non più farlo. Però il primo
documento che viene posto in votazione, presentato dall'Assessore e
da altri, invita nella stessa maniera del nostro i Parlamentari,
però non è chiaro nelle motivazioni dell'invito. Ora, quando faccio
un invito ad una persona perché prenda una certa posizione in
Parlamento o in altre sedi, devo per forza dargli le premesse e, se
un documento è assente nelle premesse, è un invito al vento.
Quindi il nostro documento è chiaramente più forte del documento
presentato dall'Assessore ed è per questa ragione che noi voteremo
il nostro documento, mentre sull'altro documento non daremo
un'espressione di voto contrario perché l'invito è identico, ma non
ci possiamo esimere dall'astensione in quanto è un documento
monco.
Presidente Pongo in votazione l'ordine del giorno presentato
dall'Assessore Vallet ed altri:
Presenti: 33
Votanti e favorevoli: 24
Astenuti: 9 (Aloisi, Collé, Dujany, Lanièce, Lanivi,
Marguerettaz, Parisi, Rocchio e Viérin M.)
Il Consiglio approva
Presidente Pongo in votazione il secondo ordine del giorno,
presentato dal Consigliere Viérin Marco ed altri:
Presenti: 33
Votanti e favorevoli: 9
Astenuti: 24 (Agnesod, Bavastro, Bionaz, Borre, Chenuil,
Chiarello, Ferraris, Florio, Lavoyer, Louvin, Mafrica, Mostacchi,
Perrin C., Perrin G.C, Perron, Piccolo, Riccarand, Rini, Squarzino
S., Tibaldi, Vallet, Vicquéry, Viérin D. e Voyat)
Il Consiglio non approva
Presidente Pongo in votazione l'oggetto iscritto al punto
19.1:
Presenti, votanti e favorevoli: 33
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK