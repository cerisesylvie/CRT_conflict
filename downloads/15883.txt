Consiglio Regionale della Valle d'Aosta - Oggetto del Consiglio n. 2200 del 23 ottobre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2200 del 23 ottobre 1996 - Resoconto
SEDUTA ANTIMERIDIANA DEL 24 OTTOBRE 1996
OGGETTO N. 2200/X Approvazione dell'acquisto del fabbricato ex
cinema sito in Comune di Hône, di proprietà della Parrocchia di San
Giorgio, da destinare a nuova sede del centro di recupero
socio-educativo per portatori di handicap. Approvazione e impegno
di spesa. Delega alla Giunta.
Deliberazione Il Consiglio
Posto che nel Comune di Hône trova sede un centro
socio-educativo per portatori di handicap ubicato al piano
seminterrato della micro-comunità per anziani il cui spazio figura
insufficiente e senza aree verdi;
Atteso che l'Assessorato della Sanità e dell'Assistenza sociale
ha trovato una nuova sede mediante lo spostamento del centro
socio-educativo presso il fabbricato "ex cinema" sito nello stesso
Comune, di proprietà della Parrocchia di San Giorgio, che,
adeguatamente ristrutturato, consentirà un funzionamento migliore
dello stesso, come risulta dalla relazione dell'Assessorato di cui
trattasi in data 22 settembre 1995, prot. n. 27997/5/ASS/DS;
Preso atto che la Parrocchia, con lettera del 23 dicembre 1995,
per l'accettazione delle condizioni proposte dalla Regione con nota
del 14 dicembre 1995, prot. n. 16094/5 leg., ha richiesto di poter
allacciare la propria fognatura a quella che realizzerà
l'Amministrazione regionale e che l'edificio risultante dalla
ristrutturazione non comporti complicazioni a sfavore della annessa
Casa parrocchiale;
Atteso che l'Assessorato della Sanità ed Assistenza sociale, con
nota del 12 marzo 1996, prot. n. 22072/5 ASS/DS, ha dichiarato che
le dimensioni dell'edificio ristrutturato non verranno stravolte ed
ha espresso parere favorevole all'allacciamento della fognatura,
parere confermato dall'Assessorato del Bilancio e delle Finanze,
con nota del 9 aprile 1996, prot. n. 7280/5 Fin., a condizione che
le spese di allacciamento restino a carico della Parrocchia;
Preso atto che il fabbricato da acquisire è composto da un piano
terreno, con soprastante soppalco e piccolo retro, che è stato
valutato a corpo in Lire 149.000.000.= (centoquarantanovemilioni)
dal Servizio Demanio e Patrimonio dell'Assessorato del Bilancio e
delle Finanze con perizia di stima in data 21 febbraio 1995 e che
la Parrocchia di San Giorgio ha accettato di alienare l'edificio di
sua proprietà al prezzo determinato dalla perizia regionale;
Atteso che l'Assessore al Bilancio ed alle Finanze, ai sensi e
per gli effetti dell'articolo 22, comma 5, della legge regionale 19
gennaio 1996, n. 1 (legge finanziaria) ha espresso il proprio
assenso con nota del 12 giugno 1996, prot. 12313/5 Fin;
Visto il parere favorevole di legittimità rilasciato dal
Dirigente del Servizio affari generali e legali della Presidenza
della Giunta regionale, ai sensi dell'articolo 72 della legge
regionale n. 3/56 e successive modificazioni, e del combinato
disposto degli articoli 13 - comma 1 lettera e) e 59 - comma 2
della legge regionale n. 45/1995, sulla presente deliberazione;
Delibera
1) di approvare l'acquisto, per il prezzo a corpo di lire
149.000.000.= (centoquarantanovemilioni), del fabbricato "ex
cinema" sito in Comune di Hône, di proprietà della Parrocchia di
San Giorgio di Hône, entrostante ad area distinta al Catasto
Terreni dello stesso Comune al Foglio 20 con la particella n. 27,
denunciato al Nuovo Catasto Edilizio Urbano in data 26 aprile 1976
al n. 987 di protocollo del mod. 97, da destinare a nuova sede del
centro di recupero socio-educativo per portatori di handicap;
2) di stabilire che la Parrocchia di San Giorgio di Hône potrà
allacciare la fognatura della Casa Parrocchiale a quella che
realizzerà la Regione e che le relative spese resteranno a suo
carico;
3) di approvare ed impegnare la spesa complessiva di Lire
149.000.000.= (centoquarantanovemilioni) da imputare al capitolo
35060 ("Spese per l'acquisto di beni patrimoniali") - Rif. 623 -
del bilancio di previsione della Regione per l'anno finanziario
1996 che presenta la necessaria disponibilità;
4) di delegare alla Giunta regionale l'adozione di ogni
provvedimento di esecuzione per addivenire alla stipulazione
dell'atto notarile di trasferimento del fabbricato di cui si tratta
e, in particolare, per la designazione del Notaio rogante, per la
liquidazione della spesa, nonché per gli accertamenti circa la
consistenza e l'intestazione catastale dell'immobile da
acquisire;
5) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d) del decreto legislativo 22
aprile 1994, n. 320.
Presidente Ha chiesto la parola il Consigliere Marguerettaz.
Marguerettaz (PpVA) Avevo già avuto modo in commissione di
chiedere, probabilmente quel giorno l'Assessore non ha potuto
partecipare o non abbiamo ritenuto di scomodarlo, di avere
un'assicurazione su questo atto, che peraltro ha avuto anche il mio
voto favorevole.
Lo scorso anno avemmo occasione di fare un sopralluogo presso
questa struttura e effettivamente avemmo modo di constatare come
questo centro fosse alquanto inadeguato, quindi quest'atto ci vede
senz'altro favorevoli, con una volontà di chiedere un'assicurazione
in questo senso. Questi locali, che adesso verranno liberati, che
finora ospitavano questo centro di recupero per i portatori di
handicap, dal momento in cui verranno liberati ci era stato fatto
presente in occasione del sopralluogo, che sarebbero stati
assolutamente necessari per la microcomunità che è inserita
nell'edificio stesso. Volevo chiedere all'Assessore se questi
locali, una volta liberati, verranno destinati alla microcomunità
per anziani.
Presidente Altri chiedono la parola? Se nessun altro chiede la
parola, dichiaro chiusa la discussione generale.
Ha chiesto la parola l'Assessore alla sanità e assistenza
sociale, Vicquéry.
Vicquéry (UV) Pour confirmer ce que M. Marguerettaz a dit,
c'est-à-dire que les locaux seront utilisés surtout pour la
blanchisserie, la cousine et les magasins.
Presidente Si può passare alla votazione. I consiglieri sono
invitati a votare:
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK