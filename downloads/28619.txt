Consiglio Regionale della Valle d'Aosta - Oggetto del Consiglio n. 91 del 31 marzo 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 91 del 31 marzo 1969 - Resoconto
OGGETTO N. 91/69 - Costruzione del cavalcavia al passaggio a
livello di Donnaz. (Ritiro di mozione)
Montesano (P.S.U.)
- Chi illustra la mozione? Sono tutti
assenti?
Colombo (P.S.U.)
- Io penso che non sia neanche il caso
di attendere la presenza del Consigliere Tonino e Manganoni, perché
soprattutto Tonino dovrebbe essere informato che i lavori hanno
avuto inizio la scorsa settimana. Se c'erano ancora dei problemi di
occupazione di terreni, so che è intervenuto direttamente anche il
Consigliere Tonino per sbloccare questa situazione direttamente con
l'ANAS. È stato fatto il picchettamento, la Società ha già
incominciato gli scavi e per le pile sul quale fondare il
cavalcavia, quindi, finalmente questo lavoro dovrebbe avere inizio,
io penso che venga portato avanti anche con una certa celerità.
Germano (P.C.I.)
- ... Tonino e Albaney discutono per una
fabbrica, vengano chiamati, vengano qui.
Montesano (P.S.U.)
- Io non sapevo questo, ti ringrazio
per avermi detto questo. E allora ...
Andiamo avanti, Consigliere Manganoni, è stato chiamato per la
mozione presentata anche da Lei, del cavalcavia di Donnaz.
Manganoni (P.C.I.)
- Tonino sta arrivando, sta scendendo
con l'ascensore perché doveva esporla lui ... no, eravamo in
Commissione, adesso vado a vedere.
Montesano (P.S.U.)
- Allora andiamo avanti e rimandiamo
questa prima mozione per sentire un pochino gli interessati che
cosa vogliono fare in questa mozione. Passiamo al n. 17 "Acquisto
dei mezzi meccanici ...", adesso è scappato Manganoni, oggi non
siamo fortunati nella ...
Allora, Signori Consiglieri ricominciamo un po' con ordine,
ritorniamo al n. 16.
Ha già risposto l'Assessore ai Lavori Pubblici, dicendo che i
lavori sono iniziati almeno per gli scavi. Adesso se c'è qualcuno
dei proponenti che vuole parlare, o tutti gli altri, a favore di
questo argomento, io do l'apertura della discussione.
Tonino (P.S.I.U.P.)
- Io prendo atto che i lavori al
cavalcavia del passaggio a livello di Donnaz sono iniziati alla
data di presentazione della mozione, quindi legittima era la nostra
apprensione che, stando alle dichiarazioni fatte dall'Assessore ai
Lavori pubblici, in risposta ad una nostra interpellanza assicurava
che i lavori si sarebbero iniziati nel mese di ottobre del 1968.
Oggi finalmente i lavori sono iniziati e direi che dopo tre anni di
assurda attesa, era quasi ora. Vorrei però dire all'Assessore ai
Lavori pubblici, Colombo, alcune cose in merito al modo che si è
dato inizio ai lavori e ai danni alle colture che sono stati fatti
prima. Io ho già denunciato in questa aula, in passato, il modo
poco corretto che il Presidente della Giunta aveva firmato i
decreti di esproprio dei terreni, senza peraltro assicurare che i
proprietari fossero rispettati nelle loro proprietà mediante una
concordanza sul valore dei terreni da espropriare e sui relativi
danni causati. Mi fu risposto, dal Presidente, che ciò non
corrispondeva al vero, e che i proprietari erano d'accordo. Mi sono
trovato poi con questi proprietari, i quali mi hanno detto che
nessun accordo vi era stato sui prezzi, sia dei terreni, sia dei
relativi danni, quindi confermo questo ingiustificato modo di porre
la firma di esproprio dei terreni senza garantirsi prima se era un
accordo di massima coi proprietari.
Ora questo decreto di esproprio è scaduto da due mesi per cui
non vi era più nessuna autorizzazione di occupazione di quei
terreni, senza prima interpellare i proprietari, cosa che non è
stata fatta e naturalmente i proprietari sono intervenuti per
salvaguardare i loro propri interessi, consci però, nel medesimo
tempo che i lavori si dovessero fare, ma nel contempo avere delle
assicurazioni ed un aggiustamento sui prezzi dei terreni da
occuparsi.
Mi sono recato in questi giorni sul posto e ho potuto constatare
i danni fatti nel 1967 per l'abbattimento dei vigneti e delle
relative viti. Ora, se noi consideriamo la mancata produzione di
due anni, di quei vigneti, col prezzo che ha acquistato il vino di
Donnaz in questi ultimi tempi, constatiamo che il danno è molto
rilevante.
Ora, con l'inizio dei lavori, altro tagli di viti, perché il
progetto è stato leggermente modificato, ma di prezzi, di danni,
non se ne parla, salvo sentire, non so se sia da un ingegnere o da
un certo geometra, che il prezzo delle viti, il massimo, sarebbe
stato di £ 3.000 caduno, ma che prima di pagarle queste viti
sarebbero state misurate, il che vuol dire che man mano diminuisce
il diametro della vite, diminuisce anche il prezzo della vite
medesima. Ora, questo non è assolutamente il prezzo delle viti; i
viticoltori sanno quanto costa loro una vite che copra tutto il
pergolato: ci vuole almeno 10 anni per coprire un pergolato. Il
Comune di Donnaz ha sulla produzione del vino una parte consistente
della propria economia. Bisogna che Lei, Assessore Colombo,
intervenga per convincere quei signori che declassificano i valori
delle proprietà altrui, facendo opera di persuasione, sia per i
danni fatti nel 1967, sia per i danni di oggi e convincerli di
arrivare a determinare i prezzi dei terreni occupati, di modo che
si provveda in un modo celere, al pagamento dell'esproprio, e non
come vediamo sulla mozione allegata all'oggetto n. 20, dove si vede
che sono ancora da pagare gli espropri avvenuti cinque anni fa per
la costruzione della superstrada del Monte Bianco.
Detto questo, prendo atto dell'interessamento dell'Assessore se
Lei vorrà interessarsi per il problema che io ho posto. Questi
proprietari sono degli umili agricoltori, degli operai, che Lei ha
difeso quando era Segretario della Camera del Lavoro e che, penso,
voglia difendere maggiormente oggi.
Colombo (P.S.U.)
- Mi pare che stiamo uscendo da quello
che naturalmente è l'interpellanza. L'interpellanza parlava
veramente dell'inizio dei lavori. Io ricordo di avere assicurato il
Consiglio che questi avrebbero avuto inizio il mese di
febbraio.
Purtroppo si sono prolungati qualche cosa di più per un tipo di
stagione invernale che abbiamo avuto, nell'acquisizione di terreni,
in base a quella modifica del tracciato del cavalcavia stesso.
Sento adesso del problema dei terreni, di cui naturalmente io
non è che ne sapessi molto. So che di questo problema se ne è
interessato il Presidente della Giunta. Voglio soltanto aggiungere
che, sulla scorta di quando ha segnalato adesso il Consigliere
Tonino, vedrò anche questo problema con l'ANAS, nell'ambito delle
nostre possibilità. Non dimentichiamo che qui ci troviamo di fronte
ad una legislazione del tutto superata per quanto concerne gli
espropri. I prezzi vengono determinati da parte dell'UTE. Comunque
sarà nostra premura, come Amministrazione regionale, di intervenire
nei confronti dell'ANAS perché sia sollecito, soprattutto nel
pagamento, e in secondo luogo perché adegui i prezzi a quella che è
la realtà odierna di mercato. Queste sono le cose sulle quali io
posso assicurare, senza però promettere molto di più.
Manganoni (P.C.I.)
- Scusi, io vorrei porre all'Assessore
Colombo una domanda. Il decreto di esproprio a suo tempo firmato
dal Presidente della Giunta è scaduto, sono trascorsi due anni. E
un decreto di esproprio, trascorsi due anni, cade. È vero o non è
vero?
Ad ogni modo a me risulta questo: che il decreto di esproprio
firmato a suo tempo dal Presidente della Giunta è scaduto perché
sono trascorsi due anni, e noi sappiamo che il decreto di
esproprio, passati due anni, se i lavori non sono iniziati, decade.
Questa non è una novità, primo. Allora, se questo è vero, ed io
chiedevo se è vero, se è vero cosa succede? Che se i proprietari si
oppongono e dicono "il decreto è scaduto, l'Amministrazione
regionale o il Presidente della Giunta devono firmare un altro
decreto di esproprio", ciò che porta per le lunghe.
Secondo, firmato il decreto di esproprio, io non so per questa
procedura specifica dell'ANAS, ma normalmente per gli altri decreti
di esproprio normali, che firma il Presidente della Giunta, vengono
stabiliti i prezzi prima, e prima di firmare il decreto si
interpellano i proprietari. Queste sono le procedure normali e gli
si dice: "noi ti offriamo lire X al metro, tanto per le viti, ecc."
e tu accetti. Se accetti firmi e non occorre il decreto di
esproprio. Se tu non accetti questi prezzi, ti facciamo il decreto
di esproprio. Questa è la procedura normale. Ora cosa succede? Che
io non so se questi proprietari si oppongono e si attaccano ai loro
diritti, perché è un loro diritto; ma nel caso che questi non
vogliano fare rimandare le cose e lascino proseguire le cose, però
sarebbe almeno dovere dell'Amministrazione regionale, ed io penso
in modo particolare dell'Assessore ai Lavori pubblici, di tenere
questo discorsetto all'ANAS. Badate che quelli, che sono bravi,
anche troppo bravi, non si attaccano alle leggi, perché se si
attaccassero alle leggi, voi non cominciate un altro lavoro fin
quando non è fatto un altro decreto, e pertanto perdete del tempo,
perché un decreto richiede del tempo. Va bene, ed allora stabilite
almeno i prezzi. Io ho osservato, voglio sottolineare una cifra che
ha citato Tonino. Tonino dice: 3.000 lire le viti. Se fossero le
solite viti dei filari che abbiamo noi nella media ed alta valle,
3.000 lire può andare. Ma noi sappiamo che i vigneti dell'alta
valle non hanno le coltivazioni a filari, ce l'hanno a pergolato e
le viti che loro chiamano "le maiole" sono delle viti che hanno 20,
30 anni e sono di queste dimensioni.
Una vite produce anche 100, 150 litri di vino a differenza delle
nostre che al massimo portano 5 o 6 grappoli. Questo per la
differenza di coltivazione e nelle 3.000 lire possono andare le
viti di un paio di anni, ma si tratta di viti di 20, 25 anni. Con
quella produzione, 3.000 lire è una cifra assolutamente irrisoria.
Allora, io direi, qui, non per complicare le cose ma per
semplificarle e per venire anche incontro, per cercare di tutelare
i diritti degli agricoltori che sono sempre i tartassati quando
devono passare sotto le grinfie dell'ANAS, che in questo caso
l'Assessore Colombo interpelli, non so, per concordare un
sopralluogo con quelli dell'ANAS. Io non so come sono quelli
dell'ANAS adesso, ma ai tempi miei erano persone con le quali si
poteva discutere e concordare di fare un sopralluogo, ma presto
stabilire, non so oggi, ma una volta con l'ANAS si andava
abbastanza d'accordo. Concordare, invitare i proprietari,
concordare, dire loro almeno cosa verranno a percepire al metro
quadrato, o non so, per tutto l'appezzamento. Questo non importa,
si tratta di stabilire il quid e anche un impegno dell'ANAS che non
aspetti 10 anni come per la superstrada Aosta-Courmayeur che sono
7, 8, 10 anni che sono stati espropriati e i quattrini non li hanno
ancora visti. E se i quattrini li prenderanno, saranno talmente
svalutati che non serviranno più a niente. Ecco, questo è
l'indirizzo che io rivolgo all'Assessore. Se l'Assessore mi
risponde che accetta ecc. io mi dichiaro soddisfatto; però vorrei
un impegno in questo senso dall'Assessore, che d'altronde è anche
il suo dovere. Si tratta di tutelare la povera gente.
Montesano (P.S.U.)
- ... Prego i singoli Consiglieri di
fare meno brusio, Consigliere Pedrini, per favore e Gal, per
favore, abbiate pazienza. C'è un brusio che copre anche la
registrazione, abbiate pazienza!
Tonino (P.S.I.U.P.)
- Io ritengo che i proprietari, così,
anche consigliati dal sottoscritto, non abbiano posto resistenza
anche perché siamo stati noi firmatari di due o tre mozioni già su
questo cavalcavia e così hanno dato il via ai lavori, però stando a
questo, insomma, l'impegno è che l'Assessorato si dia da fare,
intervenga per assicurare a questi prezzi, per non arrivare ad un
altro decreto che non penso sia utile arrivarci, insomma quando è
stato fatto un accordo non è che questa gente voglia tanta roba, ma
non vuole nemmeno 50 lire al metro come è stato offerto. Insomma,
in un primo tempo, avere una assicurazione che abbiamo tanto al
metro del terreno che dobbiamo cedere e i danni fatti nel 1967 e
quelli del 1969, questa mancata produzione fatta venga pagata.
Tutto qui insomma, praticamente, si tratta ...
Colombo (P.S.U.)
- Non avrei altro da dire che ribadire
quello che ho detto prima che senz'altro, sulla scorta delle
segnalazioni che sono state fatte dal Consigliere Tonino, prima, e
del Consigliere Manganoni poi, vedrò questo problema direttamente
con l'ANAS. Non so quando sia scaduto, quando sia stato emesso il
decreto, questo non lo so, perché per la verità non mi sono
interessato. Comunque, indipendentemente dal decreto, senz'altro
questi contatti con l'ANAS per vedere di trovare una soluzione
naturalmente equa a quello che è l'indennizzo, lo faccio senz'altro
e vedremo un po' quali sono i risultati.
Montesano (P.S.U.)
- Altri interventi? Allora chiedo ai
Consiglieri proponenti: la mozione viene messa ai voti o
ritirata?
Tonino (P.S.I.U.P.)
- Io, stando alle ultime
dichiarazioni dell'Assessore, non so se i colleghi sono d'accordo,
io riterrei che la mozione deve essere ritirata, in quanto c'è
impegno ben preciso dell'Assessore.
Montesano (P.S.U.)
- Si passa all'oggetto n. 17.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK