Consiglio Regionale della Valle d'Aosta - Oggetto del Consiglio n. 3894 del 9 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3894 del 9 novembre 1992 - Resoconto
OGGETTO N. 3894/IX Mancato rispetto dell'intesa concernente
gli esami di lingua francese riservati ai docenti.
(Interpellanza)
Presidente
Do lettura della interpellanza presentata
dai consiglieri Beneforti e Trione:
Interpellanza A conoscenza del Protocollo d'Intesa raggiunto
con i sindacati scuola della CGIL-CISL-SAVT-UIL in merito alla
razionalizzazione degli esami della lingua francese riservati ai
docenti;
Visto il disegno di legge a suo tempo iscritto all'ordine del
giorno del Consiglio regionale e poi rinviato;
Preso atto degli ordini del giorno provenienti dai docenti della
scuola regionale di ogni ordine e grado che rivendicano
l'approvazione della legge concordata in sede sindacale;
i sottoscritti consiglieri regionali
Interpellano
l'Assessore competente per conoscere:
- i motivi per i quali non intende rispettare il Protocollo
d'Intesa sottoscritto in sede sindacale concernente gli esami della
lingua francese riservati ai docenti e quindi ripresentare
all'approvazione del Consiglio il disegno di legge conseguente.
Presidente
Ha chiesto di illustrare l'interpellanza il
Consigliere Beneforti, ne ha facoltà.
Beneforti (DC)
Nei confronti dell'Assessore Faval è la
prima interpellanza che presentiamo da quando ci troviamo alla
opposizione, ma non potevamo farne a meno.
I motivi che ci hanno indotto a farlo sono importanti, seri e
anche gravi. Si tratta di ottenere il rispetto di un accordo
sindacale sottoscritto fra le parti, tramite la ripresentazione di
un disegno di legge a suo tempo presentato al Consiglio e poi
rinviato.
L'Assessore sa, come lo so io, cosa rappresenta il mancato
rispetto di un accordo sindacale, raggiunto con tutte le
organizzazioni sindacali: c'erano la CGIl, la CISL, il SAVT, la UIL
e lo SNALS.
Nella sua gioventù l'Assessore Faval è stato rappresentante
sindacale, lo ricordo attivo difensore dei dipendenti regionali,
abbiamo lavorato insieme e collaborato. Allora non avrebbe permesso
a nessuno di non rispettare le intese che lui sottoscriveva, e
tanto meno lo avrebbe permesso nel trapasso fra una Giunta e
l'altra, perché per il sindacato qualsiasi Giunta è considerata
controparte; il sindacato non può seguire l'umore di chi si alterna
al potere.
L'Assessore Faval, per l'incarico che ricopre e per la sua
parentesi di sindacalista, credo non gradisca le critiche che gli
vengono mosse dall'intero mondo della scuola; fra l'altro è con
questo mondo della scuola che l'Assessore Faval deve fare i conti
fino a quando rimane seduto in quella poltrona, perché è la
controparte del mondo sindacale e del mondo della scuola.
La Stampa di venerdì scorso riportava una dichiarazione
dell'Assessore Faval, che era riportata fra virgolette, la leggo:
"Ho preso atto delle osservazioni fatte dalle organizzazioni
sindacali, ho assicurato ai sindacati che le loro osservazioni e
gli emendamenti da me proposti saranno sottoposti al giudizio della
maggioranza in una riunione che ho chiesto al Presidente della
Giunta di convocare in tempi brevi"
.
Presidente Lanivi, nella riunione di maggioranza che farete per
l'esame del problema, tenga presente che potete delegittimare
l'operato e il ruolo svolto dalla precedente Giunta di fronte alla
collettività valdostana come avete fatto per altri problemi; ma
grave è delegittimare il ruolo del sindacato, di un sindacato unito
come quello che oggi vi si presenta.
Voi oggi con il vostro comportamento correte il rischio di
indebolire il ruolo del sindacato di fronte ai propri iscritti, ma
quali vantaggi potete trarre da questo discredito del sindacato?
Non credo che il risentimento verso la Giunta precedente sia tale
da porvi in questa situazione; altri possono essere i problemi
tramite i quali potete dimostrare la vostra considerazione nei
confronti della Giunta Bondaz. A questo riguardo voglio farvi una
raccomandazione: cercate di agire con intelligenza, evitate il
ridicolo, evitate dichiarazioni banali e superficiali come è
successo in questi giorni su certi problemi in modo particolare
della sanità.
La stima che ripongo e che riponiamo nell'Assessore Faval mi
induce a credere che otterrà dalla maggioranza il rispetto della
intesa e che riproporrà il disegno di legge che prevede la
razionalizzazione degli esami di lingua francese riservati ai
docenti, così come chiedono i sindacati e i docenti, che si sono
riuniti in numerose assemblee e che hanno riconfermato la volontà
di ottenere il rispetto di un accordo sindacale e di ottenere la
ripresentazione di questa legge.
Mi auguro anche che nella maggioranza venga data la
considerazione che merita alla componente repubblicana, al
rappresentante Rusci, il quale aveva fatto quanto era nelle sue
possibilità per far rispettare l'accordo sindacale e portarlo alla
approvazione del Consiglio regionale.
Mi auguro anche che una volta tanto i consiglieri del PDS non
subiscano supinamente la volontà dei consiglieri del movimento di
maggioranza relativa; grave sarebbe ritrovare i consiglieri del PDS
partecipi e sostenitori di una azione antisindacale, come quella
che si sta verificando in questo momento. Ci auguriamo che
l'arroganza di qualcuno non venga seguita, non è quella del
Consigliere Stévenin.
Concludendo, confermo che noi per quanto ci riguarda stiamo
dal-la parte dei docenti e delle organizzazioni sindacali; confermo
che condividiamo anche quanto hanno dichiarato le organizzazioni
sindacali nel comunicato emesso dopo l'incontro con l'Assessore
Faval del 29 ottobre. Siamo d'accordo che gli emendamenti proposti
alla legge stravolgono la logica sottesa alla legge stessa.
Per questo riteniamo che il provvedimento debba essere
ripresentato alla approvazione del Consiglio nel testo concordato
in sede sindacale. Se così non sarà, faremo nostra e sosterremo la
proposta di legge regionale n. 464 presentata dal Gruppo Verde
alternativo, sia perché riproduce fedelmente il disegno di legge
presentato il 27 febbraio 1992 dall'allora Giunta regionale, sia
perché ci dà la opportunità di continuare il confronto e il nostro
impegno in questa sede per ottenere il rispetto di quella intesa
sindacale da parte dell'attuale maggioranza; inoltre anche perché
con la discussione e il confronto su quel disegno di legge ogni
forza politica presente in questo Consiglio dovrà dimostrare fino
in fondo da che parte sta.
Presidente
Ha chiesto di parlare l'Assessore alla
Pubblica Istruzione Faval, ne ha facoltà.
Faval (UV)
Je me réjouis par rapport au fait que le
Conseiller Beneforti a pensé de vouloir défendre la connaissance de
la langue française dans le corps enseignant de la Vallée d'Aoste.
Je dois tout de même lui dire que, en toute sincérité, il a donné
une lecture de cette question et une interprétation qui ne nous
concerne pas.
Nous ne pensons pas par là de ne pas reconnaître le rôle et la
fonction des syndicats, nous avons tout le respect pour les
syndicats et c'est bien pour cela que j'ai eu différentes
rencontres avec les syndicats, justement parce que nous pensons
aussi, par rapport à mon expérience précédente, comme il a bien
voulu rappeler M. Beneforti, que le syndicat est un interlocuteur
institutionnel du Conseil régional et de la Junte régionale.
Au contraire, j'ai demandé à la Junte régionale, aussitôt que
cette Junte a été élue, de réfléchir par rapport au contenu. J'ai
été autorisé, j'ai donc demandé de renvoyer la discussion de ce
projet de loi et entre temps j'ai proposé des modifications.
Des modifications que j'ai présentées à l'attention de la
majorité et la réunion à laquelle faisait référence M. Beneforti,
par rapport à l'article qu'il vient de lire, a déjà été faite. On
en a discuté et la majorité a décidé de nommer une commission où
toutes les composantes de la majorité soient représentées, pour
étudier le problème. La première réunion se tiendra mercredi
prochain.
Donc nous avons l'intention d'examiner attentivement cette
question, de proposer au Conseil régional une solution qui soit
adéquate pour toutes les composantes de l'école, parce que s'il est
vrai qu'il faut tenir compte des syndicats d'un côté, des
professeurs de l'autre, il faut tenir compte aussi des exigences
des élèves et des parents. L'application correcte et sérieuse du
Statut spécial de la Vallée d'Aoste concerne toute la société
valdôtaine et dans ce sens nous voulons proposer au Conseil
régional une solution qui soit à même de satisfaire toutes les
exigences de la communauté et non seulement les exigences d'une
partie de cette société valdôtaine.
Presidente Ha chiesto di parlare il Consigliere Beneforti, ne ha
facoltà.
Beneforti (DC)
Prendo atto della risposta che ha
dato l'Assessore Faval; voi dite che questa commissione di lavoro
che è stata istituita proporrà una soluzione a questo Consiglio,
che tenga conto degli interessi che ci sono: quelli del sindacato,
quelli degli insegnanti, quelli delle famiglie e degli allievi
della scuola.
Prendo atto di questa volontà di risolvere il problema, però
resta il principio che c'è stata una intesa sindacale, c'è stato un
accordo che oggi non viene rispettato.
La precedente maggioranza aveva raggiunto una intesa con le
organizzazioni sindacali, intesa che è stata trasformata in un
disegno di legge, credo che questa intesa non possa essere presa e
gettata come se la precedente Giunta e le organizzazioni sindacali
non avessero tenuto conto della realtà in cui doveva essere
applicato questo disegno di legge, che razionalizzava gli esami
della lingua francese.
Esamineremo la proposta e l'alternativa sarà poi quella di
seguire la legge che il Consigliere Riccarand ha presentato.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK