Consiglio Regionale della Valle d'Aosta - Oggetto del Consiglio n. 2193 del 23 marzo 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2193 del 23 marzo 2023 - Resoconto
OGGETTO N. 2193/XVI - Interrogazione a risposta immediata:
"Notizie relative a eventuali linee di indirizzo in merito allo
sviluppo futuro della stazione di Estoul nel comune di
Brusson.".
Bertin (Presidente) -
Punto n. 17.02. La parola al
consigliere Restano.
Restano (GM) -
Lundi 13 mars passé l'Administration
communale de Brusson a organisé une réunion publique ayant pour
thème quel avenir pour Brusson, pour Estoul. À la lecture de
l'invitation adressée à la population, je souligne la phrase :
"réunion visant à analyser les axes possibles d'aménagement futur
de la station de ski d'Estoul. Pour ma part, je voudrais ajouter
que pendant la soirée on ne s'est pas limités à analyser l'avenir
de la localité d'Estoul, mais on s'est confrontés sur le futur de
Brusson et pas seulement. La question ne se limite donc pas à la
localité d'Estoul. Permettez-moi de remarquer qu'à Brusson opèrent
6 hôtels, 6 chambres d'hôtes, 2 locations de ski, 2 écoles de ski,
4 magasins de vêtements ou de sport, 2 agritourismes, 2 campings et
beaucoup d'autres activités encore.
En considérant qu'au cours de l'année 2021 la société Monterosa
a commencé à abattre des arbres pour ouvrir une nouvelle piste de
ski à l'usage de la station de ski, compte tenu de la loi régionale
n° 15 de 2022 : "Dispositions concernant l'octroi de contributions
en faveur des petites stations de ski à intérêt local", on demande
au nouveau Gouvernement et à l'Assesseur compétent de savoir si ont
été données des orientations nouvelles concernant le futur
développement touristique d'Estoul.
Presidente -
Risponde l'assessore Bertschy.
Bertschy (AV-VdA Unie) -
Grazie collega Restano. Nel
brevissimo tempo di risposta due considerazioni. Innanzitutto ho
sentito il Sindaco di Brusson negli scorsi giorni per capire se mi
ero perso qualche invito o se la mia segreteria avesse non raccolto
qualche invito arrivato dal territorio. Mi ha confermato che non ci
sono stati inviti ufficiali all'Assessorato e che, anzi, la volontà
dell'Amministrazione era proprio quella di aprire un dibattito
all'interno della comunità legato a un indirizzo che
l'Amministrazione comunale di Brusson vuole dare in questa fase di
discussione degli accordi di cooperazione. Direi che
l'Amministrazione comunale di Brusson ha raccolto in pieno
l'
address
che abbiamo dato con la legge 15/2022: quello di
giocare un ruolo attivo in una fase di grande confronto che si è
aperto grazie alla legge che il Consiglio regionale ha approvato lo
scorso anno. Ogni comunità quindi è al lavoro con le società di
riferimento, con gli attori economici del territorio per iniziare a
ragionare sul futuro delle località. In questo senso ho potuto
ribadire al Sindaco quali sono gli indirizzi all'interno del quale
ci muoviamo, la legge n. 15 è uno dei punti di riferimento; il
Consiglio regionale ha espresso attraverso il DEFR le sue linee di
definizione, ci sono anche i documenti quali quello della strategia
all'adattamento dei cambiamenti climatici che guideranno una serie
di azioni d'investimento del futuro, che ovviamente passano per un
confronto appunto tra gli attori del territorio.
Per quello che ci riguarda, quindi non diamo e non daremo un
segnale e un obiettivo di gestione diretto, ma continueremo a dare
un indirizzo: quello che stiamo esprimendo, che abbiamo espresso
con la legge e che continueremo a esprimere.
Oggi si parla della società di Monterosa ma ci sono altre
società che devono governare attraverso il lavoro con le
Amministrazioni questa fase di revisione degli accordi di
cooperazione, che, ricordo, l'anno scorso sono partiti uguali per
tutti per dare il via alla legge, ma nei prossimi mesi invece
dovranno dare la possibilità a ogni territorio di sviluppare le
proprie peculiarità. In questa fase rimaniamo in attesa del lavoro
che ogni territorio farà e ci sarà a breve un incontro con il
Tavolo che abbiamo messo e organizzato l'anno scorso per dare
compimento alla legge per fare il primo punto della situazione sia
per la stagione in corso, sui risultati raggiunti nella stagione in
corso e sulle prospettive future.
Presidente -
Per la replica, la parola al consigliere
Restano.
Restano (GM) -
Grazie Assessore. Devo dire che
l'interrogazione era più rivolta allo sviluppo turistico e non allo
sviluppo esclusivo di una stazione di sci di Estoul, quindi prendo
atto che mi ha risposto l'Assessore agli impianti a fune e
permettetemi una battuta: non commissariateci il turismo. Noi
conosciamo bene le capacità dell'Assessore al turismo e la sua
professionalità, lasciatelo lavorare e non mettete le mani sopra
questo importante asse strategico per la nostra Regione. In ogni
caso riprendo le dichiarazioni fatte dall'Assessore al turismo a un
giornale locale, laddove dice che: "la Vallata è percorsa
quotidianamente diffondendo messaggi terroristici di chiusura di
alcune stazioni". Proprio perché la vediamo alla stessa maniera e
proprio perché non c'è alcun intento polemico con quest'iniziativa,
proporrò una risoluzione dove inviterò a fare l'audizione delle
parti interessate a un confronto in Commissione.
Presidente -
Per fatto personale, la parola all'assessore
Grosjacques.
Grosjacques (UV) -
Per fatto personale, ovviamente senza
voler minimamente polemizzare con il collega Restano, ma lei ha
estrapolato in modo intelligente uno spezzone di intervista nel
quale io concludevo con questa frase richiamando tutta l'attività
che, insieme al collega Bertschy, si sta facendo, ai sensi della
legge 15/2022, per la valorizzazione delle piccole stazioni
attraverso anche queste convenzioni di cui ha parlato
l'Assessore.
Lo smentire le Cassandre quindi stava a significare che - al di
là delle dichiarazioni che legittimamente ognuno, per la propria
parte politica, fa sui territori - alle spalle c'è un lavoro che
invece dimostra che l'Amministrazione regionale si sta muovendo nel
senso della valorizzazione e prima ancora della tutela e del
mantenimento delle piccole stazioni, anziché di volerle
chiudere.
Quanto di mia competenza, per l'aspetto che trattava di una
stazione prettamente a vocazione turistica con riferimento agli
impianti di sci, per la risposta invece è stato concordato che
fosse l'assessore Bertschy a rispondere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK