Consiglio Regionale della Valle d'Aosta - Oggetto del Consiglio n. 2296 del 15 novembre 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Precedente
Successivo
Resoconto integrale del dibattito dell'aula
Oggetto del Consiglio n. 2296 del 15 novembre 2001 - Resoconto
OGGETTO N. 2296/XI Disegno di legge: "Interventi regionali a
favore delle imprese colpite dagli eventi alluvionali
dell’ottobre 2000".
Articolo 1 (Oggetto)
1. La presente legge disciplina gli interventi regionali a
favore delle imprese industriali e artigiane, nonché delle imprese
operanti nei settori della ricettività turistica, del commercio e
dei pubblici esercizi, in relazione ai danni alle stesse causati
dagli eventi alluvionali verificatisi in Valle d'Aosta nel mese di
ottobre 2000, di cui allo stato di emergenza dichiarato con decreto
del Presidente della Giunta regionale n. 502 del 13 ottobre 2000 e
con decreto del Presidente del Consiglio dei ministri del 16
ottobre 2000.
Articolo 2 (Tipologia ed intensità degli interventi)
1. In relazione agli eventi alluvionali di cui all'articolo 1,
la Giunta regionale può concedere contributi nella misura massima
del novantacinque per cento dei costi fissi sostenuti dalle imprese
nel periodo compreso fra l'interruzione dell'attività produttiva e
la ripresa della stessa e, comunque, per non più di sei mesi.
2. I contributi possono essere concessi esclusivamente a favore
delle imprese che hanno ripreso l'attività produttiva svolta
anteriormente al verificarsi degli eventi di cui all'articolo
1.
3. I contributi sono concessi in ragione dell'ammontare totale
dei danni provocati, dell'incidenza degli eventi alluvionali nel
tessuto produttivo regionale, nonché del carico socio-economico
degli stessi, rapportato alle risorse finanziarie destinate dalla
Regione alle medesime finalità.
Articolo 3 (Rinvio)
1. La Giunta regionale provvede, con proprie deliberazioni, alla
disciplina dei procedimenti amministrativi finalizzati alla
concessione e all'erogazione dei contributi, nonché
all'individuazione dei criteri relativi alla determinazione del
danno ritenuto ammissibile.
2. Le deliberazioni di cui al comma 1 sono pubblicate sul
Bollettino ufficiale della Regione.
Articolo 4 (Disposizioni finanziarie)
1. La spesa per l'applicazione della presente legge è
determinata in complessive lire 500 milioni (euro 258.228) per
l'anno 2001.
2. L'onere di cui al comma 1 trova copertura nell'obiettivo
programmatico 2.2.1.04. "Interventi in conseguenza di eventi
calamitosi" mediante la riduzione per pari importo delle risorse
iscritte al capitolo 69000 "Fondo globale per il finanziamento di
spese correnti", dell'obiettivo programmatico 3.1. "Fondi globali",
previsto al punto B.1.1. "Legge quadro per la riorganizzazione del
sistema di incentivazione delle imprese", dell'allegato n. 1 dello
stato di previsione della spesa del bilancio della Regione per
l'anno finanziario 2001.
3. Per l'applicazione della presente legge la Giunta regionale è
autorizzata ad apportare, con propria deliberazione, su proposta
dell'Assessore regionale competente in materia di bilancio e
finanze, le occorrenti variazioni di bilancio.
Président
Collègues conseillers, il
m’appartient de vous rappeler que ce projet de loi a
reçu l’avis favorable unanime de la II
ème
Commission du Conseil et l’avis favorable à la
majorité de la IV
ème
Commission de
l’Assemblée. Il est également assorti
d’un avis favorable de la part de la Commission
européenne.
La parole au rapporteur, le Conseiller Praduroux.
Praduroux (UV)
Dopo l’alluvione che ha
colpito la Valle d’Aosta nel mese di ottobre scorso
i Valdostani hanno dimostrato la capacità di reazione,
d’impegno e di capacità organizzativa per rispondere
con immediatezza ed efficacia ai danni causati dal disastro
naturale. Di fronte alla desolazione dei villaggi sconvolti dalla
forza dell’acqua e di fronte ai drammi familiari la
nostra gente ha dato con slancio il via ad interventi che, con
l’immediato sostegno dei vari soggetti preposti,
hanno permesso di andare nel giro di poche settimane verso la
normalità.
L’Amministrazione regionale, oltre agli
interventi diretti di protezione civile e di ripristino delle
principali infrastrutture, ha subito avviato una serie di
interventi finanziari, amministrativi e legislativi per porre in
essere gli strumenti indispensabili ad una ripresa delle attività
lavorative, produttive e di trasporto. In questa ottica si
inserisce il disegno di legge regionale n. 118 che stabilisce gli
"interventi regionali a favore delle imprese colpite dagli eventi
alluvionali dell’ottobre 2000", a completamento
della legge regionale n. 5 del 18 gennaio 1998 e della "Soverato"
n. 365 del 2000.
Si tratta di uno strumento legislativo che va a disciplinare gli
interventi regionali per quei soggetti del mondo produttivo
valdostano, dal comparto artigianale a quello industriale, nonché
agli operatori nel settore del commercio, ricettivo-alberghiero,
turistico, che hanno visto la propria attività duramente colpita
dall’alluvione dello scorso autunno. Tali soggetti,
oltre ad accusare danni alle infrastrutture, hanno subito danni
indiretti.
Molti infatti hanno dovuto interrompere la propria attività per
inaccessibilità agli uffici o a causa di allagamenti e
danneggiamenti ai macchinari e alle strutture, oppure, ed è il caso
di quelli non colpiti direttamente dalla furia delle acque e dalle
frane, di coloro che hanno dovuto bloccare la propria produzione,
la commercializzazione, il trasporto delle merci, la vendita, che
hanno vista interrotta la possibilità di offrire i propri servizi o
la ricettività in conseguenza della situazione eccezionale che si è
protratta per il periodo successivo all’alluvione.
Durante questo periodo di forzata inattività le imprese hanno
dovuto comunque far fronte a costi fissi, non legati alla
produzione di beni o servizi, a cui non corrispondeva alcun ricavo.
Cito ad esempio i costi per il pagamento di canoni di affitto, di
locazione o dei macchinari, le quote di ammortamento dei
macchinari, le quote fisse di telefono e energia elettrica, gli
stipendi per il personale non collocato in cassa integrazione, i
costi di assicurazione.
Questo disegno di legge ha lo scopo di agevolare la ripresa
dell’attività da parte delle imprese, contribuendo
ad indennizzare nella misura massima del 95 percento i costi fissi
sostenuti. Il contributo è concesso in ragione
dell’ammontare complessivo dei danni provocati
dall’evento e dall’incidenza della
catastrofe, in relazione alle risorse finanziarie disponibili. I
procedimenti amministrativi per la concessione del contributo e i
criteri per la determinazione dei danni ammissibili sono stabiliti
con deliberazione della Giunta regionale.
La Regione ha da sempre favorito il consolidamento e lo sviluppo
delle imprese operanti in Valle d’Aosta nei settori
dell’industria e dell’artigianato,
commercio, turismo, attraverso iniziative dirette, interventi
finanziari, investimenti produttivi nonché attraverso la
razionalizzazione e la semplificazione dei relativi procedimenti
amministrativi. Questo è quanto specificano gli articoli 1-2-3-4
del disegno di legge regionale n. 118 con
l’obiettivo di fornire un sostegno adeguato ed
efficace al tessuto economico valdostano.
In conseguenza della situazione creatasi
all’indomani dell’alluvione
dell’ottobre 2000, dopo
un’approfondita valutazione tecnica dei danni subiti
dalle imprese, la Regione si rende parte attiva per predisporre un
programma di azione prioritaria volto alla rivitalizzazione di un
settore basilare per l’economia valdostana che ha
subito un periodo di forzata inattività.
Président La discussion est ouverte.
La parole au Conseiller Borre.
Borre (UV)
Questo disegno di legge ha avuto il parere
favorevole delle commissioni. In IV Commissione
l’Assessore ha chiarito i piccoli problemi che aveva
portato l’AVI, quindi la richiesta di
interpretazione anche di interruzione parziale che è stata
accettata da parte dell’Assessore, è stata data
garanzia e lo stesso per l’elenco dei motivi di
interruzione, che era solo un elenco citato a mo' di esempio per
non correre il rischio di perdere qualcosa nel percorso.
Ne approfitto per far presente alla Giunta un fatto che non è
legato al rimborso delle spese per l’alluvione, ma è
un fatto che mi ha colpito e che avevo già presentato
all’attenzione dell’Assessore. Si
tratta dell’interpretazione che gli uffici
dell’Assessorato avevano dato per quanto riguarda le
piccole rivendite commestibili perché troviamo nella legge della
Comunità europea allegata:
"? La durata del progetto è di un
anno?"
e qui trovo la solita frase, cioè:
"? Beneficeranno
degli aiuti le imprese industriali, artigiane? ad eccezione delle
imprese di produzione, trasformazione e commercializzazione dei
prodotti di cui all’allegato?"
. Questa frase è
stata riportata nella risposta ad un "commestibile" che aveva fatto
dei lavori, aveva avuto l’autorizzazione dagli
uffici prima e poi da Finaosta, dopo un esame più attento
l’Ufficio del commercio ha trasmesso una lettera che
diceva:
"Non è possibile dare il contributo perché le norme
della Comunità europea dicono che les aides ne peuvent-elles pas
être octroyées aux activités liées à la production, transformation,
commercialisation du produit agricole"
.
Questa per me è un'interpretazione estrema di quella che è la
possibilità di dare dei contributi perché un "commestibile" è vero
che vende un po' di pomodori, patate e insalata? ma questo non era
senz’altro nello "spirito" della circolare della
Comunità europea che si rivolgeva invece alla grossa trasformazione
che è legata ai prodotti agricoli. So che si sta preparando una
legge, ma è da un anno e più che si sta lavorando intorno, forse
era meglio guardare e approfondire questo tipo di interpretazione
per arrivare a dare la giusta dimensione alla trasformazione e
commercializzazione.
Président
Si personne ne souhaite intervenir, je déclare
close la discussion générale.
La parole à l’Assesseur à
l’industrie, à l’artisanat et à
l’énergie, Ferraris.
Ferraris (GV-DS-PSE)
Ringrazio il relatore per aver
illustrato in modo completo quali sono le caratteristiche e
l’obiettivo di questa legge. Questo provvedimento è
uno strumento che la Regione Valle d’Aosta adotta
per venire incontro ai problemi dell’alluvione ed è
uno strumento innovativo che si aggiunge a quanto previsto dalla
"legge Soverato" e dalla legge regionale n. 5.
Per quanto riguarda le questioni poste dal Consigliere Borre, mi
sostituisco nella risposta al mio collega Lavoyer per specificare
una questione. I rapporti con la Comunità europea che si sono
susseguiti nell’ultimo periodo ci hanno portato a
concludere che era necessario predisporre uno specifico disegno di
legge proprio perché il settore dell’agricoltura,
così come quello dei trasporti e della pesca, come viene indicato
nella lettera con cui l’Unione europea fornisce
parere positivo alla notifica di questa legge, ha bisogno di avere
uno strumento legislativo specifico che consenta in alcuni casi di
andare oltre gli aiuti consentiti alle imprese del settore
industriale o del settore artigianale.
È possibile anche superare i massimali soprattutto nel campo
della trasformazione dei prodotti agricoli, ma è necessario fare
questo passaggio. So che gli uffici dell’Assessorato
del turismo e commercio sono in avanzata fase di preparazione di
questo disegno di legge per cui penso che a breve verrà notificato
all’Unione europea con i tempi che voi sapete -
devono essere 60 giorni, ma poi purtroppo questi tempi si dilatano
- e quanto prima verrà esaminato anche in sede di commissione.
Président
Nous pouvons procéder à l’examen
article par article du projet de loi.
Je soumets au vote l’article 1
er
:
Conseillers présents et votants: 27
Pour: 27
Le Conseil approuve à l’unanimité.
Je soumets au vote l’article 2:
Conseillers présents et votants: 27
Pour: 27
Le Conseil approuve à l’unanimité.
Je soumets au vote l’article 3:
Conseillers présents et votants: 27
Pour: 27
Le Conseil approuve à l’unanimité.
Je soumets au vote l’article 4:
Conseillers présents et votants: 27
Pour: 27
Le Conseil approuve à l’unanimité.
Je soumets au vote la loi dans son ensemble:
Conseillers présents et votants: 27
Pour: 27
Le Conseil approuve à l’unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK