Consiglio Regionale della Valle d'Aosta - Oggetto del Consiglio n. 2758 del 24 settembre 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
FINANZA REGIONALE E LOCALE
Finaosta
Precedente
Successivo
Resoconto integrale del dibattito dell'aula
Oggetto del Consiglio n. 2758 del 24 settembre 1997 - Resoconto
SEDUTA POMERIDIANA DEL 24 SETTEMBRE 1997
OGGETTO N. 2758/X Modificazione alla convenzione tra Regione e
Finaosta S.p.A. per ciò che concerne i criteri di calcolo degli
interessi di mora sui finanziamenti per la gestione dei fondi
speciali destinati agli interventi di cui all'articolo 5 della
legge regionale 16/82.
Deliberazione Il Consiglio
Richiamate le deliberazioni del Consiglio regionale n. 563/VIII
in data 14 maggio 1984 e n. 3368/VIII in data 22 dicembre 1987
relative, rispettivamente, all'approvazione di una convenzione con
la Finaosta S.p.A. per la gestione dei fondi speciali destinati
agli interventi di cui all'articolo 5 della legge regionale 16/1982
ed alla modifica della convenzione stessa;
Ricordato che con deliberazione del Consiglio regionale n. 435/X
del 12 gennaio 1994, è stata integrata la convenzione di cui sopra
relativamente al calcolo degli interessi di mora, determinandoli in
misura pari al tasso ufficiale di sconto in vigore all'insorgenza
della mora o all'atto della risoluzione del contratto, aumentato di
quattro punti e mezzo;
Considerato che la convenzione stipulata con la Finaosta S.p.A.,
approvata con deliberazione di Giunta n. 5577 del 23 agosto 1985,
per la costituzione di un fondo di rotazione volto ad incentivare
la realizzazione di impianti di risalita e di connesse strutture di
servizio (legge regionale 46/85), prevede per il calcolo degli
interessi di mora l'applicazione del tasso ufficiale di sconto di
volta in volta vigente al verificarsi dell'insolvenza;
Ritenuto, pertanto, opportuno, in presenza di una persistente
congiuntura economica non favorevole ed in considerazione delle
finalità della legge regionale richiamata, uniformare il
trattamento degli interessi di mora, applicando alla Gestione
Speciale le condizioni di tasso in vigore per i finanziamenti a
valere sulla legge regionale 46/85 e determinare le modalità di
calcolo di tali interessi come indicato;
Visto che la Finaosta S.p.A. ha formulato, con lettera prot. n.
1353/L del 21 luglio 1997, proposta in tal senso;
Visto l'articolo 5 della legge regionale 16/82;
Vista la legge regionale 46/85;
Viste le deliberazioni del Consiglio regionale n. 563/VIII in
data 14 maggio 1984, n. 3368/VIII in data 22 dicembre 1987 e n.
435/X in data 12 gennaio 1994;
Vista la deliberazione della Giunta regionale n. 5577/85;
Visto il parere favorevole di legittimità espresso dal Direttore
della Direzione Finanze dell'Assessorato Bilancio, Finanze e
Programmazione, in vacanza del posto di Capo del Servizio credito,
assicurazioni e previdenza integrativa, ai sensi dell'articolo 72
della legge regionale 3/1956 e successive modificazioni, e del
combinato disposto degli articoli 13 - comma 1 lett. e) - 59 -
comma 2 - della legge regionale 45/1995, sulla presente
deliberazione;
Delibera
1) di modificare la convenzione in atto con la Finaosta S.p.A.,
relativamente ai criteri per il calcolo degli interessi di mora sui
finanziamenti per la gestione dei fondi speciali destinati agli
interventi di cui all'articolo 5 della legge regionale 16/82,
mediante sostituzione a decorrere dal 1° gennaio 1998 del punto 2)
dell'articolo 8 della convenzione rep. 6758 del 20 giugno 1984,
integrato dalla convenzione rep. 11403 del 12 aprile 1994, con il
seguente: "l'importo degli interessi di mora addebitati
nell'ipotesi di ritardato pagamento, alle scadenze convenute, di
quanto contrattualmente dovuto, nonché nell'ipotesi di risoluzione
del contratto; tali interessi sono da determinarsi in misura pari
al tasso ufficiale di sconto di volta in volta vigente al
verificarsi dell'insolvenza o all'atto della risoluzione del
contratto";
2) di sottoporre la presente deliberazione al controllo della
Commissione di Coordinamento della Valle d'Aosta ai sensi e per gli
effetti dell'articolo 8, lettera e), del decreto legislativo 22
aprile 1994, n. 320.
Président La discussion générale est ouverte. Quelqu'un demande
la parole?
On peut passer à la votation:
Conseillers présents, votants e favorables: 27
Le Conseil approuve à l'unanimité
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK