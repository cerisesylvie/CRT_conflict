Consiglio Regionale della Valle d'Aosta - Oggetto del Consiglio n. 68 del 11 febbraio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 68 del 11 febbraio 1982 - Resoconto
OGGETTO N. 68/VII - PERSONALE IMPIEGATO NELL'AMBITO DEI
SERVIZI E DELLE STRUTTURE DI APPOGGIO PER MINORI HANDICAPPATI
OPERANTI NELLA REGIONE - (Interrogazione).
PRESIDENTE
:
Do lettura del testo
dell'interrogazione:
Il Consigliere Minuzzo
INTERROGA
l'Assessore alla Sanità ed Assistenza Sociale per conoscere:
1) quante unità sono attualmente impiegate nell'ambito dei
servizi e strutture appoggio pubblici per minori handicappati
operanti nella Regione;
2) quante di queste sono in possesso del diploma di scuola media
superiore;
3) le modalità seguite per far ricoprire al personale in
oggetto, l'attuale incarico di servizio.
PRESIDENTE
:
L'interrogazione è rivolta
all'Assessore alla Sanità ed Assistenza Sociale Rollandin, il quale
ha la parola per la risposta.
ROLLANDIN
- (U.V.):
Per rispondere alla prima
domanda preciso che attualmente le persone impiegate nel Centro di
Aosta sono 6, e provengono dal personale che prima seguiva i
bambini presso l'ex brefotrofio situato nella Maternità. Al momento
della chiusura di questo anacronistico servizio, tenuto conto
dell'indirizzo nuovo in questo settore, soprattutto per la parte
degli affidi familiari, si è ritenuto giusto utilizzare
l'esperienza che questo personale aveva acquisito.
Considerato poi che il personale era eccedente rispetto alle
necessità dei vari servizi, tipo laboratori, abbiamo indagato su
quale era il personale che più si sentiva di seguire questo tipo di
problema che, come sappiamo, ha degli effetti un po' particolari, e
quindi le persone che attualmente svolgono questa attività hanno
già una certa predisposizione per l'esperienza acquisita con i
bambini.
Attualmente stanno seguendo un apposito corso di perfezionamento
predisposto anche in relazione alle iniziative che sono state
intraprese per l'anno internazionale dell'handicappato, ed in
armonia con un programma regionale per l'aggiornamento
professionale.
Questo corso è iniziato il 26 gennaio e tiene conto di due
preparazioni specifiche. La prima riguarda il grado e titolo di
studio. Infatti - e mi riferisco alla seconda domanda - nessuna di
queste persone è in possesso del diploma di scuola media superiore,
per cui alla fine del corso se ne tiene conto. Mentre c'è un altro
corso, che inizierà prossimamente, che invece tiene conto del
diploma di scuola media superiore. Questo personale sarà integrato
con personale aggiunto che servirà per i prossimi Centri che devono
aprirsi. I Centri che funzionano ora sono questo di Aosta, che
dovrà poi essere sistemato più adeguatamente nei nuovi locali
dell'ex asilo-nido, e il Centro di Châtillon, che attualmente è
situato in locali piuttosto disastrati, ma c'è già il progetto per
il trasferimento nell'ex casa De Matteis, che è di proprietà
regionale e che dovrebbe più degnamente e con più comfort, ospitare
questi minori. Qui abbiamo un'assistente che segue un bambino
handicappato, ma il Centro serve anche per servizi più specifici
come la parte riabilitativa, e quindi vi lavorano altri
operatori.
PRESIDENTE
:
Ha chiesto di parlare il Consigliere
Minuzzo; ne ha facoltà.
MINUZZO
- (P.S.D.I.):
Mi dichiaro soddisfatto
della risposta e riassumo: le unità impiegate attualmente sono 7,
cioè 6 più un'assistente; ma nessuna ha il titolo di scuola media
superiore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK