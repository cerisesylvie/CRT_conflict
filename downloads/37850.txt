Consiglio Regionale della Valle d'Aosta - Oggetto del Consiglio n. 1512 del 20 ottobre 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1512 del 20 ottobre 2015 - Resoconto
OGGETTO N. 1512/XIV - Interpellanza: "Modalità di
rinegoziazione dei contratti di fornitura da parte dell'Azienda
USL".
Presidente
- Per l'illustrazione, chiede la parola il
collega Gerandin, ne ha la facoltà.
Gerandin (UVP) -
Merci Président.
Considerato, Assessore, che lei, in quanto Assessore alla sanità
e alle politiche sociali, nell'affrontare le politiche sociali ha
oltre un terzo della disponibilità finanziaria del bilancio
regionale, per cui è assolutamente una fetta importante,
l'interpellanza che noi andiamo a proporre è per capire quali sono
le procedure con cui l'Azienda USL sta procedendo per la
rinegoziazione dei contratti di fornitura. Dico questo perché,
quando noi abbiamo audito anche in commissione consiliare l'Azienda
USL e ci è stato presentato un piano per quello che riguardava il
modello riorganizzativo dell'azienda, mi ricordo che è stato posto
all'interno della commissione proprio questo problema riferito alla
rinegoziazione e c'è stata anche una parziale modifica di questo
modello riorganizzativo, è stato introdotto quello che per legge è
previsto, vale a dire la possibilità da parte del soggetto
pubblico, in questo caso dell'azienda, di chiedere una
rinegoziazione con un ribasso del 5 percento per quel che riguarda
le forniture.
Ora, noi abbiamo visto, Assessore, che una delibera del 14
settembre del Direttore generale dell'azienda, la n. 924, di fatto
approvava a parziale sanatoria per il periodo dal 1° gennaio 2015
al 31 dicembre 2015 un contratto di fornitura di miscele per
nutrizione enterale di un valore di 308 mila euro, IVA compresa, e
leggendo anche quelle che erano le indicazioni che venivano
comunque...le motivazioni che venivano date all'interno di questa
delibera n. 924, c'era scritto che si era proceduto a richiedere
con delle note da parte dell'Azienda USL alle aziende interessate
alla fornitura una disponibilità a procedere a questa riduzione del
5 percento che la legge prevedeva. Queste società, da quanto ci
risulta, hanno risposto che davano la propria disponibilità a
proseguire i rapporti contrattuali fino al 31 dicembre 2015 alle
medesime condizioni economiche contrattuali, pertanto il
provvedimento decideva di prorogare in sanatoria alle stesse
condizioni questo tipo di forniture. Ora, noi vorremmo capire:
"
come l'Azienda USL stia procedendo alla rinegoziazione dei
contratti di fornitura e con quali risultati concreti; perché nella
delibera n. 924 si faccia riferimento esclusivamente alla legge n.
125 del 2015 e non anche al decreto n. 66/2014...
", che con
l'entrata in vigore il 24 aprile 2014...già in quella data diceva
che era necessaria una rinegoziazione delle forniture con un
ribasso del 5 percento; "per quale motivo il Governo regionale non
abbia sollecitato l'azienda a provvedere per tempo a subordinare la
proroga delle forniture alla riduzione nella misura del 5 percento"
e - ultima domanda - tenuto conto che in questa delibera si fa
riferimento a tutta una serie di problematiche riferite
all'utilizzo della Centrale unica di committenza, vorremmo capire
qual è l'orientamento della Giunta regionale in base a questa
Centrale unica di committenza di cui, per quello che ci riguarda e
per quello che siamo a conoscenza, tutti i soggetti pubblici che
operano all'interno della Valle d'Aosta dovrebbero avvalersi.
Grazie.
Presidente -
Per la risposta, ha chiesto la parola
l'Assessore Fosson, ne ha la facoltà.
Fosson (UV) -
Grazie Presidente.
"
Come l'azienda stia procedendo alla rinegoziazione dei
contratti...
", sono attualmente 545 le comunicazioni dirette
agli operatori economici fornitori intraprese dall'Azienda USL a
seguito dell'entrata in vigore del decreto-legge n. 78/2015, legge
n. 125, e in particolare in ottemperanza a quanto stabilito
dall'articolo 9-ter rispetto alla rinegoziazione del contratto con
i rispettivi appaltatori "
...al fine di conseguire una riduzione
su base annua del 5 percento
". Il termine previsto per i
riscontri formali è previsto in data 30 settembre 2015. Sono in
corso di valutazione le note di risposta. Sottolineo che sono 545
le comunicazioni dirette. I risultati per ora, come succede in
altri ambiti da una prima stima sono di non accettazione della
riduzione del 5 percento e quindi questo pone, secondo i termini
della legge, vari problemi perché se il soggetto non è disponibile,
bisogna provvedere a una nuova gara e non è detto che questa
avvenga in termini più vantaggiosi.
"
Perché nella deliberazione 924 si fa esclusivamente
riferimento alla 125 ecc.
": leggo quello che ha scritto
l'Azienda: "
nella deliberazione del Direttore generale si
richiama esclusivamente la legge n. 125 in coerenza con il
principio di successione delle leggi nel tempo, è infatti noto che
l'articolo 9 del decreto-legge n. 78 del 2005, convertito in legge
n. 125, ha introdotto una prescrizione che richiede nuovamente alle
amministrazioni sanitarie di attivarsi per ottenere una riduzione
della spesa corrente, come già precisato al punto 1
.
Nell'ambito degli operatori economici attualmente fornitori di
nutrienti di cui alla deliberazione in questione, l'Azienda ha già
conseguito una riduzione dello 0,5 percento sul contratto in essere
con la società Nestlé Italiana. Per quanto riguarda i benefici
economici ottenuti nel corso delle rinegoziazioni relative invece
alla terza spending review, per completezza si rivela che era stata
ottenuta una miglioria finanziaria su contratti in essere con i
seguenti operatori economici: società DMF, DEUTERA S.r.l.
".
Questa è un'eccezione su 545 rispetto ai fornitori che hanno
ricevuto un'indicazione a ridurre del 5 percento, perché in questo
caso i responsabili pensavano quest'anno di fare una gara da
inserire nell'ambito di altre già esistenti, particolarmente in
Liguria; poi questa prospettiva si è dimostrata non possibile
perché l'ingresso in una gara già in atto non concederebbe alle
stesse ditte pari condizioni.
"
Per quale motivo il Governo regionale non abbia
sollecitato...
": non è vero, il Governo regionale ha
sollecitato più volte, ma l'Azienda USL ricordo che è dotata di
autonomia organizzativa, amministrativa, patrimoniale, contabile,
gestionale e tecnica e soprattutto non è la Regione che deve
ricordare all'Azienda rispettare le leggi, perché la stessa le deve
rispettare già di per sé. La Regione comunque ha in fase di
costruzione un programma di controllo della spesa e basato
sull'obiettivo di ridurre al 5 percento tutti i contratti in
essere.
"
Se è intenzione dell'Azienda avvalersi nel futuro della
Centrale unica di committenza...
": in data 6 luglio 2015
l'Azienda ha provveduto, con deliberazione del Direttore generale
n. 741, a stipulare una convenzione per l'acquisizione di servizi e
forniture con INVA in qualità di Centrale unica di committenza
regionale e la firma della convenzione c'è stata in data 15 luglio.
Successivamente è stato trasmesso al soggetto aggregatore l'elenco
dei fabbisogni ai fini dei provvedimenti necessari a dare seguito
ai processi di affidamento.
Presidente -
Grazie Assessore. Per la replica, chiede la
parola il Consigliere Gerandin, ne ha la facoltà.
Gerandin (UVP)
- Merci Président.
Assessore, noi capiamo che 545 comunicazioni non sono facili da
gestire e su questo ci mancherebbe, ma è proprio perché sono 545
queste comunicazioni, per cui presumo che siano riferite a
forniture, sono 545 forniture o fornitori, ecco su questo...penso
che sia implicita la cosa. Io le ho chiesto una cosa ben precisa,
nel senso che, leggendo questo provvedimento, Assessore, il fatto
di fare riferimento esclusivamente alla data dell'entrata in vigore
della legge n. 125 del 2015 e la risposta che lei mi ha dato in
base al discorso della successione delle leggi e quant'altro...beh,
l'entrata in vigore della legge n. 125 del 2015, semplicemente non
escludeva l'Azienda USL dall'obbligo di muoversi già in data 24
aprile 2014, perché il comma 4 dell'articolo 8 stabilisce che a
decorrere dalla data di entrata in vigore del decreto, vale a dire
il 24 aprile 2014, le amministrazioni pubbliche devono ridurre la
spesa di acquisto di beni e servizi in ogni settore, precisamente
per i contratti in essere è prevista in favore delle pubbliche
amministrazioni l'autorizzazione che diventa in realtà un obbligo,
vale a dire la facoltà di chiedere alle ditte fornitrici la
riduzione del 5 percento.
Ora, lei doveva rispondermi perché dal 24 aprile si è aspettata
l'entrata in vigore della nuova disposizione di legge, che obbliga,
perché se prima c'era il dubbio che fosse una facoltà, adesso è un
obbligo. Allora, cosa c'è stato in questo lasso di tempo che non ha
permesso a queste 545 comunicazioni magari di partire con un
po'...diciamo un po' prima. È chiaro che se noi aspettiamo
l'entrata in vigore di quella che è la legge n. 125, beh, io penso
che abbiamo pure fatto in fretta a far partire 545 comunicazioni e
dire che il termine delle risposte era al 30 di settembre, penso
che abbiano agito anche in fretta, il vero problema è l'anno che
hanno perso prima. Allora non possiamo continuare...e lei, per la
carità, mi rassicura, Assessore, dicendo che, per quello che
riguarda la Regione, c'è una richiesta di riduzione del 5 percento
su tutte le forniture, ma l'Azienda USL cos'è? La Regione è
esclusivamente il salvadanaio per l'Azienda USL cui attingere?
Rendicontare? In assestamento di bilancio richiedere ulteriori
risorse? Allora, io chiedo se questo sistema di gestire più di un
terzo delle risorse del pubblico, del nostro bilancio
regionale...se sono gestite così, è chiaro che è molto difficile da
capire come mai la Regione chiede un sacrificio del 5 percento ai
fornitori. L'azienda si prende un anno e più di tempo e non applica
una disposizione di legge che era operativa - le ricordo, Assessore
- dal 24 aprile del 2014 e questo è stato detto in commissione, per
cui non è che non si sapeva, si sapeva che c'era questo e le
abbiamo chiesto pure di modificare il documento in commissione.
Cos'è stato fatto in più di un anno di tempo? Io le chiedo
veramente, ma, al di là delle polemiche, io immagino che in un
momento di difficoltà, diciamo di una difficoltà contingente,
bisogna probabilmente cercare di uscirne tutti insieme, ma qua
abbiamo dei settori che sono esenti dalle regole, prima abbiamo
visto si assumono in deroga, adesso si continua a fornire, a
prorogare con un anno di sanatoria una fornitura che avrebbe dovuto
addirittura avere una riduzione del 5 percento. Assessore, la
sanatoria è per un anno, a partire dal 1° gennaio 2015, per cui non
solo non si è provveduto a richiedere una riduzione, si è pure
prorogato di un anno alle stesse condizioni. Beh, siamo in un mondo
diverso, probabilmente lei ha una fetta di bilancio che gestisce in
piena autonomia e con le sue disposizioni, io non so qual è il vero
motivo; di certo, Assessore, non è così che si può gestire la cosa
pubblica, non è così che si può continuare a gestire la cosa
pubblica e poi magari venire a piangere che non ha risorse e
chiedere risorse in assestamento, è inaccettabile!
Presidente -
Grazie. Punto 29 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK