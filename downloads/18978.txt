Consiglio Regionale della Valle d'Aosta - Oggetto del Consiglio n. 2102 del 11 luglio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Parchi, riserve naturali, aree protette e attrezzate
COMMERCIO
Fiere, mostre e mercati
Precedente
Successivo
Resoconto integrale del dibattito dell'aula
Oggetto del Consiglio n. 2102 del 11 luglio 2001 - Resoconto
OGGETTO N. 2102/XI Presenza della Valle
d’Aosta alla "Mostra dei parchi e delle riserve
naturali" svoltasi a Milano. (Interpellanza)
Interpellanza Premesso:
- che recentemente la città di Milano ha ospitato la "Mostra dei
parchi e delle riserve naturali", terza edizione di una grande
rassegna della natura per le famiglie, per le scuole e per gli
operatori del settore;
- che tale evento, il quale ha avuto luogo nella storica e
suggestiva cornice dei Giardini Pubblici di via Palestro, ha visto
la partecipazione di oltre 150 aree protette di tutta Italia e ha
registrato un’affluenza di circa 80 mila visitatori
in pochi giorni;
- che l’iniziativa è stata promossa
massicciamente attraverso molteplici canali, quali annunci radio su
network nazionali, redazionali informativi su riviste
specializzate, comunicati stampa inviati a 270 testate nazionali,
30.000 pieghevoli informativi, oltre all’affissione
di manifesti e alla creazione di un apposito sito Internet
contenente il programma della manifestazione e numerose
informazioni sui parchi presenti;
- che il Parco nazionale del Gran Paradiso era presente con uno
stand disadorno, privo di qualsiasi attrattiva per i
visitatori;
- che il Parco regionale del Mont Avic non era nemmeno
presente;
tutto ciò premesso, i sottoscritti Consiglieri regionali
Interpellano
la Giunta regionale per conoscere:
1) per quali ragioni l’Ente Parco del Gran
Paradiso ha sottovalutato l’importanza
dell’iniziativa descritta in Premessa,
partecipandovi indirettamente con uno stand assolutamente
inadeguato e inidoneo a promuovere l’immagine
naturalistica e turistica della Valle d’Aosta;
2) per quali ragioni il Parco regionale del Mont Avic,
comprensorio interessante e ancora sconosciuto al grande pubblico,
non ha colto le opportunità offerte da tale occasione, prendendo
parte all’iniziativa;
3) se intende sensibilizzare gli organi direttivi di tali enti
affinché iniziative come quelle descritte in Premessa siano, in
futuro, prese in maggiore considerazione.
F.to: Tibaldi - Lattanzi - Frassy
Presidente
La parola al Consigliere Tibaldi.
Tibaldi (FI) Recentemente la città di Milano ha ospitato la
"Mostra dei parchi e delle riserve naturali".
Si tratta della terza edizione di una grande manifestazione che
è rivolta principalmente alle famiglie, alle scuole e agli
operatori del settore, una grande rassegna che si è svolta nel
cuore di Milano, in particolare nei giardini pubblici di via
Palestro, il più antico parco della città, a 500 metri da Piazza
San Babila, una delle zone centralissime del capoluogo lombardo che
grazie alla sua vicinanza strategica con le infrastrutture dei
trasporti, in particolare la ferrovia, la metropolitana e i mezzi
di superficie, ha attirato una notevole affluenza di pubblico.
A questa iniziativa hanno aderito, come è stato scritto nella
premessa dell'interpellanza, ben 150 aree protette di tutta Italia
e l’affluenza è stata registrata in circa 80.000
visitatori, per 4 giorni di rassegna, dal 24 al 27 maggio.
Obiettivo di questa iniziativa era la promozione
dell’ambiente, dei parchi naturali e la conoscenza
al pubblico delle molteplici attività che in essi si possono
svolgere. Le mostre si è avvalsa di patrocini importanti, fra cui
la Federazione italiana parchi e sponsorizzazioni di tutto
rispetto.
A questa manifestazione purtroppo ha fatto capolino, ma un
capolino non tanto per l’onore quanto per una
presenza sofferta e obbligata, anche il Parco nazionale del Gran
Paradiso, adesso non si sa se per conto del proprio ente o se per
qualche consorzio collaterale. Lo stand del Parco del Gran Paradiso
era piuttosto disadorno, privo di personale dedito a dare
informazioni sulle qualità dell'importante area protetta, sulle sue
caratteristiche e sulle iniziative che in esso si possono svolgere.
Peraltro non era nemmeno presente il Parco regionale del Monte Avic
che sappiamo essere un parco altrettanto importante, anche se
dimensionalmente più piccolo ma, che pur essendo un comprensorio
interessante sotto il profilo naturalistico è sconosciuto al grande
pubblico.
Tradotto in poche parole sembra che la Valle
d’Aosta abbia perso una grande chance,
un’occasione che si sintetizza in promozione e noi
sappiamo che la promozione è quanto mai essenziale per far
conoscere le iniziative di una comunità, di un’area,
di un comprensorio.
Naturalmente la segnalazione ci è stata fatta da diversi amici
valdostani, che si sono recati in quel di Milano i quali hanno
constato come la Valle d’Aosta, che dovrebbe fare
dell’ambiente una delle sue potenzialità ha
realizzato uno stand disadorno e uno addirittura assente sono
proprio le loro rimostranze che noi abbiamo riassunto in questa
iniziativa che oggi proponiamo all’attenzione
dell’Assessore, al quale poniamo tre quesiti:
- per quali ragioni l’Ente Parco, che sappiamo
nel suo consiglio direttivo è autorevolmente rappresentato anche
dalla Valle d’Aosta e dagli enti territoriali che
sono compresi nel suo perimetro, ha sottovalutato
l’importanza dell’iniziativa
partecipandovi indirettamente - ci pare di sapere attraverso il
Consorzio Gran Paradiso Natura, poi l’Assessore
confermerà o meno - con uno stand che non era assolutamente
all’altezza dei parametri richiesti dalla rassegna
estremamente importante, alla quale hanno fatto presenza anche
numerose scolaresche, oltre a famiglie e turisti che hanno
acquisito in pochissimo tempo informazioni sulle aree protette lì
presenti.
Ci è stato riferito che il sabato sera o la domenica mattina
erano già esauriti tutti gli opuscoli informativi sulle singole
aree, tra l’altro mi sono fatto spedire via
Internet, che poi fornirò all’Assessore se ci tiene,
la consistenza qualitativa e quantitativa dello stand del Gran
Paradiso, si commenta da solo;
- seconda domanda: per quali ragioni il Parco regionale del Mont
Avic, area che potrebbe essere sviluppata in maniera più adeguata,
era totalmente assente, non ha preso parte
all’iniziativa;
- terza domanda, di prospettiva: se intende sensibilizzare gli
organi direttivi di tali enti affinché iniziative come questa
descritta in premessa abbiano in futuro una maggiore considerazione
da parte di questi enti.
Presidente
La parola all'Assessore all'agricoltura e
risorse naturali, Perrin.
Perrin (UV)
Le Parc national du Grand Paradis et le Parc
du Mont Avic sont des organismes autonomes, par conséquent
c’est à eux de choisir les manifestations auxquelles
prendre part. Je pense qu’ils le font après avoir
analysé la portée ainsi que l’engagement économique
conséquents. D’autre part ce genre de manifestations
ne constitue pas l’unique moment de promotion de
l’image naturaliste de notre Région, par exemple ces
mêmes parcs font partie du Coordinamento nazionale dei parchi e
delle aree protette et ils sont présents dans les grands réseaux
Internet avec leur propre page.
Dans ces dernières années l’Administration
régionale aussi a pourvu à promouvoir cet aspect par la
participation à "Parco produce", peut-être le salon le plus
représentatif sur les parcs et les zones protégées qui se déroule
chaque année à Ancona sous le patronage du Ministère de
l’environnement et de la Fédération des parcs.
L’année passée l’Assessorat a
organisé la participation au salon avec la présence soit du Parc
national du Grand Paradis que celui du Mont Avic qui ont présenté
leur stand avec tous les matériels nécessaires pour promouvoir et
valoriser les nombreuses ressources naturelles présentes en Vallée
d’Aoste.
Le Parc du Mont Avic normalement adresse ses actions de
promotion vers un public déjà intéressé au milieu des Alpes, qui
aime le tourisme naturaliste et qui est respectueux des traditions
locales. Mais, pour revenir aux questions plus ponctuelles, le Parc
du Mont Avic dans cette phase a eu quelques problèmes
d’accès et donc n’était pas présent
dans les différentes manifestations tandis que le Parc du Grand
Paradis a confié son matériel promotionnel, comme justement le
disait le Conseiller, sans une présence propre.
Quant à la troisième question, je suis toujours engagé à veiller
afin que l’image naturaliste de la Vallée
d’Aoste soit valorisée à tout niveau et là je
partage les sollicitations du Conseiller Tibaldi et je prends acte
qu’on n’avait pas évalué
opportunément le niveau et l’importance de cette
grande exposition. Je ne pourrais donc que solliciter les
organismes intéressés à prêter toute l’attention
possible aux différentes initiatives du secteur.
Presidente
La parola al Consigliere Tibaldi.
Tibaldi (FI) Ringrazio l’Assessore per la
risposta. Innanzitutto prendo atto favorevolmente delle
sollecitazioni che si impegna a fare ai rispettivi enti affinché
iniziative di questa portata siano prese in maggiore
considerazione, di questo non possiamo che esserne assolutamente
lieti.
Mi consenta però alcune considerazioni su una parte delle sue
risposte fornitemi poc’anzi: è vero che tali enti
sono autonomi e di conseguenza hanno organismi direttivi
altrettanto autonomi, però è altrettanto vero che in Italia
organismi direttivi, la Regione e gli enti territoriali, comuni,
che come dicevo prima rientrano nel perimetro del parco, sono
adeguatamente rappresentati.
La Valle d’Aosta e i comuni valdostani hanno dei
loro rappresentanti nel consiglio direttivo, rappresentanti
nominati dalla Giunta e, di conseguenza, sono indicati innanzitutto
da voi, quindi è opportuno che queste sollecitazioni si facciano,
immediatamente ed efficacemente nella direzione di queste persone
che sono i vostri e i nostri rappresentanti.
Secondo: lei dice che non è questa l’unica
iniziativa (e me ne elenca alcune altre). Per carità, è vero che
non è l’unica iniziativa, però è un'iniziativa che
ha una sua rilevante portata. Milano è il cuore pulsante del nord
Italia, in pochissimi giorni abbiamo visto una affluenza di
pubblico che è tutt’altro che trascurabile. Rispetto
le altre iniziative che lei ha citato in maniera molto sintetica, è
auspicabile che iniziative di questo livello non vengano
disconosciute o non considerate da chi dovrebbe essere preposto
alla tutela, alla salvaguardia, ma anche alla promozione di queste
aree naturalistiche.
La terza considerazione è una considerazione più generale, ma si
inserisce cornice a cui fa cenno l’interpellanza, e
si riferisce al check up del WWF sulle aree naturali protette
regionali che non assegna certo alla Valle d’Aosta
una posizione particolare. L’Assessore vedo che
sorride, evidentemente sarà già informato. Il punteggio da 1 a 5
stelle vede la Valle d’Aosta, situata nel cuore
delle Alpi, con il suo ambiente, che dovrebbe essere il patrimonio
da spendere altrove, tributaria solo di due stellette, con dieci
aree protette regionali.
Due stellette che stanno a significare il deficit di interesse
che c’è purtroppo da parte della Regione e degli
enti preposti alla gestione di queste aree alla promozione e alla
tutela delle medesime. I dati raccolti da questo check up che, come
ripeto, è svolto dal WWF hanno consentito una prima documentata
valutazione generale sull’impegno delle regioni per
le aree naturali protette, quindi questo check up ha evidenziato
purtroppo ancora un insufficiente investimento, non solo in termini
di risorse finanziarie, ma proprio di attenzione da parte delle
regioni nei confronti dei parchi e delle altre aree naturali
protette.
Ci auguriamo che l’Assessore, che sappiamo essere
sensibile a queste situazioni, solleciti e promuova adeguatamente
una politica di sviluppo e di attenzione per le nostre priorità e
le nostre risorse quali l’ambiente e la natura.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK