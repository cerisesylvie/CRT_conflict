Consiglio Regionale della Valle d'Aosta - Oggetto del Consiglio n. 1681 del 28 novembre 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1681 del 28 novembre 2000 - Resoconto
OGGETTO N. 1681/XI Disegno di legge: "Bilancio di previsione
della Regione autonoma Valle d’Aosta per
l’anno finanziario 2001 e per il triennio
2001/2003".
Articolo 1 (Bilancio annuale)
1. È approvato lo stato di previsione della parte entrata e
della parte spesa del bilancio della Regione per l'anno finanziario
2001, annesso alla presente legge, in lire 3.976.097.000.000 (euro
2.053.482.727) per la competenza e in lire 4.466.376.000.000 (euro
2.306.690.699) per la cassa (Allegato A).
Articolo 2 (Bilancio pluriennale)
1. È approvato lo stato di previsione della parte entrata e
della parte spesa del bilancio pluriennale della Regione per il
triennio 2001/2003, annesso alla presente legge, nell'importo
complessivo di competenza di lire 3.976.097.000.000 (euro
2.053.482.727) per l'anno 2001 e di euro 3.289.850.000 per gli anni
2002 e 2003, di cui euro 1.645.829.000 per l'anno 2002 ed euro
1.644.021.000 per l'anno 2003 (Allegato B).
Articolo 3 (Autorizzazioni di spesa determinate dalla legge di
bilancio)
1. Le autorizzazioni di spesa per l'anno finanziario 2001
previste da leggi statali o regionali attualmente in vigore sono
determinate dalla presente legge, ai sensi degli articoli 15, comma
1, e 17, comma 1, della legge regionale 27 dicembre 1989, n. 90
(Norme in materia di bilancio e di contabilità generale della
Regione Autonoma Valle d'Aosta), e successive modificazioni e
integrazioni, negli importi indicati in corrispondenza di ciascun
capitolo dello stato di previsione della parte spesa (Allegato
A).
Articolo 4 (Ripartizione tra diversi settori di destinazione
degli interventi finanziari per il recupero del patrimonio storico
e architettonico del borgo di Bard)
1. Ai sensi dell'articolo 2, comma 1, della legge regionale 1°
dicembre 1992, n. 68 (Interventi finanziari per il recupero del
patrimonio storico - architettonico del borgo di Bard) le
autorizzazioni di spesa di lire 150 milioni per l'anno finanziario
2001 (euro 77.469) e di euro 77.400 annui per gli anni finanziari
2002 e 2003, previste nel capitolo 65945 dello stato di previsione
della parte spesa (Allegati A e B), è così ripartita:
a) acquisizione da parte del Comune di immobili:
1) anno 2001 lire 50.000.000;
(euro 25.823);
2) anno 2002 euro 25.800;
3) anno 2003 euro 25.800;
b) concorso nelle spese di restauro e recupero di immobili:
1) anno 2001 lire 50.000.000;
(euro 25.823);
2) anno 2002 euro 25.800;
3) anno 2003 euro 25.800;
c) interventi pilota su immobili di proprietà privata e
pubblica:
1) anno 2001 lire 50.000.000;
(euro 25.823);
2) anno 2002 euro 25.800;
3) anno 2003 euro 25.800.
Articolo 5 (Rideterminazione dell'ammontare del contributo annuo
al "Comité de l'Alliance française en Vallée d'Aoste" e al
"CMIEB")
1. Ai sensi dell'articolo 3, comma 3, della legge regionale 20
agosto 1993, n. 66 (Autorizzazione di spesa per l'anno 1993, ai
sensi delle leggi regionali 25 agosto 1980, n. 39, 15 luglio 1982,
n. 30, 15 aprile 1987, n. 27 e 24 aprile 1990, n. 15 e aumento
della spesa per la concessione di contributi al Comité de
l'Alliance française en Vallée d'Aoste e al Centre mondial
d'information pour l'éducation bilingue), i contributi a favore del
"Comité de l'Alliance française en Vallée d'Aoste" e del "Centre
mondiale d'information pour l'éducation bilingue" (CMIEB) sono
rideterminati per l'anno finanziario 2001 rispettivamente in lire
67.000.000 (euro 34.603) e in lire 45.000.000 (euro 23.240) e, per
gli anni finanziari 2002 e 2003, rispettivamente in annui euro
30.000 e in annui euro 20.000 (Cap. 57440).
Articolo 6 (Erogazione al Consiglio regionale)
1. Il fondo iscritto al capitolo 20000 dello stato di previsione
della parte spesa (Allegato A) è messo a disposizione del Consiglio
regionale mediante mandati di pagamento da commutarsi in quietanza
di versamento nel conto aperto presso l'istituto bancario gestore
del servizio di tesoreria del Consiglio stesso.
2. I fondi per il programma annuale di attività della Consulta
regionale per la condizione femminile, di cui alla legge regionale
23 giugno 1983, n. 65 (Istituzione della consulta regionale per la
condizione femminile), da ultimo modificata dalla legge regionale
26 maggio 1993, n. 38, sono periodicamente trasferiti al Consiglio
regionale su richiesta della sua Presidenza, in relazione alla
realizzazione dell'attività stessa (Cap. 20050).
Articolo 7 (Variazioni concernenti autorizzazioni di spesa
relative a leggi regionali entrate in vigore dopo la presentazione
al Consiglio regionale del bilancio)
1. Ai sensi e per gli effetti dell'articolo 42, comma 4, della
l.r. 90/1989, come modificato dall'articolo 5 della legge regionale
7 aprile 1992, n. 16, la Giunta regionale, su proposta
dell'Assessore competente in materia di bilancio, finanze e
programmazione, è autorizzata ad apportare variazioni ai bilanci di
previsione per l'anno finanziario 2001 e pluriennale 2001/2003 per
l'iscrizione, in capitoli istituiti o da istituire, di nuove o
maggiori spese a carattere continuativo disposte da leggi regionali
entrate in vigore dopo la presentazione al Consiglio regionale dei
bilanci, la cui copertura finanziaria sia assicurata da fondi
iscritti nei bilanci medesimi.
Articolo 8 (Variazioni per assegnazioni di fondi statali e
comunitari)
1. Ai sensi e per gli effetti dell'articolo 42, comma 1, della
l.r. 90/1989, come modificato dall'articolo 5 della l.r. 16/1992,
la Giunta regionale, su proposta dell'Assessore competente in
materia di bilancio, finanze e programmazione, è autorizzata ad
apportare variazioni ai bilanci di previsione per l'anno
finanziario 2001 e pluriennale 2001/2003 per l'iscrizione di somme
derivanti da assegnazioni dello Stato e comunitarie destinate a
scopi specifici in appositi capitoli della parte entrata e nei
corrispondenti capitoli della parte spesa, qualora la relativa
spesa sia tassativamente regolata da leggi statali, regionali o
dalla normativa comunitaria.
Articolo 9 (Accensione di prestiti)
1. Per il finanziamento di spese di investimento per l'anno
finanziario 2001, la Giunta regionale è autorizzata a contrarre,
con uno o più istituti di credito, uno o più prestiti, a medio o
lungo termine, con le modalità ritenute più opportune, per un
ammontare massimo di lire 260 miliardi (euro 134.278.794), ad un
tasso non superiore al tasso IRS a quindici anni, aumentato di due
punti percentuali, per un periodo di ammortamento non superiore a
quindici anni, oppure all'emissione di obbligazioni da deliberare
previo conforme parere del Comitato interministeriale per il
credito ed il risparmio (Cap. 11150).
2. L'onere derivante dall'applicazione del comma 1, previsto in
complessive lire 14.136.546.000 (euro 7.300.917) per l'anno 2001 e
in complessivi euro 14.603.000 a decorrere dall'anno 2002, grava
sui capitoli 69300 (Quota interessi per ammortamento di mutui da
contrarre) e 69320 (Quota capitale per ammortamento di mutui da
contrarre) dello stato di previsione della parte spesa (Allegato B)
dei bilanci di previsione per l'anno finanziario 2001 e pluriennale
2001/2003, e sui corrispondenti capitoli dei bilanci
successivi.
3. La copertura dell'onere di cui al comma 2 è assicurata per
gli anni 2001, 2002 e 2003 mediante utilizzo degli appositi
stanziamenti iscritti ai bilanci di previsione per l'anno
finanziario 2001 e pluriennale 2001/2003.
4. L'autorizzazione alla contrazione di mutui per complessivi
euro 126.532.000 per l'anno finanziario 2002 e per euro 113.621.000
per l'anno finanziario 2003 è rinviata alla legge di approvazione
di bilancio degli anni medesimi (Cap. 11150).
Articolo 10 (Allegati al bilancio annuale)
1. Sono approvati i seguenti allegati al bilancio di previsione
per l'anno finanziario 2001:
a) Allegato 1: Elenco dei provvedimenti legislativi che si
intendono finanziare con i fondi globali;
b) Allegato 2: Quadro di classificazione della spesa
regionale;
c) Allegato 3: Quadro generale riassuntivo;
d) Allegato 4a): Entrate derivanti da assegnazioni dello Stato
effettuate in base all'articolo 9 della legge 16 maggio 1970, n.
281 (Provvedimenti finanziari per l'attuazione delle Regioni a
statuto ordinario);
e) Allegato 4b): Spese finanziate con i fondi provenienti da
assegnazioni dello Stato in base all'articolo 9 della legge 16
maggio 1970, n. 281 (Provvedimenti finanziari per l'attuazione
delle Regioni a statuto ordinario);
f) Allegato 4c): Entrate derivanti da assegnazioni dello Stato
in corrispondenza di deleghe di funzioni amministrative a norma
dell'articolo 4, comma secondo, dello Statuto speciale;
g) Allegato 4d): Spese finanziate con i fondi provenienti da
assegnazioni dello Stato in corrispondenza di deleghe di funzioni
amministrative a norma dell'articolo 4, comma secondo, dello
Statuto speciale;
h) Allegato 5a): Stanziamenti di competenza relativi a spese
correnti;
i) Allegato 5b): Stanziamenti di competenza relativi a spese di
investimento;
j) Allegato 6: Classificazione funzionale (sezioni) ed economica
(categorie) delle spese regionali;
k) Allegato 7: Elenco delle spese obbligatorie;
l) Allegato 8: Elenco delle spese per le quali è concessa la
facoltà di prelevamento dal fondo di riserva per le spese
impreviste;
m) Allegato 9: Garanzie fideiussorie concesse a norma della
legge regionale 1° aprile 1975, n. 7 (Finanziamento degli eventuali
oneri derivanti al bilancio della Regione delle garanzie concesse
con leggi regionali);
n) Allegato 10: Dimostrazione del saldo finanziario
presunto.
Articolo 11 (Allegati al bilancio pluriennale)
1. Sono approvati i seguenti allegati al bilancio pluriennale
per il triennio 2001/2003:
a) Allegato 1: Elenco dei provvedimenti legislativi che si
intendono finanziare con i fondi globali;
b) Allegato 2: Quadro di classificazione della spesa
regionale;
c) Allegato 3: Quadro generale riassuntivo;
d) Allegato 4: Elenco delle spese obbligatorie.
Articolo 12 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Allegati A e B
(Omissis)
Presidente
Passiamo all’esame
dell’articolato.
All’articolo 1 sono stati presentati due
emendamenti dalla II Commissione, ne do lettura:
Emendamento L'articolo 1 è sostituito dal seguente:
"Articolo 1
(Bilancio annuale)
1. È approvato lo stato di previsione della parte entrata e
della parte spesa del bilancio della Regione per l'anno finanziario
2001, annesso alla presente legge, in lire 3.966.097.000.000 (euro
2.048.318.158) per la competenza e in lire 4.466.376.000.000 (euro
2.306.690.699) per la cassa (Allegato A).".
Emendamento Le pagine nn. 34, 42, 57, 59, 60, 122, 124, 235,
241, 243, 244, 245, 249, 258, 259, 260, 282, 290, 292 e 295
dell'allegato "A" di cui all'articolo 1 (Bilancio annuale) sono
sostituite dalle pagine allegate.
Pongo in votazione gli emendamenti sostitutivi relativi
all’articolo 1:
Consiglieri presenti e votanti: 31
Favorevoli: 28
Contrari: 3
Il Consiglio approva.
All’articolo 2 sono stati presentati due
emendamenti dalla II Commissione, ne do lettura:
Emendamento L'articolo 2 è sostituito dal seguente:
"Art. 2
(Bilancio pluriennale)
1. È approvato lo stato di previsione della parte entrata e
della parte spesa del bilancio pluriennale della Regione per il
triennio 2001/2003, annesso alla presente legge, nell'importo
complessivo di competenza di lire 3.966.097.000.000 (euro
2.048.318.158) per l'anno 2001 e di euro 3.282.103.100 per gli anni
2002 e 2003, di cui euro 1.640.664.400 per l'anno 2002 ed euro
1.641.438.700 per l'anno 2003 (Allegato B).".
Emendamento Le pagine nn. 34, 41, 56, 58, 59, 121, 123, 240,
242, 243, 244, 248, 257, 258 e 259 dell'allegato "B" di cui
all'articolo 2 (Bilancio pluriennale) sono sostituite dalle pagine
allegate.
Pongo in votazione gli emendamenti sostitutivi relativi
all’articolo 2:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 3:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 4:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 5:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 6:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 7:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 8:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 9:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 10:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 11:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione l’articolo 12:
Consiglieri presenti e votanti: 33
Favorevoli: 29
Contrari: 4
Il Consiglio approva.
Pongo in votazione la legge nel suo complesso:
Consiglieri presenti e votanti: 32
Favorevoli: 28
Contrari: 4
Il Consiglio approva.
Ringrazio per la vostra cortese disponibilità. Sono le ore
23,41, il Consiglio è sospeso e riprenderà domani mattina.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK