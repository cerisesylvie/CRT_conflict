Consiglio Regionale della Valle d'Aosta - Oggetto del Consiglio n. 1072 del 7 novembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1072 del 7 novembre 2019 - Resoconto
OGGETTO N. 1072/XV - Interpellanza: "Adozioni di linee
strategiche per la risoluzione delle gravi criticità emerse dallo
studio ISTAT in merito alla salute nelle Regioni italiane".
Rini (Presidente) -
Punto 17 all'ordine del giorno.
Per l'illustrazione, la parola alla collega Spelgatti.
Spelgatti (LEGA VDA)
-
In data 30 settembre 2019
sono stati pubblicati i dati raccolti dall'Istituto di statistica
sulla classifica della salute nelle regioni italiane. Per farlo
sono stati selezionati ben 24 indicatori. Il titolo dell'articolo è
già molto chiaro: "La salute nelle regioni: promosse Veneto e
Trentino-Alto Adige, flop per Campania e Valle d'Aosta". Ecco la
nuova indagine dell'ISTAT.
Tra le altre cose si legge, al gruppo 1: mortalità prematura e
comportamenti a rischio. Appartiene la sola Valle d'Aosta - la sola
Valle d'Aosta! - segnata da importanti fragilità, tra cui emerge
l'elevato tasso di mortalità per tumore negli adulti, causa di 20,3
decessi ogni 10 mila abitanti, l'intensità più elevata nel
confronto intergruppo, cui si accompagna il primato nel ricorso
alle cure ospedaliere per tumore, 139,1 per 10 mila persone. Il
quadro di vulnerabilità generale è confermato dai valori
significativi della mortalità prematura misurata in 292 anni di
vita perduta ogni 10 mila, valore che la posiziona al secondo posto
in ordine di gravità dopo il gruppo 5, Campania. Il contesto della
morbosità inoltre è caratterizzato da un'elevata ospedalizzazione
per malattie neurologiche negli anziani, quali Alzheimer e
Parkinson, 12,2 dimissioni ogni 10 mila residenti, confermate
dall'alto tasso di mortalità per disturbi psichici e malattie del
sistema nervoso, che causa quasi 56 decessi ogni 10 mila residenti
della stessa fascia di età, il valore medio più elevato fra i
cinque
cluster
. Il gruppo detiene inoltre il primato
nell'incidenza del ricorso alle cure ospedaliere al di fuori dei
confini regionali. Lo ripeto, il gruppo detiene inoltre il primato
dell'incidenza nel ricorso alle cure ospedaliere al di fuori dei
confini regionali, che interessa oltre 16 ricoveri ogni 10 mila,
così come è caratterizzante lo svantaggio della sopravvenienza
maschile con basso titolo di studio a 90 anni che sfiora ma non
raggiunge i 17 individui su 100. La speranza di vita in buona
salute traccia un profilo regionale in cui la qualità della
sopravvivenza assume valori intermedi tra i gruppi: un maschio
residente in Valle d'Aosta ha un'aspettativa di vita in buona
salute di 60,2 anni mentre una femmina di 57,9.
Richiamo inoltre la Griglia LEA 2017, pubblicata in data 10
gennaio 2017 sul sito del Ministero della salute, da cui emerge che
la Valle d'Aosta ha ottenuto un punteggio pari a 149, al di sotto
del punteggio di 160, posizionando in tal modo la sanità valdostana
tra le regioni inadempienti.
Come se non bastasse, subito dopo la stesura di questa
interpellanza che avevo già fatto per lo scorso Consiglio, vedo
TGCOM 24
: vaccini, altra statistica. Per le coperture
vaccinali di cittadinanza attiva l'immunità di gregge per i vaccini
obbligatori è stata raggiunta nel 2018 da Abruzzo, Basilicata,
Calabria, Campania, Lazio, Molise, Piemonte, Sardegna, Toscana e
Umbria; tutte le altre regioni sono sotto il 95 percento, con punte
negative nel Friuli Venezia Giulia, 90 percento, e a Bolzano, 85
percento. Quanto al vaccino contro il morbillo solo il Lazio ha
raggiunto il 95 percento, per quello contro la varicella vanno
oltre il 91 percento solo Basilicata e Puglia, mentre le regioni
che fanno peggio sono la Valle d'Aosta, 38 percento, Umbria, 43
percento, e Piemonte, 47 percento; quindi siamo i peggiori.
Sull'antinfluenzale, al di sotto della soglia raccomandata, le
regioni più virtuose sono: Umbria, Calabria, Molise, oltre 60
percento, e le meno virtuose Bolzano, Sardegna e Valle d'Aosta,
tanto per cambiare.
Questi sono dati, questo non è la Lega Valle d'Aosta che fa
terrorismo, questi sono dati ufficiali e sono incontrovertibili.
Adesso sono curiosa di sapere che cosa lei mi racconterà, perché
come ieri, quando ho rappresentato la situazione dei pasti
all'ospedale, lei mi ha fatto un resoconto per cui sostanzialmente
abbiamo dei pasti da tre stelle Michelin. Adesso sono curiosa di
vedere che cosa mi racconterà, sono sbagliati i dati? C'è qualcosa
di sbagliato nei dati? Qualcuno ha sbagliato? Sa che cos'è che c'è
di sbagliato? In un'azienda privata si guardano i dati e i
risultati. I dati e i risultati sono drammatici, perché la nostra
sanità purtroppo è ormai la peggiore in Italia, ma attenzione, non
perché i medici non siano bravi, non perché i medici e tutti gli
operatori che lavorano in ospedale non siano bravi, ma perché
evidentemente a livello di vertici di direzione, la direzione è
disastrosa. Che cosa succede? Si tagliano le teste! Invece no, qui
si continua esattamente sulla stessa strada, si fa sì che non
vengano mai fuori tutti quelli che sono i dati oggettivi da cui
partire per decidere in quale direzione debba andare la sanità
valdostana, anche perché, nel momento in cui si dovesse lavorare
sulla base di dati oggettivi, chiaramente verrebbe stravolto
tutto.
Invece voi cosa pensate? L'ultima cosa che avete fatto: lei
prima ha parlato di carenza di medici, "abbiamo la carenza di
medici". Che cosa fate? Date degli incentivi di 600 euro lordi ai
medici che vengono da fuori. Prima di tutto, come se fosse soltanto
un problema economico, ma soprattutto come se i 600 euro lordi che
vengono dati per lavorare in questo ospedale fossero veramente
attrattivi per dei medici che si devono trasferire in Valle
d'Aosta. Sa qual è il problema? Tiriamo giù il numero dei medici
valdostani che sono scappati da questo ospedale? Questa è la prima
domanda che voi vi dovete fare, ma i dati oggettivi non vi
piacciono. Invece di preoccuparsi di attirare gente da fuori che
viene per i 600 euro lordi - bisogna vedere appunto chi è che si
trasferisce in Valle d'Aosta in un ospedale che funziona così bene,
dove c'è un ambiente di lavoro così sereno, dove esiste la
meritocrazia, dove veramente si spinge per lavorare nell'interesse
del paziente - vi preoccupate di dare i 600 euro lordi per qualche
anno, ma andiamo a vedere quanti sono tutti gli operatori che
stanno scappando dall'ospedale di Aosta? La domanda è: perché
scappano? Perché si trasferiscono in altri posti, con un cambio di
vita che comporta chiaramente problemi familiari, che comporta
comunque un disagio mica da ridere, perché chi vive in Valle
d'Aosta ci vive perché è la regione più bella che esista, è
meravigliosa, è un posto meraviglioso, un posto paradisiaco se si
potesse lavorare correttamente, ma evidentemente non ci sono per i
medici delle condizioni sopportabili per poter svolgere
correttamente la propria professione, per poter svolgere il proprio
dovere, perché chi fa il medico lo fa come missione perché ha a
cuore il paziente.
Se evidentemente non è questa la
mission
dell'ospedale di
Aosta, i medici continuano a scappare. Io parlo dei medici, ma
tutti gli operatori sanitari: andate a vedere quante persone,
quanti operatori sanitari hanno deciso di andarsene e poi
ovviamente, quando se ne vanno fuori dalla Valle d'Aosta, se sono
medici fanno carriere meravigliose, noi tutti i migliori li
perdiamo e fuori dalla Valle d'Aosta - qui venivano massacrati,
evidentemente perché davano fastidio - poi fanno delle carriere
eccellenti. Comunque tanta altra gente, tanti altri operatori
semplicemente se ne vanno con tutte le difficoltà che questo
comporta nella loro vita, nella loro famiglia: diventare degli
emigrati, perdere la possibilità di stare vicino ai propri affetti,
pur di andarsene dall'ospedale di Aosta.
Allora, qualche domanda lei se la dovrebbe fare visto che
ricopre quel ruolo, so benissimo che non se la fa, adesso sono
curiosa di vedere cosa riesce a dirmi su tutte queste statistiche
drammatiche che, ripeto, ovviamente sono dati ufficiali, sono i
dati dell'Istituto di statistica e quindi vediamo cosa riesce a
raccontarmi per dirmi che qua va tutto benissimo.
Presidente
-
Per la risposta la parola
all'assessore Baccega.
Baccega (UV)
-
Collega Spelgatti, il suo odio
verso la sanità valdostana ormai è atavico, lei ce l'ha nel DNA,
lei vuole stravolgere la sanità valdostana, negli incontri pubblici
che fa alla BCC, considerandola ferma al passato, anche raccontando
delle bugie! I medici che scappano: chissà perché scappano dalla
radiologia, mi chiedo, come mai scappano dalla radiologia? Ma
scappano anche da altre strutture. Probabilmente c'è un clima e c'è
un ambiente di conflittualità, questo lo sottolineo, di pesante
conflittualità anche determinato da suggestioni che arrivano
dall'esterno; è inevitabile questo. È vero che quando in un'azienda
uno "l'è nen bon", non è capace, va a casa e lei è andata a casa;
lei è andata a casa! Lei che sedeva su questa poltrona l'abbiamo
mandata a casa, perché che cosa ha fatto lei in quei sei mesi di
lavoro per la sanità valdostana? Ce lo dica, ci metta punto per
punto, uno sull'altro che cosa ha fatto lei per la sanità
valdostana in quei sei mesi, lei come Presidente della Giunta
regionale della Valle d'Aosta.
Ritornando all'interpellanza, lei omette di dire una cosa.
Questi dati io li ho letti con grande attenzione e le assicuro che
non sono rimasto favorevolmente impressionato, ma credo come
nessuno di noi, né di opposizione né di maggioranza; solo lei gode
di questi risultati. Però, collega Spelgatti, lei non dice che
questi sono dati riferiti al bilancio di un decennio, e qual è il
decennio? Il 2005-2015. Era forse il decennio dell'isola felice? Ce
lo dica, ce lo faccia sapere. Ora, noi stiamo lavorando da dieci
mesi con grande abnegazione, con grande impegno andando nella
direzione di migliorare questi dati, che talvolta sono l'elemento
negativo dettato da flussi informatici che non arrivano a Roma, ma
lo sa perché? Perché ci sono state delle strategie che andavano
messe a punto, e lo faremo attraverso quel percorso che abbiamo
indicato insieme al collega Cognetta prima: c'è la grande
opportunità di mettere in rete tutto il sanitario e il
sociosanitario - che sono dati che non arrivano a Roma, solo la
Valle d'Aosta non invia quei dati - che andranno sicuramente a
garantire un miglioramento nelle classifiche nazionali. Io faccio
un'affermazione: non so se un domani sarò ancora qua, nel 2021
eccetera, ma sono certo che i dati 2019 che saranno pubblicati nel
2021 saranno sicuramente migliori di questo, perché questa volta
quei flussi mi sono imposto affinché vadano a Roma; questo lo dico
pubblicamente e mi assumo le responsabilità di quello che dico.
Ritornando all'interpellanza, i punteggi conseguiti dalle
regioni nell'erogare i livelli essenziali di assistenza misurati
attraverso la cosiddetta Griglia LEA del Ministero della salute: i
valori regionali degli indicatori raccolti dall'ISTAT sulla
pubblicazione sono a noi noti da tempo, certo, e anche l'analisi
del contesto in cui si collocano le politiche regionali. Ad
esempio, la pubblicazione sui numeri del cancro: c'è stata
un'inversione di tendenza! Finalmente da quest'anno ci sono meno
patologie in quel senso. Bisogna dirle queste cose! Vuol dire che
l'attività di prevenzione funziona, vuol dire che si va nella
direzione più giusta per migliorare la sopravvivenza. I numeri del
cancro in Italia 2019 assegnano alla Valle d'Aosta, rispetto alle
altre regioni, la sopravvivenza più elevata a cinque anni dalla
diagnosi di un tumore: adesso, non nel 2005-2015! Adesso c'è stato
questo miglioramento! La minore incidenza di nuovi casi per tumori
al colon-retto, grazie alla diagnosi precoce dello
screening
, la più alta adesione delle donne allo screening
alla cervice uterina, per cui in ogni pubblicazione sono presenti
dei chiaroscuri in base alla scelta degli indicatori.
Tuttavia vediamo nel dettaglio gli indicatori citati nella sua
interpellanza, parliamo di mortalità prematura e comportamenti a
rischio. Il dramma è che i valdostani hanno un tasso di mortalità
elevato rispetto alle altre aree del Nord, specie per alcuni tumori
collegati a comportamenti dannosi per la salute, l'alcol tra tutti.
È partita adesso una campagna di comunicazione che va nella
direzione di dire: determinati interventi vanno fatti per
sollecitare la popolazione a: no alcool, no droga, no gioco. Per
l'obesità andremo a lavorare e ci sarà una campagna a parte.
Esiste da tempo in Valle d'Aosta un problema sulla diffusione a
tutti i livelli di una cultura a tutela della salute che, solo
l'esito di buone cure, ma soprattutto la conseguenza di
comportamenti responsabili (ecco perché la campagna) possono
raggiungere. Quando si è parlato di mortalità evitabile la Valle
d'Aosta ha ottenuto buoni giudizi sulla mortalità trattabile, cioè
quella che dipende dalla qualità dei servizi sanitari, ma non
altrettanto lusinghieri per quanto riguarda la mortalità
prevenibile, perché il concetto di prevenzione è troppo spesso
inteso come passivo: vado quando ho male. Per cui, anche nel piano
per la salute e il benessere sociale, c'è già un primo documento e
ne sarà presentato uno successivo, quindi non dite all'isola felice
che non c'è nessun documento rispetto al piano regionale per la
salute e il benessere, perché questa maggioranza ha già avviato il
percorso da gennaio 2019. È prevista una ricca campagna di
informazione e comunicazione ai cittadini, differenziando i
linguaggi e i contenuti in base all'età, al livello culturale e
agli stili di vita da parte sia dei medici ed esperti di sanità sia
di pari, cioè dai cittadini associati al terzo settore, che
diffusamente nei luoghi della quotidianità orientano il messaggio
verso atteggiamenti responsabili ed eliminano fattori di rischio
come fumo e alcool.
Il primato nel ricorso alle cure ospedaliere per tumore. A lungo
la sanità valdostana è stata concepita come ospedale centrica. Il
piano socio sanitario 2020-2025, nel valorizzare il nostro ospedale
in base alla sua specifica capacità produttiva, organizzerà i
servizi territoriali in modo che, anche con una diagnosi di tumore,
il ricorso all'ospedale possa essere limitato alla sola fase acuta,
potendo poi proseguire il trattamento a casa o sul territorio nelle
strutture idonee, con maggiore attenzione all'umanizzazione delle
cure, evitando inappropriati e costosi ricoveri. Questo è
l'obiettivo futuro.
L'elevata ospedalizzazione per malattie neurologiche degli
anziani, quali l'Alzheimer e il Parkinson. Più volte è emersa la
necessità di riorganizzare potenziandolo il dipartimento di salute
mentale e lo stato della psichiatria: concorsi andati deserti!
Quindi, grazie alla realizzazione del piano della cronicità in
Valle d'Aosta che è in fase di conclusione e in appositi tavoli di
lavoro saranno create delle collaborazioni per le patologie
croniche e neurologiche, come Parkinson e Alzheimer, con la
specialità clinica competente a livello ospedaliero. Sarà
potenziata la rete di servizi per la salute mentale sul territorio
con un centro dedicato che, seguendo i pazienti prima e dopo il
ricovero, ne ridurrà gli accessi e le dimissioni ospedaliere.
Il primato dell'incidenza nel ricorso alle cure ospedaliere
fuori valle. La letteratura scientifica dimostra l'esistenza di un
legame tra volumi di attività eseguiti presso un presidio
ospedaliero e l'esito delle cure. Tra tutte quante le tematiche che
sono state affrontate, c'è la speranza di vita in buona salute: lo
stato di salute è spesso inversamente proporzionale all'età ed è
noto come l'allungamento della vita abbia portato a una maggiore
presenza di malattie croniche nella popolazione che, se non
opportunamente compensate da una presa in carico efficace, riducono
inevitabilmente la speranza di vita in buona salute.
Avrei anche molte altre cose da dire, purtroppo il tempo non ci
consente di andare avanti, ma sicuramente, visto il suo incalzare
in questa materia, siamo sempre pronti a rispondere, stia
certa.
Presidente
-
Per la replica la parola alla collega
Spelgatti.
Spelgatti (LEGA VDA) -
Vede
collega Baccega, non
so se ridere: cerco di rimanere seria. Lei ha esordito dicendo che
io ho un odio verso la sanità. Guardi, a prescindere dal fatto che
non fa parte proprio della mia persona odiare niente e nessuno, ma
combattere tutte le ingiustizie e combattere ovviamente contro di
voi, questo è poco ma sicuro. Perché fa parte del mio vocabolario
la parola "amare": io amo la sanità valdostana, non come
istituzione ma come bisogno di sanità valdostana, perché noi in
Valle d'Aosta dalla sanità ci passiamo tutti, da quando nasciamo a
quando moriamo, non c'è una sola persona in Valle d'Aosta che non
abbia bisogno di un servizio sanitario che funzioni, noi e tutti i
turisti e quant'altro. Quindi sa, la sanità è il perno di questa
regione. Ma la sanità non funziona, come emerge da questa
statistica che non abbiamo fatto noi, questi sono dati
incontrovertibili. Lei ha tentato come al solito di dirci che è
tutto meraviglioso e va tutto benissimo, ma lo dicono gli altri, lo
dicono i dati nazionali. Cos'è che mi è riuscito a rispondere? Il
problema è che non abbiamo mandato i flussi. Ma se non siete in
grado neanche di mandare i flussi - fosse vero che questo è il
problema, facciamo quelli che bevono quello che ci raccontate,
fosse vero! - allora non siete neanche in grado di mandare i flussi
e dovete gestire la sanità valdostana? Poi mi ha detto: i dati si
riferiscono ad anni precedenti. Sì, ma chi c'era negli anni
precedenti? Lì accanto a lei si sono seduti tutti gli assessori
alla sanità dell'ultimo decennio: ci eravate voi! Ha chiesto: che
cosa ha fatto lei per la sanità valdostana nei cinque mesi? Perché
le ricordo che sono stati cinque mesi; come se io avessi la
bacchetta magica. A prescindere dal fatto che l'assessore alla
sanità della mia giunta siede sempre sui suoi banchi, quindi lo
chieda al suo assessore che cosa ha fatto, perché io ero presidente
e l'assessore era un altro. Io le posso dire che cosa ho fatto nei
venti giorni in cui sono stata Assessore alla sanità, di questo
posso rispondere io!
Voci fuori microfono
Come presidente devo rispondere di tutto? Bene, le dico che in
cinque mesi io non ho visto fare delle cose terribili da parte del
mio assessore alla sanità, quindi non mi sono mai lamentata; è lei
che si è lamentato! Comunque, in cinque mesi nessuno ha la
bacchetta magica e nessuno fa i miracoli, però le posso rispondere
attivamente di cosa ho fatto io in venti giorni da assessore alla
sanità. In venti giorni ho convocato tutti i primari - tutti i
primari, non i coordinatori - tutti i primari dell'USL del
territorio, li ho chiamati tutti e ho chiesto di avere delle
relazioni con tutti i dati relativi a ogni reparto che mi
sottolineassero tutte le criticità, tutti i punti di forza e che mi
allegassero a queste relazioni tutti i documenti necessari a
comprovare quello che mi stavano raccontando nella relazione. A
tutti i primari ho chiesto i dati ufficiali! Dopodiché io avrei
fatto un bando per poter chiedere a soggetti esterni che facciano
ristrutturazioni aziendali di venire, valutare tutti i dati,
dopodiché cominciare a lavorare sulla base dei dati e capire quale
direzione deve prendere la sanità valdostana: cosa funziona, cosa
non funziona, cosa bisogna fare, dove bisogna tagliare, dove sono i
punti di forza, dove sono le criticità, su cosa bisogna lavorare.
Perché sa, nessuno di noi è un tuttologo, io perlomeno ne ho
l'assoluta conoscenza. Quando lei mi ha detto: lei era lì e non è
stata capace. Ma io sono la peggiore che ci sia, sono l'ultima che
ci sia, non ho mai avuto la pretesa di saper fare assolutamente
niente! Infatti, che cosa ho fatto? Io chiedo di avere i dati e
chiedo di avere persone competenti che facciano quello di
professione ai massimi livelli ovunque, in tutta Italia, in tutta
Europa, che mi guardino i dati e che mi dicano che cosa bisogna
fare. Questa è la sostanziale differenza, perché la politica deve
uscire dalla sanità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK