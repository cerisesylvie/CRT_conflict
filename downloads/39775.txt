Consiglio Regionale della Valle d'Aosta - Oggetto del Consiglio n. 2853 del 13 luglio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2853 del 13 luglio 2017 - Resoconto
OGGETTO N. 2853/XIV - Interrogazione: "Attivazione di
campagne di promozione pubblicitaria per conto della
Regione".
Rosset (Presidente) -
Credo che possiamo fare ancora il
punto n. 13 all'ordine del giorno. Ha chiesto la parola il
Presidente della Regione, ne ha facoltà.
Marquis (SA) -
Anche se non indicato nel testo
dell'interrogazione, abbiamo reperito l'articolo al quale sembra
riferirsi l'iniziativa. Abbiamo interpellato poi tutti gli
assessorati e i dipartimenti regionali, chiedendo loro di
rispondere relativamente agli anni 2016 e 2017 su questo
argomento.
Quanto alla prima domanda, "se sia vero che sono state attivate
campagne di promozione pubblicitaria per conto della RAVA che non
abbiano coinvolto gli organi di informazione
on line
", si
riferisce che la quasi totalità delle strutture regionali ha fatto
in questi due anni quasi esclusivamente attività di comunicazione
istituzionale. Per quanto concerne l'attività pubblicitaria, questa
ha interessato il Dipartimento politiche strutturali e affari
europei, l'Assessorato turismo, sport, commercio e trasporti e la
Soprintendenza ai beni e alle attività culturali. In ciascuno di
questi tre casi sono stati utilizzati anche i canali on line. Il
Dipartimento politiche strutturali e affari europei, nel 2016, ha
diffuso la pubblicità per Europe Direct su tutte le testate on line
presenti in Valle d'Aosta, per garantire una diffusione capillare
delle notizie. L'Assessorato turismo, sport, commercio e trasporti
ha adottato un
media mix
, che in qualche caso ha coinvolto
anche campagne
Facebook
e
Google AdWords
. Considerati
i
target
a cui si rivolge l'assessorato, sono stati
selezionati in modo quasi esclusivo canali pubblicitari al di fuori
della Valle d'Aosta. La Soprintendenza ai beni e alle attività
culturali ha acquistato spazi pubblicitari on line, limitandosi,
nella scelta, ai siti locali, privilegiando quelli più attenti alle
attività culturali, indipendentemente dal numero di accessi.
Attività sono state promosse anche tramite Facebook e il sito
internet della Regione.
Poiché riportato nelle premesse dell'interrogazione, pur avendo
fatto solo attività di comunicazione istituzionale e non
pubblicitaria, riferisco anche alcune informazioni relative al
Dipartimento industria, artigianato ed energia. Il Dipartimento ha
utilizzato il
web
per la propria attività di comunicazione
istituzionale relativa alla Fiera di Sant'Orso, attraverso i canali
social
e le applicazioni per
smartphone
appositamente
predisposte, Facebook e
Instagram
. Questi strumenti hanno
permesso, peraltro, di rafforzare il collegamento
dell'organizzazione con gli artigiani e con i visitatori. Per
quanto concerne le testate on line locali, in occasione della Fiera
di Sant'Orso 2017 sono stati acquistati spazi su Aostaoggi.it,
sulla base dell'opzione di pagamento proposta dalla testata
giornalistica, ovvero di un
forfait
per la pubblicazione dei
banner
sul proprio sito, anziché una soluzione
pay-per-view
, opzione quest'ultima che sarebbe stata
preferita anche dalle strutture dell'assessorato. Per l'anno 2017
il Dipartimento ha previsto la pubblicazione di banner promozionali
delle manifestazioni estive di artigianato di tradizione, dal 17
luglio al 6 agosto 2017, sulle seguenti testate: AostaSera, 12vda,
newsvda, AostaCronaca, AostaSports, Valledostaglocal, bobine.tv,
AostaNews24 e Aostaoggi.
Quanto alla seconda domanda, "se ha notizia dell'esistenza di
'media che non hanno dato alcun riscontro certificato, valido,
della propria visibilità'", si evidenzia che dai contributi
ottenuti non sono emersi elementi di rilievo rispetto alla domanda
e non si ha notizia di media che non abbiano dato alcun riscontro
certificato, valido, della propria visibilità. Per quanto riguarda
l'Assessorato al turismo, il medesimo ha specificato che la scelta
dei veicoli pubblicitari on line e
off line
tiene sempre
conto dell'
audience
totale certificata, oltre che del
costo/contatto, dell'affinità dell'
audience
di ciascun mezzo
rispetto al target a cui la comunicazione pubblicitaria si rivolge
e anche del contesto redazionale, ossia della coerenza tra il
messaggio pubblicitario che si intende veicolare e le
caratteristiche del veicolo pubblicitario considerato. I media che
non sono in grado di certificare la propria visibilità, non sono
stati presi in considerazione. Per le attività proprie della
comunicazione istituzionale, invece, che sono quelle
prioritariamente condotte dall'Amministrazione regionale, il
riscontro certificato, valido, della propria visibilità sarebbe
ininfluente rispetto al dovere di informazione che sottende alle
predette attività.
Quanto alla terza domanda, "se vengono adottati dalle strutture
regionali sistemi certificati di verifica del livello di efficacia
delle promozioni intraprese attraverso gli organi di informazione e
in caso affermativo di descriverli nel dettaglio", si riferisce che
il Dipartimento politiche strutturali e affari europei considera,
per la carta stampata, la tiratura del giornale quale elemento di
riferimento. Inoltre è in grado di conoscere il numero di
visitatori delle testate on line, come pure il numero dei lettori
dei banner pubblicitari, che alcune testate forniscono già
direttamente. L'Assessorato turismo, sport, commercio e trasporti
effettua la verifica attraverso
software
di monitoraggio
Google Analitycs.
Gli annunci pubblicati, veicolati su media
on line o off line, sono collegati, per il tramite di indirizzi web
dedicati, a pagine specifiche del sito turistico regionale. Le
visite al sito turistico regionale, eventualmente generate da
ciascuna attività pubblicitaria, possono essere attribuite al
veicolo pubblicitario corrispondente ed eventualmente anche al
singolo annuncio e al formato pubblicitario. Nelle attività
pubblicitarie on line pay-per-view si può così stabilire quante
visualizzazioni dell'annuncio, dichiarate dal fornitore
pubblicitario, generano un
click
sul
link
e quindi
una visita alla pagina di destinazione, nonché stimare la qualità
dell'audience, come ad esempio il tempo di permanenza del
visitatore sul sito e il numero di pagine che possono essere state
visitate. Nelle attività pubblicitarie
pay-per-click
, il
monitoraggio delle visite in ingresso al sito www.lovevda.it
consente di verificare autonomamente il numero di
click
sull'annuncio misurato e fatturato dal fornitore pubblicitario.
Infine, il Dipartimento industria, artigianato ed energia, anche se
non impiegato in una vera e propria attività pubblicitaria, ha
comunicato di aver attivato in occasione della Fiera di Sant'Orso
2017 un contatore interno dei
click
attivati sul portale,
con l'obiettivo di monitorare l'efficacia della
partnership
con la testata giornalistica Aostaoggi.it, di cui ho accennato
nella risposta al quesito numero uno.
Presidente -
Ha chiesto la parola il consigliere
Guichardaz, ne ha facoltà.
Guichardaz (PD-SIN.VDA) -
Prendo atto delle informazioni
che mi ha dato e aspetto poi di avere il resoconto o se mi fa la
cortesia di darmi la trascrizione. Spero che le informazioni che
lei ha fornito servano, anche in questo caso, a dare dei dati -
visto che penso sia legittima la richiesta di una maggiore
trasparenza - che poi possano essere utilizzati e interpretati da
chi ne ha interesse. D'altro canto, non è la prima volta che noi
prendiamo e ci ispiriamo ad agenzie o a notizie per fare le nostre
iniziative giornalistiche, senza per questo poi farne un'adesione
fideistica. Quindi l'interesse mio era proprio di cercare di capire
quanto ci fosse di contenuto all'interno di questo articolo che lei
ha citato. Quindi bene e grazie per questi dati.
Io penso che in ogni caso sia utile avere un ritorno in termini
di efficacia rispetto alle campagne pubblicitarie. Lei adesso ha
evidenziato alcuni dati relativi al 2016, ma io ho preso alcune
delibere relative alle iniziative promosse dalla vostra Giunta.
Devo dire che ho dei dubbi sull'affidare le campagne promozionali a
soggetti di cui poi non si conosce il riscontro. Lei citava gli
organi di stampa regionali per i quali è facile riuscire a risalire
a un riscontro, perché abbiamo chiare informazioni sulla tiratura e
credo che su questo non ci siano dubbi. Il problema è quando si
utilizzano a fini promozionali delle altre modalità, per esempio
legate a sistemi di comunicazione anche piuttosto originali. Io,
nel prepararmi questa interpellanza, mi sono andato a vedere un po'
di delibere e le chiedo cortesemente se nelle prossime settimane -
se c'è bisogno farò un 116 - vorrà darmi un riscontro, per esempio
su quella simpatica iniziativa delle tovagliette, che si chiama
SugoNews. Credo siano delle tovagliette sopra le quali ci sono le
indicazioni di alcuni eventi: c'è l'evento Marco Jaccond "Carte
d'identità" al castello Gamba, mescolato con Edward Burtynsky, che
praticamente vengono riportati su due parti insieme al Museo
Egizio. Questa forma di comunicazione può darsi che sia efficace,
io non lo voglio discutere, però siccome a me è capitato di
frequentare anche dei ristoranti del Piemonte e della Lombardia,
francamente non mi è mai capitato di trovarmi a mangiare sopra una
di queste tovagliette e quindi di occupare il tempo dell'attesa per
avere informazioni sugli eventi valdostani. Siccome questa cosa ci
costa, perché la pubblicazione di una pagina costa 3600 euro, una
doppia pagina ne costa 6000 - non parliamo di 100 euro o dei 600
euro per l'acquisto della mezza pagina su una testata locale o di
chissà cosa, ma parliamo di migliaia di euro - io le chiedo davvero
di verificare intanto in maniera più compiuta lo
share
dei
sistemi di diffusione
on line
, radiofonici o quelli che
necessitano proprio di verifiche di questo genere. E poi per queste
strane modalità di comunicazione, se mi fa la cortesia - qua magari
apriamo anche un canale di conoscenza - di dirmi quali sono i
riscontri. Quante migliaia di tovagliette sono state pubblicate, a
chi sono state distribuite, perché per esempio sul sito di SugoNews
c'è scritto che è stato distribuito in tutti i ristoranti, o nei
ristoranti del Piemonte e della Lombardia: mi piacerebbe capire in
quali ristoranti sono stati distribuiti. Se distribuiamo questa
roba qua a trecento chilometri dalla Valle d'Aosta, magari ha un
rilievo e un interesse diverso che non distribuirli nel Canavese o
nelle immediate vicinanze della Valle d'Aosta.
Presidente -
Direi che i lavori mattutini possono
concludersi qui. I lavori riprenderanno alle ore 15:30.
La seduta termina alle ore 13:04.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK