Consiglio Regionale della Valle d'Aosta - Oggetto del Consiglio n. 219 del 6 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 219 del 6 aprile 1983 - Resoconto
OGGETTO N. 219/VII - NOTIZIE DI UN PIANO TERRORISTICO
CONCERNENTE IL DEPOSITO DI ARMI E MUNIZIONI SITO NEL COMUNE DI
SAINT - MARCEL. (Interpellanza).
PRESIDENTE:
Do lettura dell'interpellanza presentata dai
Consiglieri Bajocco e Carral.
INTERPELLANZA
Si sono recentemente apprese dai giornali notizie di un piano
terroristico che avrebbe preso di mira il deposito di armi e
munizioni sito nel Comune di Saint-Marcel.
I sottoscritti Consiglieri regionali preoccupati per
la
sicurezza
dei militari in servizio presso il deposito e per
l'incolumità degli abitanti di Saint?Marcel,
INTERPELLANO
il Presidente della Giunta per sapere:
quale fondamento abbiano le notizie sopra ricordate;
se il deposito in questione contenga esplosivi in quantità
tali da costituire un possibile pericolo per la popolazione di
Saint-Marcel.
PRESIDENTE:
Ha chiesto di parlare il Consigliere Bajocco
per l'illustrazione, ne ha facoltà.
BAJOCCO - (P.C.I.):
Da un po di tempo a questa parte
nella nostra Regione accadono dei fatti che ci devono preoccupare e
quella grande tranquillità che avevamo comincia a svanire.
Vi sono dei casi che è bene ricordare, come il sequestro di
persone di Cervinia e l'attentato al giudice Selis oggi si prenda
di mira la polveriera di Saint-Marcel, domani vi sarà il problema
delle carceri di Brissogne, che non sappiano ancora se serviranno
per il terrorismo, per la mafia italiana o come prigioni
normali.
Siamo preoccupati perchè dopo le visite che hanno fatto alcuni
Sindaci valdostani a Roma, abbiamo avuto certe risposte; una
risposta che ci soddisfa è quella del Presidente della Giunta,
Andrione, quando ci ha detto, in risposta ad una interpellanza
presentata in questo Consiglio, che quelle carceri non saranno di
sicuro al servizio del terrorismo e della mafia, ma solo una
conseguenza delle leggi nazionali che prevedono che ogni Regione
deve costruire queste carceri.
Questa interpellanza è nata in seguito ad un articolo apparso su
un giornale, secondo il quale sembrava ci fosse stata la
preparazione di un assalto ad una polveriera.
Ci rivolgiamo al Presidente della Giunta per sapere quale
fondamento abbiano le notizie riportate dal giornale di un piano
terroristico che avrebbe preso di mira il deposito di armi e
munizioni sito nel Comune di Saint-Marcel; la seconda domanda è se
il deposito in questione contenga esplosivi in quantità tali da
costituire un possibile pericolo per la popolazione di Saint Marcel
ed anche della nostra Regione.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
In questo caso direi che la
tranquillità della Valle d'Aosta è stata turbata per caso, ed il
caso è il servizio militare. Si confermano le notizie di stampa
relative all'arresto in febbraio di Cantoni Marcello, nato a Milano
1'1.12.1954, ivi residente, sotto l'imputazione di partecipazione
alla banda armata denonimata Brigate Rosse, si conferma altresì che
il predetto ha svolto il servizio militare di leva presso il
Battaglione Alpini Aosta di stanza in questo capoluogo.
Fra le varie imputazioni vi è anche quella di avere pensato a
procurare armi alle Brigate Rosse, probabilmente hanno parlato del
deposito di esplosivi di Saint-Marcel. Tutta questa parte per
adesso è sotto il segreto istruttorio, quindi non si sa esattamente
a che punto fossero questi piani. Può anche darsi che questo
signore abbia fatto il servizio di guardia alla polveriera ed abbia
preso degli schizzi, come penso sia avvenuto per altri assalti. E'
in stato di arresto e dal processo sapremo a che punto era
l'ideazione del progetto.
Rivelare quali sono le munizioni della polveriera è violazione
del segreto militare, ma si può dire che sono strettamente limitate
alle necessità delle truppe di stanza in Valle d'Aosta, Quando ci
sono i tiri di artiglieria, le munizioni vengono da Torino.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO - (P.C.I.):
Prendo atto di quanto il Presidente
della Giunta ha detto e lo invito, quale Prefetto della nostra
Regione, a seguire attentamente questo problema.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK