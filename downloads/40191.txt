Consiglio Regionale della Valle d'Aosta - Oggetto del Consiglio n. 3052 del 5 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3052 del 5 dicembre 2017 - Resoconto
OGGETTO N. 3052/XIV - Interrogazione: "Individuazione di
modalità più snelle per l'accesso al Fascicolo sanitario
elettronico".
Rosset (Presidente) -
Punto n. 9 all'ordine del giorno.
Per la risposta, ha chiesto la parola l'assessore Bertschy, ne ha
facoltà.
Bertschy (UVP) -
Il collega Cognetta pone l'accento su un
tema che è particolarmente sentito dagli utilizzatori del fascicolo
sanitario, che per fortuna sono tanti - abbiamo raggiunto più del
50 percento di adesioni al fascicolo - che però in certe situazioni
si scontra con le difficoltà che il fascicolo pone per il suo
utilizzo. Dividerei in due la risposta, condividendo in pieno la
sollecitazione dell'interrogazione.
Le attuali regole di sicurezza alla base dell'utilizzo del
fascicolo, sono legate a norme che, assunte insieme al Garante
della
privacy
e con gli accordi interregionali, sono fino a
ora quelli che guidano l'utilizzo di uno strumento, che è sì di
servizio, ma è anche uno strumento che porta ad avere la conoscenza
dei dati sensibili. Il codice che viene definito "a tre fattori" è
quello che attualmente regola questa situazione, e passare al
livello più basso a oggi non è possibile. Quello che è possibile
invece cercare di fare - evito una lunga premessa per dire da dove
si è partiti e dove si è oggi, perché è importante capire cosa
possiamo fare da oggi in avanti - nell'ottica di andare nella
direzione che dice lei e che sottopone al Governo, è di
semplificare ulteriormente l'accesso ai servizi e di ottemperare
agli obblighi di legge. Nella prossima primavera l'accesso al FSE e
agli altri servizi sarà progressivamente esteso alle credenziali
del sistema pubblico di identità digitale SPID, ovvero il nuovo
sistema di
login
nazionale che permette ai servizi
on
line
un'unica identità digitale e da molteplici
dispositivi.
Soprattutto credo che interessi in particolar modo
l'accessibilità al FSE da dispositivi mobili. È in corso da parte
nostra un'attività di sviluppo di una
App,
prevista nella
relazione di riprogrammazione, che abbiamo approvato con delibera
il 7 agosto 2017: sviluppo di sistemi per la consultazione in
mobilità. È attualmente in corso di realizzazione e la speranza è
di giungere nel più breve tempo possibile a un suo primo
utilizzo.
Credo siano importanti i servizi, oltre le chiavi di accesso.
Tra l'altro prevediamo nel prossimo periodo di fare un nuovo piano
di comunicazione per spiegare i limiti di questa attuale
situazione, ma allo stesso tempo spiegare come si possono comunque
utilizzare questi servizi. Attraverso l'App vogliamo rendere
disponibili i seguenti servizi: l'autenticazione con SPID, la
consultazione di documenti sanitari presenti nel FSE, che potrà
essere di referti di laboratorio, referti di radiologia, referti di
anatomia patologica, lettere di dimissioni, verbali di pronto
soccorso. La consultazione dei documenti consegnati on line potrà
avvenire per la consultazione di esenzioni, consultazione delle
vaccinazioni, consultazione del profilo sanitario elettronico
prodotto dal proprio medico di famiglia, consultazione ricette
farmaceutiche specialistiche dematerializzate e promemoria,
consultazione prestazioni erogate, accesso al sistema di
prenotazioni on line per la registrazione, consultazione e
aggiornamento delle proprie prenotazioni.
È un lavoro abbastanza ambizioso, sul quale abbiamo posto
l'accento ancora negli scorsi giorni con alcune riunioni
specifiche, totalmente finanziato e affidato a INVA che se ne sta
occupando. È un lavoro che, una volta realizzato, dovrebbe porci in
linea con chi già sta sperimentando questi servizi, con le regole
di accesso che attualmente sono previste. Colgo anche l'occasione
per dirle che in questi giorni è in attività il servizio
Wi-Fi
all'ospedale, che era stato sollecitato nei mesi
scorsi in Consiglio regionale, quindi a breve verrà comunicato
anche che è stato aggiunto questo servizio.
Presidente -
Per la replica, ha chiesto la parola il
consigliere Cognetta, ne ha facoltà.
Cognetta (M5S) -
Assessore, in effetti - come giustamente
ha ammesso lei - c'è qualche problemino, perché è vero che ci sono
tre livelli che devono essere rispettati, però è anche vero che c'è
modo e modo. Il fatto di utilizzare la
security card
che dà
luogo a due codici, che poi devono essere immessi nel PC e così
via, rende tutto piuttosto macchinoso, soprattutto per chi magari è
un po' più in là con l'età e non ha molta dimestichezza con certi
protocolli.
L'esempio che le ho fatto io nell'interrogazione, di una
App
che già funziona in Toscana, come ha superato questo
problema, pur mantenendo tutte le garanzie sulla
privacy
? Ci
sono dei totem sparsi nelle loro diverse ASL, quindi da noi sarebbe
nelle diverse sedi della USL, che emettono un
QR Code
, un
codice che, letto attraverso la fotocamera del telefonino, essendo
un codice univoco (viene espresso un codice diverso per ogni
persona), attiva la App che si scarica nel telefono ed è fatta
ad hoc
per te. In sostanza, con una sola foto, quindi senza
mettere assolutamente nulla, vieni praticamente introdotto
all'interno del fascicolo sanitario elettronico, che contiene già
tutta una serie di cose che si stanno sviluppando in INVA.
Da qui l'interrogazione. Se esiste già un sistema collaudato,
perché sono centinaia di migliaia di persone che lo utilizzano, e
che contiene già questo passaggio, io chiedo - non lo chiedo a lei,
ma magari lei lo riferisce a chi sta sviluppando - di non trovare
strade nuove, ma di prendere quelle vecchie e sistemarle a uso e
consumo della Valle d'Aosta. Magari risparmiamo qualche soldo, ma
soprattutto superiamo quella fase di
test
che c'è ogni volta
che dobbiamo creare una soluzione nuova. Ogni volta che si crea una
soluzione nuova, poi c'è tutta una fase di messa a punto, appunto
perché è una soluzione nuova e quindi non si sa se si trova subito
quella giusta. Invece, se si prende qualcosa di già fatto e lo si
modifica, si riesce a implementare il tutto in maniera molto più
semplice e veloce.
Io spero che presto supererete questo problema. Capisco che a
livello nazionale c'è questo sistema che si chiama SPID - se ho
capito bene - però ci sono sistemi anche molti più semplici, snelli
e veloci, che in qualche modo mantengono le caratteristiche di
riservatezza necessarie e obbligatorie per legge, ma al tempo
stesso sono molto efficaci e semplici da sfruttare.
L'ultima annotazione. Io credo che gli sforzi che sta facendo la
USL siano abbastanza positivi. Il problema è che siamo ancora
troppo legati - questa è una critica non verso di lei, ma in
generale verso il sistema - a una soluzione sempre univoca:
scegliamo sempre lo stesso
partner
. Non sempre questa è la
soluzione migliore, Assessore. Di questo se ne deve rendere conto
anche lei. A volte si può mettere in gara lo stesso partner con
altri e magari trovare soluzioni più efficaci, più veloci e
soprattutto meno costose.
Presidente -
Prima di proseguire con l'ordine del giorno,
chiederei di consegnare all'aula le relazioni degli emendamenti
depositati in merito ai disegni di legge n. 118, n. 120 e n.
122.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK