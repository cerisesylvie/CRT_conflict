Consiglio Regionale della Valle d'Aosta - Oggetto del Consiglio n. 2631 del 22 maggio 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
CONSULTE COMMISSIONI E ORGANI COLLEGIALI
Precedente
Successivo
Resoconto integrale del dibattito dell'aula
Oggetto del Consiglio n. 2631 del 22 maggio 2002 - Resoconto
OGGETTO N. 2631/XI Rappresentanza, nel Consiglio dei sanitari,
di tutte le categorie professionali appartenenti al ruolo sanitario
che concorrono all'esercizio dell'attività assistenziale.
(Interrogazione)
Interrogazione Preso atto del documento con cui le
organizzazioni sindacali e le RSU dell'USL della Valle d'Aosta
hanno chiesto alla Direzione Sanitaria che fossero sospese le
elezioni del Consiglio dei Sanitari, data l'attuale esclusione dei
rappresentanti dei tecnici della riabilitazione e del personale di
vigilanza ed ispezione da tale organismo;
Considerato che il Consiglio dei Sanitari, in quanto organismo
eletto con funzioni di consulenza tecnico-sanitaria, dovrebbe
vedere la presenza di tutte le categorie professionali appartenenti
al ruolo sanitario che concorrono all'esercizio dell'attività
assistenziale;
Visto quanto evidenziato dalla Direzione Generale dell'USL che,
"pur non intendendo contestare quanto rilevato? dalle OO.SS. e RSU,
comunica l'impossibilità, stante la normativa attuale, di
rispondere in modo positivo alle succitate richieste delle OO.SS. e
delle RSU;
Ritenendo che comunque vada data una risposta all'esigenza di
rappresentanza espressa dalle categorie succitate;
i sottoscritti Consiglieri regionali
Interrogano
l'Assessore competente per sapere:
1) se è possibile, a suo avviso, cambiare la normativa regionale
e se su questa possibilità si è già formata una volontà
politica.
F.to: Squarzino Secondina - Beneforti
Président
La parole à l'Assesseur à la santé, au
bien-être et aux politiques sociales, Vicquéry.
Vicquéry (UV)
L'Assessorato ha già provveduto, con una
nota del 9 maggio indirizzata alle RSU e all'Associazione
logopedisti valdostani, a fornire una risposta circostanziata alle
esigenze di rappresentanza in seno al Consiglio dei sanitari
manifestata da taluni dei rappresentanti del personale addetto alla
riabilitazione, del personale di vigilanza ed ispezione dipendente
dall'azienda USL.
Come peraltro già comunicato ai soggetti direttamente
interessati da parte della Direzione dell'azienda, l'esclusione
degli operatori sanitari professionali addetti alla riabilitazione,
vigilanza ed ispezione dall'elettorato attivo e passivo per
l'elezione del Consiglio dei sanitari è scaturita dalla mancata
previsione delle categorie professionali di cui trattasi
nell'articolo 24, comma 3, della legge regionale 25 gennaio 2000,
n. 5, la quale legge riprendeva mutuando la previsione
dell'articolo 3, comma 12, del decreto legislativo 30 dicembre
1992, n. 502, recante: "Riordino delle discipline in materia
sanitaria", che non dava spazi interpretativi.
Il problema che si pone è che i logopedisti rientrano nella
categoria del personale di riabilitazione, ma questa categoria è
rappresentata dai terapisti della riabilitazione, questo è il
nocciolo della questione. A tal proposito l'Assessorato trasmise,
con nota in data 29 agosto 2001, a tutte le organizzazioni
sindacali la bozza di deliberazione poi adottata dalla Giunta
regionale con il n. 4517 in data 26 novembre 2001 che è contestata
dai logopedisti, ma non ricevette all'epoca nessuna
osservazione.
In relazione al ruolo di organo tecnico-consultivo svolto dal
Consiglio dei sanitari e all'apporto professionale che le categorie
di cui trattasi possono dare, l'Assessorato ha comunicato la
propria disponibilità ad aprire un confronto per procedere alla
modificazione della legge regionale n. 5 allo scopo di estendere la
rappresentanza in seno al Consiglio dei sanitari al personale
sanitario citato in oggetto, fermi restando i criteri di
rappresentatività paritetica delle singole organizzazioni
sindacali, il che significa che, per poter modificare la legge
regionale, deve esserci un'intesa fra le organizzazioni sindacali
perché qualcuno rinunci al posto dei logopedisti perché di fatto
non può non esserci la pariteticità fra medici da un lato e
personale del comparto dall'altro.
Comunque ho manifestato, e lo ribadisco in questa sede, la mia
disponibilità, se ci sarà l'accordo sindacale, a modificare la
legge regionale n. 5.
Président
La parole à la Conseillère Squarzino
Secondina.
Squarzino (PVA-cU)
Prendo atto che c'è la volontà
politica di dare una risposta alle richieste dei tecnici della
riabilitazione e del personale di vigilanza ed ispezione, volontà
politica che era già presente nella risposta data dallo stesso
Direttore generale, Dott.ssa Riccardi, la quale proprio in data 6
maggio ha scritto, in riferimento alla richiesta:
"non abbiamo
nulla da eccepire?.
E dietro tale affermazione c'è un ragionamento molto semplice
che possiamo così riassumere:
"In questo momento non si può
esaudire la richiesta che viene fatta da queste categorie
professionali, però non si intende contestare le motivazioni in
base alle quali queste persone dovrebbero essere
rappresentate?.
Pare quindi rilevarsi che la stessa azienda si renda conto che è
importante avere, all'interno di un organismo che è essenzialmente
consultivo in cui vengono valutate alcune scelte relative a singoli
settori, la valutazione, la condivisione di queste stesse
categorie. Ci sono due elementi ancora problematici rispetto alla
sua risposta, Assessore.
Primo elemento: di fatto questo Consiglio dei sanitari è stato
eletto e si è formato, non si sono sospese le elezioni, per cui
ancora per un quinquennio questo Consiglio dei sanitari funzionerà
con questa composizione.
Secondo elemento, a mio parere negativo: lei ha espresso la
volontà politica di dare una risposta positiva a patto che
all'interno delle categorie i soggetti decidano chi rimpiazzerà
l'altro…
(interruzione dell'Assessore Vicquéry, fuori
microfono)
… questo è il punto fondamentale.
Lei sa bene che questa problematica è stata sollevata in altre
regioni, anche di fronte al TAR. Ad esempio, il TAR della Lombardia
ha dato ragione alle richieste delle professioni e ha dichiarato
che queste professioni devono essere presenti nel Consiglio dei
sanitari. Tant'è vero che la Regione Lombardia, in seguito
all'ordinanza del TAR, non ha detto:
"Allora modifichiamo la
delibera e vediamo quale categoria tecnica intende sostituire
l'altra finora rappresentata".
Ha detto chiaramente che integra - questa è la parola che lei
non ha usato, Assessore, e che mi preoccupa - la composizione
dell'organo consiliare indicendo nuove elezioni. Noi le chiediamo
pertanto, Assessore, di non dire:
"Va bene, la legge prevede che
ci debba essere una rappresentanza del personale tecnico-sanitario,
a noi non importa che tipo di personale sia rappresentato, le varie
categorie del personale tecnico-sanitario si mettano d'accordo e ne
scelgano uno"
.
No, Assessore, non è questo il problema, il problema è un altro
ed è che questo Consiglio dei sanitari va integrato con i
rappresentanti di queste categorie, dopo la sentenza del TAR è
possibile integrare la nostra legge.
Le chiediamo quindi ufficialmente, Assessore, che si provveda ad
integrare la composizione dell'organo consiliare, indicendo nuove
elezioni, altrimenti lei dà una risposta apparentemente di
apertura, una risposta di facciata, dicendosi disponibile al
confronto poi nei fatti dice:
"O voi o gli altri"
.
In tal modo, lei trasferisce all'interno delle categorie una
diatriba fra chi è più importante. Ma il problema non è questo:
tutte sono ugualmente importanti, Assessore e tutte hanno diritto
di rappresentanza.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK