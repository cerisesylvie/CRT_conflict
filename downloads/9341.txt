Consiglio Regionale della Valle d'Aosta - Oggetto del Consiglio n. 360 del 22 febbraio 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 360 del 22 febbraio 1989 - Resoconto
OGGETTO N. 360/IX - MODALITA' DI APPLICAZIONE ED EVENTUALI
MODIFICHE DELLA LEGGE REGIONALE 22 APRILE 1986, N. 16, CONCERNENTE:
"INTERVENTI PER IL RECUPERO E LA VALORIZZAZIONE DEI SENTIERI DI
MONTAGNA IN FUNZIONE DELLO SVILUPPO DEL TURISMO ESCURSIONISTICO".
(Interpellanza).
PRESIDENTE:
Do lettura dell'interpellanza presentata dal
Consigliere Riccarand:
INTERPELLANZA
La legge regionale 22 aprile 1986, n. 16 concernente "Interventi
per il recupero e la valorizzazione dei sentieri di montagna in
funzione dello sviluppo del turismo escursionistico" è servita,
soprattutto, a realizzare, a spese della Regione e a beneficio di
privati, alcuni alberghi. Questa è la conclusione che si ricava
dall'esame di una serie di deliberazioni di Giunta che, a partire
dal dicembre 1986 e fino al gennaio 1989, hanno erogato alcuni
miliardi di contributi a fondo perso ad alcuni privati cittadini
per realizzare alcuni alberghi.
La citata legge prevedeva, tra le altre cose, la possibilità di
erogare dei contributi fino al 70% della spesa prevista ad enti,
associazioni e privati per l'allestimento lungo i principali
itinerari escursionistici di "strutture sommariamente attrezzate a
consentire il pernottamento degli escursionisti".
Invece di finanziare la realizzazione di "strutture
sommariamente attrezzate" la Giunta regionale ha generosamente
utilizzato i fondi pubblici per consentire a privati, sicuramente
"bisognosi", di realizzare degli alberghi.
Emblematico il caso dell'albergo realizzato in località Prarayer
(Comune di Bionaz) al fondo dell'invaso di Place Moulin. Attraverso
una lunga serie di deliberazioni della Giunta regionale (10120/86;
9152/87; 15 03/88; 6222 /88; 202/89) due signori di Bionaz hanno
già ottenuto dalla Giunta regionale contributi a fondo perduto per
L.1.393.500.000
(unmiliardotrecentonovantatremilionicinquecentomila) per realizzare
"una struttura sommariamente attrezzata" a cui, oltretutto, si può
accedere in auto percorrendo la strada che costeggia l'invaso.
Si era partiti con una legge per i sentieri e si è arrivati
invece, ad una legge per farsi gli alberghi gratis o quasi.
Tutto ciò premesso, il sottoscritto Consigliere regionale
INTERPELLA
l'Assessore regionale al Turismo, Urbanistica e Beni Culturali
per sapere:
1) se non ritiene necessario ed urgente proporre al Consiglio
una modifica della legge regionale n. 16/86 che, nell'attuale
formulazione, si è prestata ad un uso distorto;
2) se non ritiene opportuno sottoporre ad una valutazione della
competente Commissione consiliare le richieste di contributo per
"strutture sommariamente attrezzate", al fine di garantire una più
ampia verifica sulle decisioni;
3) quale è stata finora la gestione complessiva della legge n.
16 del 1986. In particolare, si chiede di conoscere: a) gli estremi
della deliberazione di Giunta con cui è stato approvato l'elenco
dei sentieri e degli itinerari di interesse escursionistico; b) gli
estremi della deliberazione di Giunta con cui sono state definite
le caratteristiche progettuali e costruttive delle "strutture
sommariamente attrezzate"; c) gli estremi dei provvedimenti con cui
sono state definite le tariffe che i beneficiari dei contributi
regionali devono applicare per i servizi forniti agli
"escursionisti"
PRESIDENTE: Ha chiesto di illustrare l'interpellanza il
Consigliere Riccarand, ne ha facoltà.
RICCARAND (NS):
Questa interpellanza riguarda
l'applicazione della LR 22.4.1986, n. 16, concernente gli
interventi per il recupero e la valorizzazione dei sentieri di
montagna in funzione dello sviluppo del turismo escursionistico. E'
una legge che, stante a quanto è emerso dall'analisi che abbiamo
fatto, è servita soprattutto a realizzare a spese della Regione e a
beneficio di alcuni privati degli alberghi. Lo scopo principale
della legge avrebbe dovuto essere quello di individuare alcuni
sentieri di montagna particolarmente adatti al turismo
escursionistico e di valorizzarli con una adeguata segnaletica, con
l'allestimento di strutture che nella legge vengono definite
sommariamente attrezzate per il pernottamento degli escursionisti e
in località distanti da strade carrozzabili aperte al pubblico, e
con una adeguata manutenzione della segnaletica e delle strutture
ricettive. Il significato della legge è stato completamente
stravolto nella sua applicazione pratica. L'Assessore dirà nella
sua risposta quali itinerari sono stati classificati in base
all'art. 2 della legge: che ne è della segnaletica, che ne è del
materiale informativo sugli itinerari che è previsto dal comma 7
dell'art. 2. Quello su cui vorrei soffermarmi è l'allestimento di
quella che doveva essere una parte limitata della legge che era la
questione dei rifugi di tappa, cioè quelle strutture sommariamente
attrezzate che hanno dato luogo ad una clamorosa distorsione, con
qualcuno che ne ha approfittato ad ampie mani.
Il caso che segnalo nell'interpellanza è quello di un albergo
costruito ex novo a Prarayer in Comune di Bionaz; si tratta di un
edificio su tre piani con circa 70 posti letto, con bar,
ristorante, centralina idroelettrica, piazzola per l'elicottero, il
tutto realizzato ad opera di un privato ma a spese della Regione,
che ha già erogato ad una coppia, marito e moglie, di Bionaz ben un
miliardo e 393 milioni di contributo a fondo perduto. Ci sono
cinque deliberazioni di Giunta, la prima è del dicembre 1986 e
l'ultima è del gennaio 1989, che portano a questa cifra che
potrebbe essere anche l'ultima; comunque fino a questo momento sono
stati erogati 1 miliardo 393 milioni.
Questi due signori di Bionaz o hanno un fiuto per gli affari che
è veramente eccezionale, oppure hanno dei solidi agganci
all'interno dell'Amministrazione, perché altre spiegazioni non ce
ne sono. Infatti i due hanno acquistato una vecchia stalla a
Prarayer nel novembre 1985, proprio mentre l'Assessorato regionale
al Turismo stava predisponendo un disegno di legge sui sentieri e i
rifugi di tappa.
Il disegno di legge è stato poi approvato in Giunta nei primi
giorni di gennaio 1986, è stato approvato dal Consiglio regionale,
vistato, pubblicato e alla fine del 1986 i due di Bionaz avevano
già presentato il progetto per l'albergo, ricevuto l'approvazione e
ottenuto i primi duecento milioni dalla Regione con la
deliberazione di Giunta n. 10120 del 31.12.86.
Si trattava di un primo contributo di 200 milioni; poi
attraverso quella serie di deliberazioni che dicevo prima si è
progressivamente arrivati al miliardo e 393 milioni che è il punto
a cui siamo attualmente. Il contributo regionale è stato deliberato
- si badi bene - senza considerare il fatto che la costruzione è
stata realizzata in contrasto con il Piano regolatore generale del
Comune, perché si tratta di zona agricola, di zone cioè dove, in
base agli strumenti urbanistici, è consentita solo la realizzazione
di fabbricati rurali, cosa che non è questo edificio, oppure la
sistemazione di fabbricati già esistenti, ma neanche questo è il
caso dell'edificio in questione.
Inoltre, la prima deliberazione di Giunta, quella del dicembre
1986 con cui venivano dati i primi duecento milioni, ha autorizzato
il contributo e l'opera senza che ci fosse un'autorizzazione ai
sensi della legge Galasso; infatti quella zona è sopra ai 1600
metri e quindi ci voleva l'autorizzazione che infatti è arrivata,
ma soltanto nell'estate del 1987. Oltretutto questo edificio è
stato realizzato in una zona in cui si arriva in automobile, anche
se la strada non è una carrozzabile aperta al pubblico; però
bastava andare su nella scorsa estate (e ci sono anche delle foto a
questo proposito) per vedere come di fatto ci fosse un notevole
transito di automobili fino a questo rifugio di tappa.
Anche la località scelta per la realizzazione del rifugio lascia
molto perplessi; mi chiedo come fa un escursionista ad utilizzare
questo rifugio di tappa: ad esempio un escursionista che parte
dalla diga di Place Moulin non utilizza questo rifugio di tappa
perché si trova dopo cinque km di percorso in piano e quindi
all'inizio della sue escursione, e del resto che arrivi da monte mi
chiedo che senso abbia che si fermi a Prarayer quando facendo pochi
chilometri in piano può arrivare fino alla strada carrozzabile.
Comunque questa dell'ubicazione è una cosa che bisognerebbe
discutere, in quanto presenta degli aspetti di perplessità.
C'è un altro aspetto che vorrei sottolineare: nella prima
deliberazione che ha dato questi contributi e che è del 31.12.86 si
dice che questo edificio viene costruito a m. 2005 di quota; però
tutte le testimonianze che ho sentito e gli articoli di stampa
hanno sempre affermato che quel nucleo di case dove è stato
costruito questo edificio a Prarayer non è a 2005 m., ma è a 1993
m. sul livello del mare. In un articolo sul giornale della Comunità
Montana si dice chiaramente:
"L'alpeggio di Prarayer apparteneva
al collegio di Aosta, i professori che si succedettero ecc....
l'alpeggio di Prarayer appartiene ora agli eredi di Federico Rosset
di Valpelline, oltre a quelle stanze che esistevano già prima e che
ancora accolgono i turisti a 1993 m."
. In un articolo comparso
su "Valle d'Aosta Ambiente" è scritto:
"... mi fa pensare a
quanto sta accadendo nell'alta valle di Bionaz, a Prarayer, 1993
m., che ho rivisto in questi giorni dopo tanti anni ..."
Questi dodici metri di differenza in realtà hanno una notevole
importanza perché se la località era, come tutto porta a pensare,
sotto i duemila metri, il contributo della Regione, ai sensi
dell'art.4 della legge, doveva essere ridotta al 50%, mentre invece
se era sopra i duemila il contributo era maggiore.
Infine la legge prevedeva che la capacità ricettiva di queste
strutture fosse di non meno di 12 e di non più di 50 persone. E'
chiaro che qui si tratta di numeri molto relativi, perché in una
stanza è molto discutibile stabilire se ci possono stare due o
dieci persone, però il problema è che a mio avviso è stata
realizzata una struttura che per capacità ricettiva va ben oltre le
cento persone. Del resto ho letto sul "Messager Valdôtain" del
1989, a pag. 43, un articolo intitolato:
"Nuovo albergo a
Prarayer di Bionaz: una coppia, proprietari di un vecchio edificio,
lo hanno ingrandito e ristrutturato
- questo è falso perché non
è vero che è stato ingrandito e ristrutturato -
facendone un
rifugio di tappa che ha tutte le caratteristiche e le attrezzature
di un albergo, capace di ospitare una settantina di persone"
.
Anche sul giornale della Comunità Montana del Grand Combin si parla
dell'allestimento di questo rifugio che dispone di una settantina
di posti letto suddivisi in camere singole, matrimoniali e, come è
logico, con alcune camerate è stato realizzato un bar con annessa
sala ristorante.
Questo è un caso in cui lo stravolgimento dello spirito di una
legge che doveva essere mirata sui sentieri e su delle strutture,
su dei servizi di sostegno all'attività degli escursionisti mi
sembra totale. Lo scopo dell'interpellanza è quello di capire quale
è stato l'utilizzo complessivo di questa legge, di modificare anche
una normativa che si è prestata a delle distorsioni molto gravi e
anche di avere delle notizie particolari su questo caso, che ci
sembra una clamorosa manipolazione di una legge regionale per fini
che hanno ben poco a che vedere con i suoi compiti originari.
PRESIDENTE:
Ha chiesto di parlare l'Assessore al Turismo
Faval, ne ha facoltà.
FAVAL (UV): En ce qui concerne la question de l'hôtel Prarayer,
je dois dire que je suis arrivé à l'Assessorat presque le jour même
où on a fait l'inauguration de cet hôtel même. Mais à part cela,
par rapport à cette structure hôtelière, j'exprime mon avis.
Tout le monde sait qu'il y avait dans le même endroit un hôtel
qui est passé dans l'histoire de l'alpinisme mondial. Il est
regrettable que les actuels propriétaires n'aient pas eu la même
volonté de la famille qui a été citée par M. Riccarand, de
réutiliser cette structure qui entre autres est dans une position
très belle, et qui joue un rôle très important dans l'histoire
aussi du tourisme en Vallée d'Aoste.
Je peux ajouter aussi une autre réflexion; j'ai eu l'occasion de
parcourir à l'étranger des refuges de haute montagne, c'est-à-dire
des refuges placés au-delà de mille mètres, que l'on atteint
uniquement l'été à pied et l'hiver au moyen de peau de phoque. Dans
ces refuges, où il faut absolument réserver la place avec beaucoup
de temps à l'avance, y sont prévus pratiquement les services qu'on
a dans les hôtels: la douche et les chambres équipées d'une
certaine façon. Je peux même vous dire que nous étions servis à
table par des filles habillées en coutume local.
Donc je crois que nous aussi, nous devons entrer dans l'optique
d'améliorer de plus en plus les services que nous offrons aux
touristes qui viennent au Val d'Aoste. Dans ce sens je ne dirais
pas que la loi a été malinterprétée; nous pouvons peut-être
envisager des modifications, mais qui aillent vraiment dans le sens
d'améliorer la qualité de nos services. En effet je crois que tout
le monde partage l'avis que je veux exprimer, c'est-à-dire que le
secteur que nous devons suivre le plus attentivement est justement
celui de l'hôtellerie et des services offerts par ce secteur, car
c'est là qui peut passer le futur de l'activité touristique en
Vallée d'Aoste. On a trop peu de services et malheureusement de
qualité trop basse. L'effort que nous devons déployer doit surtout
tenir compte de cette situation. Par rapport à cette loi je répète
que l'interprétation qu'on doit donner c'est d'aller dans la
direction de se doter de structures toujours plus valables au point
de vue de la qualité.
Donc, si l'on veut interpréter de façon littérale la loi, nous
pouvons accepter que certaines parties pourraient être modifiées;
mais j'insiste sur la nécessité que l'optique dans laquelle l'on
interprète les lois et l'on cherche de leur donner l'application
doit être celle que je viens d'expliquer. Dans ce sens nous pouvons
par exemple vérifier en Commission quelle est l'opportunité à
suivre.
Je demande aussi à M. Riccarand de bien vouloir m'excuser par
rapport à la documentation qu'il demande dans la troisième partie
de l'interpellation, aux points a), b) et c): je n'ai pas pu la
porter aujourd'hui même parce que ce jour-ci les fonctionnaires
n'étaient pas présents, mais je m'engage à lui faire arriver la
documentation au cours de cette semaine même.
PRESIDENTE:
Ha chiesto di parlare il Consigliere
Riccarand, ne ha facoltà.
RICCARAND (NS):
Sono insoddisfatto della risposta
dell'Assessore; c'è qui secondo me un fatto molto grave.
L'Assessore dice che non ha potuto accertare certe cose, tuttavia
l'interpellanza è del 9 febbraio; può anche darsi che i funzionari
siano stati impegnati, però siamo al 22 febbraio e credo che per
verificare se esiste una deliberazione di Giunta con cui è stato
approvato l'elenco dei sentieri e degli itinerari inerenti il
turismo escursionistico non ci voglia molto. Si scoprirà fra dieci
giorni se c'è o non c'è la deliberazione.
Allora, se non c'è questa deliberazione tutti i contributi che
voi avete dato sono abusivi, perché qualsiasi contributo previsto
da questa legge per le strutture di tappa poteva essere dato solo
sulla base di un elenco approvato. Non si possono dare contributi
al primo che chiede: i rifugi di tappa erano previsti sulla base di
un elenco preciso di sentieri. Leggo all'art. 2:
"A tale scopo
l'Assessorato regionale al Turismo, Urbanistica e Beni Culturali
redige un elenco dei sentieri e di itinerari ritenuti più idonei e
promuove lo sviluppo del turismo escursionistico ........
.Nell'ambito dell'elenco di cui al comma precedente devono essere
distinti gli itinerari dichiarati di interesse regionale da quelli
di interesse locale".
Si dice al comma 5 dell'art. 2:
"L'elenco è approvato con
deliberazione della Giunta regionale".
Soltanto su questi itinerari è consentito dare dei contributi in
base alla legge per realizzare i rifugi di tappa, altrimenti il
discorso non avrebbe nessun senso. Del resto, quando è stata
discussa in Consiglio regionale la legge, il presentatore, che
allora era l'Assessore Borbey, disse chiaramente (leggo a pag. 106
del resoconto del 19.3.86):
"L'Amministrazione regionale farà un
progetto completo di itinerari per cui i punti di ristoro potranno
essere costruiti solo lungo questi itinerari".
Allora mi chiedo
come avete fatto a dare un miliardo 393 milioni di contributo ad un
rifugio di tappa, punto di ristoro, albergo, chiamatelo come
volete, lungo un elenco di itinerari che non esiste, che nessuno ha
mai approvato. Questa è una cosa inconcepibile.
Così come vorrei sapere se c'è una delibera di Giunta sulle
tariffe, perché è chiaro che tutti vogliamo le strutture ricettive,
però non riusciamo a capire perché un privato che è più furbo di
altri riesce a farsi dare un miliardo e 400 milioni a fondo
perduto, mentre magari l'altro privato che vuol fare una struttura
alberghiera deve farsi un mutuo e indebitarsi per venti anni.
Pertanto ci sembra che qui ci sia stata un'applicazione totalmente
sbagliata della legge.
Vorrei fare un'ultima osservazione perché l'argomento
meriterebbe molte considerazioni, ma siamo solo in sede di
interpellanza. Nel bilancio di previsione del 1989 ci sono ben
cinque capitoli di spesa che riguardano la gestione di questa legge
e sono i numeri 37175, 37180, 37185, 37190, 37195; tutti prevedono
contributi in base alle varie voci della legge: allestimento di
opere, segnaletica, manutenzione, ecc. Però se guardiamo l'unica
voce consistente è quella di 800 milioni di contributi a privati
per l'allestimento di opere e per il recupero e la valorizzazione
di sentieri; le altre voci sono all'ordine di 150 milioni, 10
milioni, 50 milioni e ancora 10 milioni. Su questo capitolo, che
doveva essere il capitolo secondario rispetto a tutta la gestione
della legge, abbiamo invece 800 milioni, perché qui evidentemente
sono già quei due o tre privati che si sono fatti l'albergo, che
hanno bisogno di veder saldati i loro conti.
Qui c'è un errore di fondo nella legge e cioè non bisognava
assolutamente prevedere la realizzazione di queste strutture là
dove si può arrivare con strada carrozzabile; bisognava aggiungere
"con strada carrozzabile distante almeno due chilometri da
qualsiasi tipo di strada carrozzabile, anche se non è aperta al
pubblico" perché sappiamo di fatto che la strada anche se non
aperta al pubblico, diventa poi percorsa da automobili e quello che
è un percorso escursionistico che alcuni devono fare a piedi, altri
lo fanno in macchina andando anche a danneggiare il significato del
percorso escursionistico.
C'è un altro dato di fondo sbagliato in questa legge, che è il
fatto che le decisioni su questi contributi vengono assunte
dall'Assessore. Ma quando mai non c'è un minimo di istruttoria, non
c'è un minimo di decisione collettiva su contributi di questo
genere?
Su questi due punti ritengo che questa legge debba essere
rivista; c'è il discorso della sua gestione complessiva. Ripeto che
non è concepibile che si siano sparpagliati così dei miliardi per
dei contributi senza che esista un disegno organico, senza quelli
che erano sbandierati come gli obiettivi fondamentali della legge,
cioè individuare gli itinerari, segnalarli, propagandarli con
particolari strumenti. Di tutto questo non si sa niente.
Non dico che non è stato fatto perché mi riservo di verificare,
ma ho dei dubbi. Quello che sappiamo di sicuro è che sono stati
dati dei miliardi ad alcuni pochi proprietari, a fondo perduto, per
fare degli alberghi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK