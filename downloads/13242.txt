Consiglio Regionale della Valle d'Aosta - Oggetto del Consiglio n. 4219 del 16 febbraio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4219 del 16 febbraio 1993 - Resoconto
OGGETTO N. 4219/IX Rinvio oggetti.
Presidente
Con l'assenso del presentatore Consigliere
Gremmo, è rinviata all'esame delle Commissioni consiliari
permanenti III e V la proposta di legge statale n. 11, "Tutela del
diritto alla casa per gli anziani ed i grandi invalidi", iscritta
al punto 48 dell'ordine del giorno.
Ha chiesto la parola il Consigliere Pascale; ne ha
facoltà.
Pascale (PSI)
La settimana scorsa si è svolta una riunione
della Commissione, alla quale erano presenti le organizzazioni
sindacali ed il Presidente della Giunta. In quell'occasione si è
fatto il punto della situazione, anche alla luce del decreto legge
emanato dal Governo a favore degli occupati nei servizi doganali,
che però è risultato un po' inferiore alle aspettative. Si è anche
convenuto di cercare di migliorare lo stesso decreto legge in sede
di conversione parlamentare e proprio oggi il Presidente mi diceva
che il relatore del disegno di legge al senato sarà il Sen. Dujany,
cosa che ci fa ben sperare sulle possibilità di miglioramento dello
stesso decreto legge...
(...Interruzione...)
speriamo di no.
Va detto, però, che nell'ipotesi più ottimistica, cioè quella
del passaggio all'Amministrazione finanziaria di tutti coloro che
hanno diritto, questo sarà possibile solo per 58 degli attuali 120
dipendenti delle Case di spedizione, per cui, anche in questa
ipotesi alquanto ottimistica, rimane comunque il problema degli
altri che attualmente sono in cassa integrazione e che, se non
verrà modificato il decreto legge, rimarranno in cassa integrazione
o in lista di mobilità solo fino alla fine di quest'anno.
Sotto questo aspetto, il Presidente della Giunta ha chiesto il
Commissione un rinvio di quindici o venti giorni, per poter, da un
lato, esaminare quei progetti di riconversione che devono essere
presentati dal governo regionale entro il 28 febbraio e,
dall'altro, poter valutare con gli uffici amministrativi gli
strumenti e le modalità di un possibile intervento regionale.
Pertanto, nell'ottica costruttiva che su questo problema si è
instaurata fra tutte le forze politiche, al di là delle loro
posizioni, abbiamo accettato questo rinvio e quindi
conseguentemente chiedo che l'oggetto iscritto al punto 49 venga
iscritto all'ordine del giorno della prima adunanza consiliare del
mese di marzo, come già concordato con il Presidente della
Giunta.
Presidente
Su richiesta del relatore, Consigliere
Pascale, la proposta di legge regionale n. 460, iscritta al punto
49 dell'ordine del giorno e concernente: "Misure urgenti per
fronteggiare la crisi occupazionale derivante dall'abbattimento
delle barriere doganali all'interno del Mercato comune europeo", è
rinviata all'adunanza consiliare del 10 marzo 1993.
Ha chiesto la parola il Consigliere Ricco.
Ricco (DC)
Anche noi chiediamo il rinvio della proposta di
legge n. 460, iscritta al punto 50 dell'ordine del giorno,
all'adunanza del 10 marzo 1993.
Presidente
Su richiesta del Consigliere Ricco, la
proposta di legge n. 461, iscritta al punto 50 dell'ordine del
giorno, concernente: "Modificazioni alla legge regionale 7 maggio
1975, n. 16, recante norme sui referendum previsti dallo Statuto
speciale per la Valle d'Aosta e sull'iniziativa legislativa del
popolo valdostano, come modificata dalla legge regionale 21 aprile
1981, n. 22" è rinviata all'adunanza del 10 marzo 1993.
Ricordo, però, che sullo stesso tema c'è anche un testo della
Giunta regionale.
Ha chiesto la parola il Consigliere Riccarand; ne ha
facoltà.
Riccarand (VA)
Propongo il rinvio al prossimo
rinvio della mozione iscritta al punto 52, perché la I e la II
Commissione stanno ancora approfondendo l'argomento.
Presidente
Con l'assenso del Consigliere Riccarand, è
rinviata alla prossima adunanza consiliare anche la mozione da lui
presentata e avente per oggetto: "Impegno per la previsione
dell'apparato organizzativo della Regione", iscritta al punto 52
dell'ordine del giorno.
Il Consiglio prende atto, concordando sui rinvii.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK