Consiglio Regionale della Valle d'Aosta - Oggetto del Consiglio n. 680 del 15 dicembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 680 del 15 dicembre 1982 - Resoconto
OGGETTO N. 680/VII - INEFFICIENZA DEL COLLEGAMENTO
FERROVIARIO TRA AOSTA E PRE'-SAINT-DIDIER -
(Interrogazione).
PRESIDENTE
: Do lettura dell'interrogazione presentata dal
Consigliere Carlassare.
INTERROGAZIONE
CONSTATATO
che il collegamento ferrovia rio tra Aosta
e Pré-Saint-Didier è interrotto ormai da lungo tempo a causa di
lavori in corso nella linea;
VERIFICATO
che questo intoppo nel già scarso ed
inefficiente collegamento ferroviario verso l'alta Valle si traduce
in ulteriori disagi per gli utenti;
RITENENDO INOLTRE
che questa inefficienz
a
del
servizio ottiene il risultato di disabituare la popolazione all'uso
della ferrovia,
INTERROGA
il Presidente della Giunta regionale per sapere:
1)
entro quanto tempo verrà ripristinato il
collegamento ferroviario con Pré-Saint-Didier;
2)
quale è il reale stato di funzionalità di detta
linea e quali garanzie di sicurezza offre all'utenza;
3)
quale intervento è stato effettuato dalla Giunta,
presso l'Amministrazione delle FF.SS. affinché venga realizzato un
servizio almeno decente.
PRESIDENTE
: La parola all'Assessore all'Industria,
Commercio, Artigianato e Trasporti Chabod. Ne ha facoltà.
CHABOD - (D.C.):
Il collegamento ferroviario fra Aosta e
Pré-Saint-Didier verrà riattivato sabato 18 dicembre prossimo alle
17. Con l'attivazione del collegamento il servizio sostitutivo
automobilistico cessa e la linea ferroviaria riprende il suo
normale funzionamento. Le garanzie di sicurezza offerte all'utenza
sono quelle previste dalle normative ferroviarie vigenti. Se la
linea non fosse sicura non ci sarebbe circolazione, dicono quelli
della ferrovia. L'Amministrazione delle Ferrovie dello Stato ha
proceduto e pro cede alla bonifica delle pareti rocciose che
incombono sulla sede ferroviaria, dietro ai paesi di Arvier e
Runaz.
E' evidente che trattasi di difesa passiva delle sole strutture
ferroviarie anche se è allo studio dell'azienda ferroviaria un
progetto per ulteriori e più vasti interventi.
Esistono, a cura delle Ferrovie dello Stato, appositi punti
fissi di vigilanza in relazione allo stato dei luoghi interessati
e, come buona parte del la viabilità stradale e del territorio
valdostano in genere, alle precarietà delle condizioni
idrologiche.
Si ricorda che sulla linea AostaPré-Saint-Didier, nel corso del
1982 e nel prossimo anno 1983, i principali lavori di esecuzione
ammontano a una spesa di 2.446.000.000 di lire, mentre il programma
integrativo, già deliberato e in corso di esecuzione, comporta
nuovi sistemi economici di esercizio per migliorare il servizio e
ridurre il disavanzo di gestione della linea per un importo di lire
3.500.000.000.
Se poi verranno sbloccati, dal Ministero del Tesoro i
finanziamenti già definiti, sempre per la stessa linea si darà
luogo ad interventi per 9.526.000.000 per lavori il cui program ma
è stato reso pubblico a suo tempo a seguito della legge 17 del
1981.
La Giunta regionale segue attentamente lo sviluppo di questi
interventi di miglioramento, di sicurezza e di ristrutturazione. A
seguito delle deliberazioni di Giunta n. 3669 del 17 luglio 1981 e
n. 292 del
29.1.1982, è stato costituito un Comitato
permanente di coordinamento fra Regione Valle d'Aosta e Azienda
Ferrovie dello Staco, con compiti di coordinamento e di
informazione, di confronto e di collaborazione, sia per quanto
attiene alla programmazione e alla progettazione degli interventi,
sia per quanto attiene all'esercizio dei trasporti viaggiatori e
merci.
I problemi che riguardano la linea in questione trovano perciò,
in aggiunta alle altre azioni della Giunta una sede specifica di
esame e di definizione.
PRESIDENTE
: Risponde Carlassare, l'interrogante. Ne ha
facoltà.
CARLASSARE - (Dem. Prol. Nuova Sin.
): Sarà ben vero che
c'è tutto questo lavoro, resta il fatto, però, che questa linea è
soggetta a continue interruzioni: cadono massi, vi sono massicciate
sorrette fino a qualche tempo fa con dei pali, in pratica si
continuano a fare dei piccoli interventi che non garantiscono
niente. Speriamo che questa sia l'ultima interruzione del servizio.
Comunque, per quanto riguarda gli anni passati, noi assistiamo a
continue interruzioni del servizio che già di per sè è un servizio
da "trenino del Far West". Le corse previste sono poche, il treno è
molto lento e non vi sono quelle garanzie di funzionalità che
invoglierebbero la gente a servirsi di questo mezzo, probabilmente
riducendo anche il deficit.
Io mi auguro che i criteri con cui si va a verificare la
sicurezza della linea adottati dalle Ferrovie dello Stato siano
ottimi e ineccepibili. Personalmente ho visto più di una volta la
linea interrotta per degli eventi che sono prevedibilissimi come,
per esempio, massicciate franate o caduta di massi che interrompono
la ferrovia.
Ritengo che il fatto che ci sia questa scarsa efficienza di
servizi non sia solo dovuto alla mancanza di mezzi ma al fatto che,
tutto sommato, si vuole abbandonare questo mezzo di servizio per
facilitare il trasporto su gomma, che viene giudicato da molti
assai più conveniente.
PRESIDENTE
: Colleghi Consiglieri, mi viene proposto,
poiché il punto n. 15 è l'ultima interrogazione e sono presenti sia
l'interrogante che l'interrogato, di fare ancora questo oggetto per
poi trasferirci nella stanza vicina.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK