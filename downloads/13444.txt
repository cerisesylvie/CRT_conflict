Consiglio Regionale della Valle d'Aosta - Oggetto del Consiglio n. 4463 del 13 aprile 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4463 del 13 aprile 1993 - Resoconto
OGGETTO N. 4463/IX Ratifica di deliberazioni adottate dalla
Giunta regionale in via d'urgenza.
Presidente
L'ordine del giorno assomma un po' tutti
gli argomenti che restavano ancora da discutere, altri se ne sono
aggiunti essendo l'ultima seduta del Consiglio di questa
legislatura; pertanto vi pregherei di raccogliere gli atti in modo
che si possa procedere alla discussione con speditezza.
Abbiamo cercato di unire l'ordine del giorno principale di
convocazione del Consiglio e l'ordine del giorno aggiuntivo in modo
tale che la discussione resti integrata per argomenti. Mi spiego
meglio.
Al punto 1, Ratifica di deliberazioni adottate dalla Giunta
regionale in via d'urgenza, seguirà poi un punto 1.1, nel senso che
verrà integrata la parte concernente la ratifica delle
deliberazioni aggiunte con l'ordine aggiuntivo dei lavori, e così
via per tutti gli argomenti secondo i settori di competenza. Se
siamo d'accordo, procediamo in questo modo. Ci sono delle
obiezioni?
Poi abbiamo diramato a tutti i consiglieri gli oggetti rinviati
del Consiglio scorso: come in modo consuetudinario si procedeva,
questa parte verrà discussa alla fine dell'ordine del giorno dei
lavori in generale.
Quindi discutiamo prima la parte concernente l'ordine del giorno
principale, poi la parte concernente l'ordine del giorno
aggiuntivo, infine al termine gli oggetti rinviati dalla adunanza
del 6-7 aprile.
Siamo d'accordo di procedere in questo modo? Non ci sono
obiezioni? Allora possiamo iniziare senz'altro i lavori.
Oggetto n. 2053 in data 26 febbraio 1993: Piano di
ristrutturazione e riconversione dell'area autoportuale di Pollein
(AO) - Approvazione del piano e della scheda progettuale
concernente un primo "stralcio funzionale" di investimenti per la
reinfrastrutturazione dell'area, da proporre a finanziamento
nell'ambito del programma operativo plurifondo interreg
italo-francese 1991-1993.
Presidente
Pongo in votazione la ratifica della
deliberazione in oggetto.
Esito della votazione:
Presenti: 23
Votanti: 17
Favorevoli: 17
Astenuti: 6 (Aloisi, Chiofalo, Gremmo, Lanièce, Maquignaz e
Pascale)
Il Consiglio approva
Oggetto n. 2804 in data 26 marzo 1993:
Concessione di
contributo al Comitato organizzatore del Trofeo Maurizio e Carlo
Fiou nelle spese previste per l'organizzazione della 15^ edizione
del "Trofeo Maurizio e Carlo Fiou" gara internazionale di sci
alpinismo in programma a Saint-Oyen l'11 aprile 1993. Approvazione
e impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 22
Il Consiglio approva all'unanimità
Oggetto n. 2805 in data 26 marzo 1993:
Concessione di
un contributo di lire 7.000.000 allo Sci club Saint-Barthélemy
nelle spese previste per l'organizzazione del "Trofeo
G.Filliétroz", gara internazionale di sci alpinismo in programma il
4 aprile 1993. Approvazione e impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 21
Il Consiglio approva all'unanimità
Oggetto n. 2816 in data 26 marzo 1993:
Concessione
contributo di lire 107.000.000 all'Azienda autonoma di soggiorno di
Courmayeur per l'organizzazione della manifestazione "Festival
Internazionale del nero". Approvazione ed impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 21
Votanti: 20
Favorevoli: 20
Astenuti: 1 (Gremmo)
Il Consiglio approva
Oggetto n. 2839 in data 26 marzo 1993:
Concessione di un
contributo straordinario di lire 35.000.000 all'Associazione
"Orchestre d'harmonie du Val d'Aoste" per lo svolgimento
dell'attività programmata durante l'anno 1993. Approvazione ed
impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 21
Votanti: 20
Favorevoli: 20
Astenuto: 1 (Gremmo)
Il Consiglio approva
Oggetto n. 3105 in data 26 marzo 1993:
Concessione di
un contributo di lire 123.000.000 alla Società Sport &
Promozione di Breuil Cervinia nelle spese previste per
l'organizzazione di "Azzurrissimo Sette" in programma a
Breuil-Cervinia nel mese di aprile 1993. Approvazione ed impegno di
spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 22
Il Consiglio approva all'unanimità
Oggetto n. 3106 in data 26 marzo 1993:
Concessione di
un contributo di lire 20.000.000 al Comitato regionale della
F.I.G.H. di Aosta, nelle spese previste per l'organizzazione di un
torneo giovanile di pallamano in programma ad Aosta. Approvazione
ed impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 22
Il Consiglio approva all'unanimità
Oggetto n. 1972 in data 26 febbraio 1993:
Lavori di
costruzione di una palestra e di un'area interrata da adibire a
magazzini ed autorimessa per i mezzi di soccorso presso la caserma
VV.FF. di Aosta. Approvazione perizia suppletiva. Approvazione
impegno spesa. Approvazione nuovi prezzi.
Presidente
Pongo in votazione la ratifica della
deliberazione in oggetto.
Esito della votazione:
Presenti: 22
Votanti: 16
Favorevoli: 16
Astenuti: 6 (Aloisi, Chiofalo, Gremmo, Pascale, Ricco e
Trione)
Il Consiglio approva
Oggetto n. 2740 in data 19 marzo 1993:
Sdemanializzazione di un terreno gravato da uso civico di proprietà
del Comune di Quart (F. 39 n. 47) sito in Quart, località Les
Iles.
Presidente
Pongo in votazione la ratifica della
deliberazione in oggetto.
Esito della votazione:
Presenti: 22
Votanti: 18
Favorevoli: 18
Astenuti: 4 (Aloisi, Chiofalo, Pascale e Ricco)
Il Consiglio approva
Oggetto n. 2769 in data 19 marzo 1993:
Sottoscrizione
di capitale azionario della "Cime Bianche S.p.A.", di
Valtournenche, ai sensi della legge regionale n. 10/1971.
Approvazione ed impegno di spesa.
Presidente
Pongo in votazione la ratifica della
deliberazione in oggetto.
Esito della votazione:
Presenti: 22
Votanti: 21
Favorevoli: 21
Astenuto: 1 (Gremmo)
Il Consiglio approva
Oggetto n. 3048 in data 26 marzo 1993:
Approvazione
del programma operativo comunitario (FSE) per l'anno 1993
finalizzato al conseguimento in Valle d'Aosta degli obiettivi nn. 3
e 4 di cui all'articolo 1 reg. CEE n. 2052/88.
Presidente
Ha chiesto di parlare il Consigliere
Chiofalo, ne ha facoltà.
Chiofalo (DC)
Chiedo che venga illustrata la
delibera.
Presidente
Ha chiesto di parlare il Presidente
della Giunta, ne ha facoltà.
Lanivi (GM)
Credo che la delibera, comprensiva di
tutta la parte illustrativa, sia abbastanza chiara e precisa e
negli intendimenti e negli importi.
Si tratta di utilizzare in base a questo programma, con un
intervento diretto dell'Amministrazione regionale relativamente
contenuto, pari a lire 1.185.000.000, l'attivazione di un programma
relativo agli obiettivi 3 e 4 della CEE. Gli obiettivi 3 e 4
concernono la lotta contro la disoccupazione di lunga durata e la
facilitazione dell'inserimento professionale dei giovani. Ripeto
che si tratta di un intervento di lire 1.185.000.000 per attivare
finanziamenti per 11 miliardi più 145.000.000 milioni.
Credo che nella parte allegata siano indicate tutte le attività
che questo programma prevede; eventualmente, se il Consigliere
Chiofalo volesse avere dei dettagli più specifici, non solo il
sottoscritto ma gli uffici competenti sono a sua disposizione.
Presidente
Ha chiesto di parlare il Consigliere
Chiofalo, ne ha facoltà.
Chiofalo (DC)
Ringrazio il Presidente della
Giunta, voterò questa delibera.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 22
Il Consiglio approva all'unanimità
Oggetto n. 3166 in data 2 aprile 1993:
Concessione di
contributo di lire 95.795.000 al Museo Nazionale della montagna di
Torino per l'organizzazione di due mostre a Courmayeur e
Breuil-Cervinia.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 23
Il Consiglio approva all'unanimità
Oggetto n. 3194 in data 2 aprile 1993:
Corresponsione
al Comitato regionale della Associazione volontari italiani del
sangue (AVIS) del contributo previsto dall'articolo 6 della legge
regionale 22 dicembre 1980, n. 60. Approvazione e liquidazione
della spesa di lire 315.710.208.
Presidente
Pongo in votazione la ratifica della
deliberazione in oggetto.
Esito della votazione:
Presenti, votanti e favorevoli: 22
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK