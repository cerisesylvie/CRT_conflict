Consiglio Regionale della Valle d'Aosta - Oggetto del Consiglio n. 4135 del 27 gennaio 1993 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 4135 del 27 gennaio 1993 - Resoconto
OGGETTO N. 4135/IX Accertamenti, presso una ditta di
Villeneuve, in relazione a rischi di inquinamento ambientale,
acustico e in materia di igiene.
(Interrogazione)
Interrogazione A seguito dell'impegno assunto in Consiglio
regionale dall'Assessore alla Sanità concernente l'effettuazione da
parte dell'U.S.L. di un sopralluogo presso la Società "La Pira" con
sede in Villenueve;
i sottoscritti consiglieri regionali
Interrogano
l'Assessore competente per conoscere:
se da parte dell'U.S.L. sono stati effettuati gli accertamenti
come previsto dalle vigenti disposizioni di legge in materia di
inquinamento ambientale e rumori, nonché in materia di igiene.
F.to Beneforti e Ricco.
Presidente
Ha chiesto di parlare l'Assessore alla
Sanità ed Assistenza Sociale Cout.
Cout (PCI-PDS)
In risposta ad una interrogazione
precedente avevamo già fatto presente alcune questioni; abbiamo
come Regione invitato l'USL a fare questo sopralluogo, e c'è stata
una risposta da parte dell'USL con la quale si impegna, vista la
complessità tecnica di questa indagine, a fornire i dati richiesti
entro il 15 febbraio 93.
Questo abbiamo solo citato, e purtroppo dirà il Consigliere
Beneforti che ancora una volta siamo in ritardo; ma ci tengo a
sottolineare che purtroppo i ritardi non dipendono sempre da noi.
Ci sono delle situazioni in cui si trovano gli enti che devono
svolgere queste indagini, per cui, vista la complessità, ci hanno
garantito una risposta solo entro il 15 febbraio.
Presidente
Ha chiesto di parlare il Consigliere
Beneforti, ne ha facoltà.
Beneforti (DC)
Avevamo presentato infatti
presentato questa interrogazione - visto che l'argomento era già
stato portato in precedenza all'attenzione del Consiglio regionale
- per conoscere se l'USL aveva effettuato o effettuerà gli
accertamenti che l'Assessore si era impegnato a far fare. Al
momento in cui presentammo l'interpellanza, ci fu richiesto di
rinviare la discussione in un primo momento, perché l'USL doveva
fare questo sopralluogo.
Poi nel Consiglio del 13 gennaio l'Assessore ci aveva comunicato
che l'azienda dal 4 gennaio era chiusa, per cui il sopralluogo non
poteva più essere fatto da parte dell'USL, e che il tutto sarebbe
stato rimandato.
Siccome a distanza di tempo da quando è stato preso l'impegno ci
è stato richiesto da parte degli interessati se questo sopralluogo
era avvenuto, abbiamo presentato questa interrogazione proprio per
conoscere se era stato effettuato il sopralluogo o quando verrà
effettuato.
Prendiamo atto della risposta dell'Assessore, che ci comunica
che l'USL si è impegnata a presentare una risposta entro il 15
febbraio 1993.
Chiediamo all'Assessore se può darci una copia della risposta
dell'USL, non tanto per noi quanto per gli abitanti che sono
interessati a questo inquinamento.
Si dà atto che, dalle ore 11,53, presiede il Vicepresidente
Trione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK