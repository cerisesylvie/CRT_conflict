Consiglio Regionale della Valle d'Aosta - Oggetto del Consiglio n. 577 del 30 maggio 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 577 del 30 maggio 1984 - Resoconto
OGGETTO N. 577/VIII - COMUNICAZIONI DEL PRESIDENTE DEL
CONSIGLIO.
PRESIDENTE:
Do notizia dell'attività del Consiglio dal 14
maggio in poi:
Disegni di legge presentati:
- Disegno di legge n. 73, presentato dai Consiglieri Fosson, De
Grandis, Aloisi, Torrione, Riccarand, Pedrini, Baldassarre, Mafrica
e Berti, concernente: "Ordinamento dei servizi e degli uffici del
Consiglio regionale" (I Commissione)
Presentazione di petizione: In data 24 maggio 1984 i Consiglieri
Mafrica e Torrione hanno presentato una petizione popolare,
sottoscritta da 436 cittadini valdostani, avente per oggetto:
"Miglioramento del servizio ferroviario tra Torino e Aosta".
A norma dell'art. 29 del Regolamento interno per il
funzionamento del Consiglio, dopo l'istruttoria che sarà avviata al
più presto dall'Ufficio di Presidenza, l'argomento sarà iscritto
all'ordine del giorno di una delle prossime adunanze
consiliari.
Disegni di legge vistati: -
Disegni di legge non vistati: -
Deliberazioni vistate: 15
Deliberazioni non vistate: -
Riunioni:
Ufficio di Presidenza: 1
1
^
Commissione: 1
5
^
Commissione: 1
1
^
e 3
^
Commissione in riunione congiunta:
5
Commissione speciale per l'industria e l'occupazione: 1
PRESIDENTE
: Signori Consiglieri, ritengo opportuno
ricordare brevemente la dolorosa vicenda del fisico sovietico
Andrej Sacharov di cui si è occupato tutto il mondo civile.
Da parecchi giorni le autorità sovietiche si rifiutano di
fornire notizie circa la sorte del grande scienziato, da anni
esiliato in quel Gorky per le sue idee, per le sue coraggiose
battaglie in favore dei diritti umani che in quel Paese sono
completamente ignorati e calpestati.
Per Sacharov si sono mossi Capi di Stato (ricorderemo qui gli
accorati appelli del Presidente della Repubblica, Sandro Pertini,
di Sua Santità Papa Giovanni Paolo II, del Presidente della
Repubblica francese, François Mitterand, del Presidente del
Consiglio, Bettino Craxi, del Parlamento Europeo, di numerosi
intellettuali, scienziati, cittadini che hanno a cuore la sorte di
questo coraggioso scienziato).
Ci pare dunque doveroso che anche il Consiglio regionale della
Valle d'Aosta faccia sentire la sua protesta contro il barbaro ed
inumano comportamento delle autorità sovietiche.
E qui voglio ricordare testualmente quanto ebbe a dire a
proposito di questa triste vicenda un grande scrittore, Guido
Ceronetti, secondo il quale è necessario che si raccolga l'appello
di Sacharov.
Dice ancora Ceronetti "perciò raccogliamo l'appello di Sacharov,
raccogliamolo con devozione, ricordandoci di poterlo ammirare senza
dover nascondere per paura l'ammirazione, raccogliamolo in molti,
battiamo i nostri tamburi di latta scritta perchè la sua vita di
giusto, di essere prezioso, duri ancora un poco, qualche giorno,
qualche anno di più.
... Dunque battete sui tamburi fino a romperli. Il silenzio non
lo aiuta; non ha mai aiutato nessuno. E dopo la pura forza delle
armi, il clamore è temuto al Cremlino".
E' dunque necessaria una grande pressione dell'opinione pubblica
democratica di tutto il mondo per ottenere la liberazione di Andrej
Sacharov, simbolo della lotta per la pace e per i diritti
umani.
Concludendo penso che questo consesso debba associarsi al coro
di proteste che salgono da tutte le parti in difesa dei diritti
umani calpestati.
PRESIDENTE
: Se nessuno chiede le parola sulle
comunicazioni del Presidente del Consiglio, passiamo al punto n. 2
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK