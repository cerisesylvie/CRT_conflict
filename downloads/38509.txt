Consiglio Regionale della Valle d'Aosta - Oggetto del Consiglio n. 2031 del 20 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2031 del 20 aprile 2016 - Resoconto
OGGETTO N. 2031/XIV - Interpellanza: "Interventi per una
nuova organizzazione dell'Ambulatorio di Urologia".
Viérin M. (Presidente) -
Punto n. 28 dell'ordine del
giorno. La parola al collega Fabbri.
Fabbri (UVP) -
Faccio una brevissima illustrazione della
nostra interpellanza. Il motivo per cui abbiamo presentato
quest'iniziativa deriva da alcune lamentele che abbiamo raccolto
sia da parte degli utenti dell'Ambulatorio di Urologia che dal
personale che vi opera e che deve affrontare naturalmente queste
situazioni di disagio. Sono naturalmente delle lamentele in cui
assolutamente non viene messa in discussione la professionalità e
la perizia degli operatori, in quanto ci si rende perfettamente
conto che si tratta di un ambulatorio di complessa e non facile
gestione che si prende cura di un numero notevolissimo di pazienti
con un'ampia casistica di patologie. Proprio per questi motivi di
complessità e per la difficoltà di gestione che questa complessità
dell'ambulatorio prevede, noi siamo certi che, con un'attenta
analisi delle esigenze dei pazienti e delle modalità di accesso al
servizio, unitamente ai suggerimenti del personale che vi opera,
potrà sicuramente migliorare il quadro operativo del servizio con
il beneficio naturalmente dei pazienti che vi accedono. Detto
questo, illustrato il punto, attendiamo ciò che l'Assessore ci dirà
in proposito.
Presidente -
La parola all'Assessore Fosson.
Fosson (UV) -
Anch'io la ringrazio di quest'osservazione,
perché tutto quello che fa funzionare meglio l'ospedale sicuramente
deve essere valutato attentamente.
I pazienti con problematiche urologiche possono accedere ai
servizi della Struttura di Urologia con tre modalità: prenotando
una visita ambulatoriale secondo le modalità classiche, recandosi
fisicamente al CUP o telefonicamente, in questo caso il tempo di
attesa oggi è di sei giorni e le visite vengono programmate ad un
orario preciso; i pazienti si possono poi presentare in Pronto
Soccorso; oppure, per una scelta direi solo di questa struttura,
accedendo direttamente, cioè senza prenotazione e quindi senza un
orario, all'ambulatorio ad accesso diretto nel caso di visite
urologiche prescritte con priorità urgente dal medico curante, la
cui urgenza non è tuttavia tale da ritenere opportuno il ricorso al
Pronto Soccorso. L'ambulatorio ad accesso diretto è attivo due
giorni alla settimana: il lunedì e il giovedì dalle 8:30 alle
10:30, tale ambulatorio accetta tutti i cittadini pazienti che si
presentino tra le 8:20 e le 8:30 ed opera ad oltranza fino ad
esaurimento delle richieste, fatto questo che talvolta si avvera in
tarda mattinata relativamente al numero degli accessi. Non è
sicuramente una modalità di organizzazione perfetta, quindi accetto
questo che lei dice, nel senso che c'era stata un'osservazione
nello scorso Consiglio sull'Oculistica, ma in quel caso abbiamo già
provveduto, perché non organizzavano la presentazione dei malati.
In quest'ambulatorio chi c'è c'è e per esaurire tutte le visite si
vengono a creare dei disguidi, per cui penso che si dovrà studiare
una modalità diversa; me ne sono già fatto interprete in tal senso,
sia con il Direttore generale che con il Primario della struttura.
La prego però di tenere presente, come tutti i colleghi
Consiglieri, che sicuramente è un momento di riorganizzazione
importante, abbiamo comunicato e portato l'atto aziendale in
commissione questa settimana, che si riunirà per discutere.
Le riorganizzazioni possono portare sempre dei problemi, ma
soprattutto quel decreto famoso e infausto del 25 novembre 2015,
che, proprio per accettare una normativa europea, sta determinando
il fatto che l'organico in molte strutture non è più sufficiente,
nel senso che se uno fa la notte per 11 ore, non può fermarsi al
mattino come succedeva di solito. Ricordo che ebbi occasione di
parlarne con il Ministro Lorenzin per spiegare la nostra
specificità, ma questo ha turbato molto il nostro sistema
lavorativo soprattutto nelle specialità piccole e complesse, come
diceva lei. Se ha letto un giornale di ieri circa la sanità, saprà
che la Provincia autonoma di Bolzano ha proceduto ad assumere 100
nuovi medici in questi giorni proprio per venire incontro a questo
discorso. Anche noi siamo partiti con un programma di assunzioni e
l'Urologia vedrà l'assunzione di un nuovo specialista, fermo
restando che già da subito una riorganizzazione diversa deve essere
impostata, per cui accetto la sua osservazione e la ringrazio.
Presidente -
La parola al collega Fabbri.
Fabbri (UVP) -
Ormai è da tanto che parliamo qui in
Consiglio, e non solo, anche nelle commissioni, del momento
difficile che sta vivendo, per mille motivi, la sanità regionale, e
non solo, quindi ci rendiamo perfettamente conto delle difficoltà
che ci sono nel gestire un settore così complicato e così
complesso.
Intanto grazie della sua risposta. Io e coloro che mi hanno
invitato a presentare quest'iniziativa siamo convinti che la
professionalità e naturalmente la disponibilità e la buona volontà
del personale che opera nel settore vedranno di fare le cose in
modo che migliorino i tempi di attesa...più che i tempi di attesa,
che migliori l'organizzazione di accesso a quest'ambulatorio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK