Consiglio Regionale della Valle d'Aosta - Oggetto del Consiglio n. 15 del 11 luglio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 15 del 11 luglio 2018 - Resoconto
OBJET N° 15/XV - Communications du Président de la
Région.
Fosson (Président) -
On passe au point 2, la parole au
Président de la Région.
Spelgatti (LEGA VDA) -
. Ci tengo a rinnovare le
condoglianze che sono state fatte dal Presidente del Consiglio,
ringrazio gli altri gruppi che hanno portato un ricordo avendo
conoscenza personale della persona che purtroppo è deceduta, ci
tengo particolarmente a rinnovare nuovamente le condoglianze fatte
alla consigliera Minelli e la ringrazio per la forza che dimostra
essendo qui oggi e avendo l'intenzione di continuare a combattere e
a portare avanti le sue battaglie.
Volevo comunicare che domani, sempre che i lavori del Consiglio
lo permettano, abbiamo fissato un incontro con il Ministro per gli
affari regionali e le autonomie, la Senatrice Erika Stefani, in
occasione anche delle conferenze a cui dovrò partecipare: la
Conferenza delle Regioni e delle Province autonome, a seguire poi
la Conferenza unificata e la Conferenza Stato-Regioni.
Ritengo che in questo momento sia importantissimo partecipare
subito a questi incontri a Roma, perché saranno il momento
fondamentale per la Regione autonoma Valle d'Aosta per iniziare a
lavorare il più celermente possibile avviando tutti i tavoli con
Roma. All'ordine del giorno del primo incontro con il Ministro
Erika Stefani ci sarà una prima ricognizione del complesso rapporto
Stato-Regioni, in particolare abborderemo il tema della Commissione
paritetica i cui membri devono essere rinnovati e quello della
successiva presentazione di numerose norme di attuazione che
attendono di essere esaminate. Dopo di che chiaramente sarà mia
cura cercare di avviare tutti gli altri tavoli fondamentali per la
Valle d'Aosta.
Président -
La parole au conseiller Bertschy.
Bertschy (UVP) -
Ringraziamo la Presidente per aver
comunicato gli impegni di domani, data di convocazione del
Consiglio. Abbiamo già vissuto all'inizio della scorsa legislatura
questo problema legato a una maggioranza un po' risicata e agli
appuntamenti che bisogna riuscire a mantenere per poter difendere e
valorizzare la nostra presenza ai tavoli, alle conferenze istituite
da tempo.
Non faremo strumentalizzazioni su questo tema per l'importanza
che riveste la sua funzione di Presidente in rappresentanza della
nostra comunità. Allo stesso tempo i lavori dell'aula non possono
essere preordinati e neanche contingentati, vedremo come si potrà
lavorare. Una riflessione però si pone a voi di maggioranza per
capire come rendere presente l'istituzione valdostana in questi
contesti ma, allo stesso tempo, poter garantire il lavoro in
aula.
Quello che io le chiederei, Presidente, è di non presentare
questi suoi lavori come l'inizio di un lavoro della Valle d'Aosta,
io le chiederei di parlare di continuare a lavorare per la Valle
d'Aosta, perché le posso garantire che, magari con risultati che
non sono stati per lei soddisfacenti, anche l'ultimo governo
regionale, come quelli precedenti, ha lavorato a questi tavoli, in
queste Conferenze cercando di rappresentare al meglio i problemi
della nostra comunità. Poi c'è un governo nazionale che non più
tardi di qualche giorno fa mi pare abbia di nuovo fatto sentire la
sua voce rispetto ai rapporti finanziari con la nostra regione, ma
non voglio togliere temi ad altri, e credo che nell'idea che lei ha
presentato del suo governo, la collegialità, l'idea che, al di là
della differenza dei nostri ruoli, in questo momento si debba
lavorare per i cittadini valdostani, per la comunità valdostana...
dica di più: "continuiamo a lavorare". Magari "lavoriamo meglio e
raggiungeremo maggiori risultati perché a Roma siamo più
collegati", d'altronde noi siamo un movimento regionalista, voi
avete la forza di un movimento nazionale che può forse oggi
appoggiarvi - noi speriamo sempre che saranno accordi tra regione e
istituzioni e non accordi tra persone - però, forse, un po' più di
umiltà. Immagino che non sia arroganza, perché non la conosciamo in
quest'aula, quindi io spero che non sia arroganza. Un po' più di
umiltà, ma continuiamo il lavoro che stiamo facendo.
Noi di lettere, e lo dico io, quindi non lo deve dire il
Presidente per conto suo, negli ultimi mesi ne abbiamo fatte tante,
di discussioni ne abbiamo fatte tante, in quest'aula abbiamo difeso
provvedimenti per mettere maggiori risorse in bilancio, altrimenti
oggi vi trovereste in una situazione ancora peggiore rispetto a
quella che ogni tanto viene documentata, quindi continuiamo a
lavorare. Cerchiamo di raggiungere risultati, proviamo a risolvere
dei problemi, però continuiamo a lavorare, perché posso garantire
che il lavoro è stato fatto in maniera pesante, con tutte le
capacità che avevamo in un contesto in cui le risorse, anche a
livello nazionale, sono poche e, se si può, intanto si pensa prima
a casa propria e poi alla casa degli altri.
Quindi è un intervento di inizio lavori proprio nel senso di
come vorremmo occuparci noi, anche in questo ruolo, del bene dei
cittadini valdostani. Saremo presenti, saremo a sostenere, non
accetteremo dichiarazioni che a volte ci sembrano buttate in aria
più che altro per giustificare un lavoro che è ancora da fare, però
le chiediamo di apprezzare anche il lavoro fatto in precedenza, le
cose buone che sono state fatte, il lavoro portato avanti e le
auguriamo, se è possibile, di risolvere i problemi.
Presidente -
La parola al consigliere Testolin.
Testolin (UV) -
Siamo stati molto attenti nel cercare di
percepire nelle comunicazioni della Presidente Spelgatti quali
fossero le attività che il governo regionale sta mettendo in atto
e, al di là dei proclami che sono stati annunciati preferibilmente
sui
media
, se fossero scadenzate delle iniziative puntuali,
interessanti da parte del governo.
A parte gli scherzi, prendiamo atto che per poco o nulla la
Presidente si è riferita al Consiglio in merito a iniziative
politiche o amministrative, preferendo invece esprimere alcune
considerazioni più importanti attraverso i
media
e sovente
purtroppo con parole pronunciate come degli
slogan
elettorali piuttosto che come delle iniziative di governo, e questo
dispiace e ci associamo a quello che ha detto il collega poc'anzi
in merito a questo atteggiamento nei confronti di un lavoro che è
stato fatto nel tempo.
Come movimento di opposizione si è ritenuto di avere nei
confronti di questo nuovo esecutivo un approccio assolutamente
serio, non volto alla sterile polemica, come è avvenuto qualche
volta in passato, ma nello stesso tempo vogliamo essere molto
attenti a quanto viene proposto e dico in questo caso attenti a
quanto viene proposto perché ad oggi ben poco è ancora stato fatto,
anche da un punto di vista amministrativo; dalla Giunta sono state
approvate circa una quarantina di delibere con circa un quarto
degli atti approvati che erano già stati predisposti dal vecchio
esecutivo, ma che nell'ultima seduta non erano poi stati deliberati
per assenza dei competenti Assessori. Per questi atti vi era anche
la ben evidenziata prima delibera approvata dalla nuova Giunta
regionale, predisposta e approvata tutti gli anni per la
presentazione alla Presidenza del Consiglio dei Ministri di un
progetto a favore della valorizzazione del patois e finanziabile su
una norma nazionale a sostegno delle lingue minoritarie. Ci tengo a
sottolinearlo perché è un lavoro che onestamente viene portato
avanti nel tempo, ha le sue radici ben radicate in un percorso che
è stato fatto e quindi è corretto che si sappia che queste
operazioni arrivano da un lavoro del passato, così come è già stato
sottolineato.
La maggior parte delle altre deliberazioni al momento riguardano
le nomine dei segretari particolari, alcuni atti di routine sul
personale e poco più. Dunque dopo tre Giunte poca roba, fino a qui
nessun grande sforzo, nessun gran lavoro della nuova Giunta e della
sua Presidente.
Presidente che, mi duole dirlo, si esprime con una terminologia
non troppo consona al suo ruolo, alla sua posizione, terminologia
che a nostro avviso andrebbe assolutamente rivista e ammorbidita,
invece di continuare a presentarsi in pubblico e sui mezzi di
comunicazione annichilendo, offendendo, barbarizzando e presentando
molte volte in maniera anche distorta la realtà valdostana.
Francamente trovo difficoltà persino a ripetere la terminologia
utilizzata dalla Presidente Spelgatti, perché il "marciume" di cui
parla è un concetto talmente lontano dalla realtà valdostana, dalla
sua gente e dalle sue istituzioni che mi infastidisce come
cittadino, ancor prima che come eletto in Consiglio regionale. Di
fronte a questo accanimento che offende ogni valdostano,
dall'amministratore locale al presidente del consorzio, a ogni
singolo rappresentante di una qualsiasi associazione o categoria
economica che abbia lavorato o abbia avuto un ruolo attivo nel
contesto socioeconomico in questi ultimi vent'anni in Valle
d'Aosta, quello che stupisce è come non ne siano infastiditi anche
i compagni di viaggio della Presidente. Compagni di viaggio che
hanno nel tempo e a vario titolo ricoperto dei ruoli importanti nel
contesto valdostano. Stupisce come, pur essendo considerati
concausa di questo sedicente sfasciume, possano assecondare queste
affermazioni. Confido tuttavia che questa inerzia sia solo
momentanea e che anche loro, come altre migliaia di valdostani
onesti, sani e da sempre a servizio della nostra regione si sentano
profondamente offesi dalle avventate affermazioni della Presidente
e abbiano voglia di smarcarsi da questo modo assolutamente non
tollerabile di classificare la nostra regione. Affermazioni
assolutamente offensive per chi ha contribuito nel tempo a lavorare
per il bene della nostra Valle. A questo proposito anticipo che
molto probabilmente verrà presentata in merito a questo argomento
una risoluzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK