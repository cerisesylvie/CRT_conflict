Consiglio Regionale della Valle d'Aosta - Oggetto del Consiglio n. 1002 del 10 novembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1002 del 10 novembre 1994 - Resoconto
Seduta antimeridiana del 10 novembre 1994
OGGETTO N. 1002/X Criteri per il conferimento di incarichi di
Presidente e/o Amministratore delegato di società a partecipazione
regionale con capitale superiore a 25 miliardi. (Rinvio di
mozione)
Presidente La parola al Consigliere Bich.
Bich (APA) Ho presentato questa mozione non certamente per
dettare delle regole in una materia così delicata come quella delle
nomine ma, quanto meno, per aprire una discussione, anche se ormai
in modo sotterraneo - simulato dalle situazioni più complesse che
si vengono a creare negli interpartiti, nelle riunioni di
maggioranza, di minoranza, nelle riunioni ristrette - è in corso da
parecchio tempo.
La mozione voleva dare delle regole a delle situazioni
intollerabili che si creano in una classe ben perimetrata e
definita di "mandarini", nel senso cinese, di privilegiati. Si è
sempre detto che la classe politica è superprivilegiata, con molti
"benefit" però su di essa si sono accesi i riflettori da parecchio
tempo, e non solo dell'opinone pubblica, e la classe politica è
passata ai raggi X, ogni giorno.
C'è invece un emisfero del nostro pianeta non controllato e sono
i "mandarini" di Regione, che sono quei signori che vengono di
tanto in tanto catapultati in posti di megaresponsabilità,
possibilmente non assoggettati a controllo del Consiglio regionale,
con emolumenti da sangrì-la, vivono nella loro bomboniera, nel loro
dorato isolamento e danno ordini, schiacciano bottoni e esercitano
un potere reale; quelli che l'amico Tatarella chiama i poteri
forti, e anche in Valle d'Aosta ci sono i poteri forti. Ci sono
presidenti, amministratori delegati e quant'altro mai, nominati
dalla Regione, che vivono con tutta tranquillità senza dar conto
del loro operato, o solo un conto minimo a certi settori, certi
organi, a certe persone, e questo è un aspetto che il Consiglio
regionale deve sondare.
Uno di questi aspetti veniva colto da questa mozione ed è che
esistono presidenti, amministratori delegati di enti economici a
prevalente azionariato regionale, nominati dalla Regione, che hanno
incarichi remunerati e onerosi e li pigliano sine cura, perchè
questi incarichi richiederebbero un tempo pieno e hanno anche altri
incarichi in altri settori, sempre delegati e implementati dalla
Regione, e qualche volta da amministrazioni private fortemente
sostenute e compresse dall'amministrazione pubblica. La mozione
voleva regolamentare un prima fascia: almeno negli enti a forte
partecipazione regionale con funzione strategica, dove i compensi
sono elevati, si può ottenere da parte degli incaricati una
promessa di espletamento della loro funzione a tempo pieno e in
modo incompatibile con altre attività remunerate o che hanno un
conflitto di interessi con l'Amministrazione?
Io chiederò tuttavia il rinvio della mozione perché dopo tanto
borbottare, alla fine, la pioggia è scesa, e fin troppa. Si
discuteranno in maggioranza, e penso che verrà poi esteso a tutto
il Consiglio, i criteri per una nuova legge sulle nomine, che
dovrebbero ricomprendere anche questi aspetti, cioè chi ha maggiori
incarichi, maggiori onori e oneri, come li debba svolgere e quali
dovrebbero essere i nuovi compiti, le nuove funzioni del Consiglio
e dei consiglieri per controllare l'attività di questi enti. É
stata data assicurazione da tutte le parti politiche che questo
avverrà in tempi brevissimi. Penso che vi sarà già oggi una
riunione della maggioranza, penso che la minoranza abbia già le sue
idee; quindi il rinvio non è una disfatta, ma è un'attesa per
vedere come si svolgeranno questi confronti.
Presidente La mozione è rinviata. Il Consiglio prende atto,
concordando.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK