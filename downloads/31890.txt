Consiglio Regionale della Valle d'Aosta - Oggetto del Consiglio n. 759 del 7 ottobre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BENI CULTURALI
Interventi vari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 759 del 7 ottobre 2009 - Resoconto
OGGETTO N. 759/XIII - Interrogazione: "Interventi di
riqualificazione dei Castelli di Graines a Brusson e di
Saint-Germain a Montjovet".
Interrogazione
Richiamata la delibera n. 2465 dell'11 settembre 2009, con la
quale viene affidato un incarico allo studio Geoform associati per
effettuare rilievi topografici, laserometrici, ortofotogrammetrici
con restituzione vettoriale, di dettaglio bi e tridimensionale, dei
castelli
di Graines a Brusson e di Saint-Germain a
Montjovet;
Preso atto che
- l'incarico si è reso necessario in quanto il personale è
assorbito da normali compiti di istituto e non dotato
dell'indispensabile strumentazione tecnica;
- l'importo della consulenza ammonta a 97 mila euro;
Considerato che i due siti sono di notevole rilevanza storica
e architettonica e meritano di essere fruiti meglio di quanto non
avviene oggi;
il sottoscritto Consigliere regionale
Interroga
l'Assessore competente per sapere:
1) se esistono allo stato attuale dei progetti di massima per
la riqualificazione dei due siti;
2) in quali tempi l'Assessorato prevede di effettuare i
lavori di riqualificazione e rendere pienamente fruibili i due
siti;
3) attraverso quali criteri gli uffici competenti hanno
ritenuto congrua la cifra stanziata per l'espletamento
dell'incarico;
4) se sono previsti nel prossimo futuro ulteriori rilievi di
questa natura e per quali siti e se ve ne sono altri attualmente in
corso.
F.to: Zucchi
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci, Monsieur le Président. In merito
ai quesiti:
"se esistono allo stato attuale dei
progetti..."
, certamente. Esiste la volontà di valorizzare e di
mettere a sistema le realtà monumentali quali Graines nel comune di
Brusson e Saint-Germain nel comune di Montjovet, ma anche come
tipologia Châtel-Argent di Villeneuve e Cly di Saint-Denis. Questi
siti rientrano in un progetto Interreg: "Anciennes vestiges et
ruines", programma che prevede non solo il recupero di diversi
castelli dell'arco alpino, ma la valorizzazione e la messa in rete
del patrimonio, che crediamo, da un punto di vista della tipologia,
molto importante, diversificando l'offerta in base alla tipologia
di beni culturali. Il modo di operare della Sovrintendenza e
dell'Assessorato nel settore della tutela dei beni culturali
prevede quale primo elemento la ricerca, come secondo il restauro,
successivamente la valorizzazione e ultimo elemento che abbiamo
voluto inserire in questi ultimi tempi: la restituzione alla
Comunità. I rilievi oggetto di affido sono indispensabili e
propedeutici alla stesura delle future progettazioni e
indispensabili proprio per questa nostra volontà di
valorizzazione.
"In quali tempi..."
: gli interventi di riqualificazione
dei due monumenti saranno sicuramente eseguiti nei tempi più celeri
possibili, ma la quantificazione attendibile dei tempi potrà essere
stimata proprio dopo il completamento di questi rilievi, che sono
oggetto di analisi... e che sono tecnologie all'avanguardia, per
esempio per il Castello di Quart abbiamo iniziato ad usare certe
tecnologie avanzate, ma non avanzate come questa.
"Attraverso quali criteri gli uffici hanno ritenuto congrua
la cifra..."
: riguardo ai criteri in premessa, da un punto di
vista sia della tecnologia, sia della tipologia di lavoro,
assolutamente gli uffici non possono effettuare questi lavori;
riguardo ai criteri di congruità della presentazione, in primo
luogo gli uffici si sono documentati visionando preventivamente le
varie tipologie di elaborati, cartacei e digitalizzati da prodursi
per l'espletamento della prestazione e hanno valutato sia la
complessità, sia la consistenza quantitativa. Particolare
attenzione è stata rivolta alla valutazione delle prestazioni
topografiche e ortofotogrammetriche, i cui parametri di costi e di
riferimento sono consolidati, quindi fanno parte di un aspetto
consolidato. Sono stati quindi valutati i tempi delle operazioni di
rilievo contestualizzandoli alle difficoltà, che sono diverse,
perché i due siti sono tipologicamente diversi, anche per la natura
dei versanti montuosi sui quali i castelli sono stati edificati. Le
superfici interessate dai rilievi sono inoltre diverse, l'area
occupata dal Castello di Saint-Germain è significativamente più
grande rispetto a quella occupata dal Castello di Graines. Per
queste valutazioni la conoscenza dei monumenti da parte del
personale è risultata fondamentale, come è risultata indispensabile
la corretta valutazione delle fasi archeologiche di evoluzione
strutturale dei monumenti, più complessa e dilatata nel tempo per
il Castello di Montjovet. Sono state poi anche effettuate delle
comparazioni con prestazioni che sono state precedentemente
affidate per altri siti, seppure con tecnologie diverse.
"Se sono previsti nel futuro ulteriori rilievi..."
:
certo, in merito a rilievi della stessa natura nel prossimo futuro,
in base alla programmazione effettuata e vista l'appetibilità e la
validità di questa tecnologia, si presenterà la necessità di
prestazioni analoghe presso la cavea del Teatro romano. Considerata
l'elevata potenzialità dei sistemi a scansione laser,
particolarmente adatti nel settore dei beni culturali, settore che
richiede una grande precisione della restituzione dei soggetti
interessati dai rilievi, è probabile l'utilizzo di sistemi analoghi
su altri beni del patrimonio regionale, man mano che se ne
presenterà l'occasione, soprattutto in funzione delle esigenze di
tutela che dovessero manifestarsi.
Sul Castello di Graines anticipiamo un altro aspetto: abbiamo
recuperato dei fondi che derivano dal gioco del lotto, perché ogni
anno tale gioco ci "chiede" di destinare per alcuni siti una quota.
Aspettando la quantificazione esatta, abbiamo segnato fra gli altri
i Castelli di Montjovet e Graines e Palazzo Roncas, perché crediamo
che... nell'ambito della valorizzazione sia con i fondi Interreg,
che non sono regionali, ma che ci danno questa opportunità, sia con
i fondi derivanti dal gioco del lotto, con i quali siamo
intervenuti anche ad Aymavilles sulla chiesa... crediamo sia
interessante.
Président
- Pas de réplique?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK