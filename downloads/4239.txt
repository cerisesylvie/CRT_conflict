Consiglio Regionale della Valle d'Aosta - Oggetto del Consiglio n. 581 del 11 novembre 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 581 del 11 novembre 1981 - Resoconto
OGGETTO N. 581/81 - CONCESSIONE AL PARROCO DI SAINT-ETIENNE, IN
AOSTA, DI UN CONTRIBUTO DI L. 2.300.000 NELLE SPESE PER
L'INSTALLAZIONE DI UN IMPIANTO ANTIFURTO NELLA CHIESA PARROCCHIALE
- APPROVAZIONE ED IMPEGNO DI SPESA.
Presidente -
Do lettura della proposta di delibera in
oggetto:
La Giunta regionale propone che il Consiglio
regionale
DELIBERI
1)
di approvare la concessione di un contributo di L.
2.300.000 a favore del Parroco di Saint-Etienne, Rev. Don Ferruccio
Brunod, a titolo di parziale rimborso nelle spese da sostenere per
l'installazione dell'impianto d'allarme antifurto a protezione
della Chiesa Parrocchiale di Saint-Etienne, in Comune di
Aosta;
2)
di approvare ed impegnare la relativa spesa sul
Cap. 47050 del bilancio preventivo della Regione per l'anno 1981
("Contributi per la salvaguardia e manutenzione di edifici ed
oggetti di interesse storico ed artistico"), che presenta la
necessaria disponibilità;
3)
di disporre che la somma venga liquidata, anche
ratealmente, ai sensi dell'art. 57 della legge regionale 7.12.1979,
n. 68, a cura dell'Assessorato al Turismo, a lavori ultimati e
collaudati dalla Sovrintendenza per i Beni Culturali.
Presidente -
Ha chiesto di parlare il Consigliere
Mafrica; ne ha facoltà.
Mafrica (PCI) -
Osservo che, mentre per gli altri
interventi, si trattava di restauri alla parte muraria o ai tetti,
qui si arriva all'installazione di impianti antifurto. È ovvio che
se ci sono quadri o strutture da proteggere, l'impianto antifurto è
necessario. Si tratta però di valutare, seguendo questa logica,
l'impegno della Regione nella protezione di queste strutture; esso
può diventare sempre più sofisticato, possono essere previsti oltre
agli impianti antifurto, anche attrezzature per mantenere una
determinata temperatura. Esistono dei criteri o si agisce in base
alle richieste? Si proteggono, in sostanza, allo stesso modo tutti
gli edifici o si fanno delle selezioni? Fino a dove può arrivare
l'impegno regionale in questo caso?
Presidente
- La parola all'Assessore al Turismo,
Urbanistica e Beni Culturali, Pollicini; ne ha facoltà.
Pollicini (DP)
- Il sistema di protezione delle opere
d'arte riguarda l'intervento su vasta scala che sta portando avanti
la Sovrintendenza. Si sono avuti degli ottimi risultati, perché
laddove è stato installato l'impianto antifurto, esso ha sempre
funzionato e sono venute meno le scorrerie dei cacciatori di
materiali che potevano trovarsi a buon mercato, poiché venivano
asportati dalle chiese e dalle cappelle. Ci sono stati nella nostra
Regione, specialmente nel passato, moltissimi furti: hanno
spogliato gran parte delle cappelle, sia dei mobili di
antiquariato, sia dei quadri, sia di altri elementi d'arte.
L'installazione di questi strumenti, che sono stati collaudati
anche in altre città, ha fatto sì che questo rischio, se non del
tutto scomparso, certamente si è molto ridotto.
La Sovrintendenza è molto attenta a questo tipo di tutela e
segue di volta in volta, non soltanto sotto forma di esame delle
domande che vengono rivolte ai vari interessati ma anche sotto
forma di suggerimenti, di mettere la cautela laddove il rischio di
asportazione dei quadri o altro materiale artistico può essere
maggiore.
Presidente
- Ha chiesto di parlare il Presidente della
Giunta; ne ha facoltà.
Andrione (UV)
- Purtroppo i furti di opere d'arte sono
stati fatti quasi sempre su ordinazione specifica: noi rispondiamo
ad un bisogno che è immediato, cercando di difendere quello che
abbiamo.
È vero quello che dice Mafrica: di fronte ad un'opera d'arte di
un certo valore, dobbiamo pensare a misure superiori. E infatti,
quando compriamo a Verrayes un intero strabile per salvare i resti
degli affreschi, facciamo un intervento di altro tipo.
In questo momento, però, vogliamo rispondere in immediato,
perché la Valle d'Aosta è stata rastrellata diverse volte e non
vorremmo arrivare nudi alla meta.
Presidente -
Metto in votazione l'oggetto in
discussione.
Esito della votazione:
Presenti: 25
Votanti: 23
Astenuti: 2 (Faval, Carlassare)
Magg. richiesta: 13
Favorevoli: 23
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK