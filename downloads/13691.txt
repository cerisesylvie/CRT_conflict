Consiglio Regionale della Valle d'Aosta - Oggetto del Consiglio n. 180 del 6 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 180 del 6 ottobre 1993 - Resoconto
OGGETTO N. 180/X - Subconcessione in via sanatoria al Comune di
Issime di derivazione d'acqua dal torrente Valbona, in Comune di
Issime, per produzione di ener­gia elettrica.
Deliberazione - Il Consiglio
Premesso che:
con domanda in data 09.10.1986, a variante della domanda
17.06.1985, il Comune di Issime ha chiesto all'Amministrazione
regionale la subconcessione di derivare dal torrente Valbona, in
Comune di Issime, moduli medi 0,59 e max. 1,06 di acqua da
utilizzarsi in parte (mod. max. 0,70 e medi 0,43) per produzione di
energia elettrica, ed in parte (mod. max. 0,36 e medi 0,16) per
l'azionamento delle pompe che immettono l'acqua della sor­gente
Fontaine Claire nel serbatoio sito a quota 1096 m.s.m..
In conseguenza, le potenze nominali medie annue degli im­pianti,
per le rispettive portate, sui salti di mt. 150 e mt. 153,28,
risultano di KW. 63,23 e KW. 24,04.
La domanda, corredata da progetto in data 12.07.1985 a firma
ing. Andrea Paillex, prevede la costruzione di un impianto del tipo
ad acqua fluente costituito da canale di derivazione, vasca
dissabbiatrice, condotta forzata, edificio di produzione e canale
di scarico.
Inoltre:
-
il Magistrato per il Po, di Parma, con nota n. 10643 in
data 02.10.1985 ha rilasciato il nulla-osta nei riguardi idraulici
per l'ammissione ad istruttoria della domanda di cui si tratta;
-
l'ENEL, Compartimento di Torino, con nota prot. DCIUSS
in data 19.06.1987 ha fatto presente di non aver alcuna
osserva­zione da formulare, ai sensi dell'articolo 18 del D.P.R.
n.342 del 18.03.1965 circa la domanda sopraddistinta;
-
l'avviso di presentazione della domanda 09.10.1986 del
Co­mune di Issime è stato pubblicato sul Foglio Annunzi Legali
della Valle d'Aosta in data 03.06.1987 n.12 e riprodotto nel n. 148
della Gazzetta Ufficiale della Repubblica Italiana (foglio
inserzioni) in data 18.06.1987, senza dar luogo alla presenta­zione
di domande incompatibili e concorrenti;
-
con ordinanza dell'Assessore ai Lavori Pubblici n. 138
in data 08.02.1988 è stato disposto il deposito della domanda e del
relativo progetto presso l'Assessorato LL.PP. della Regione per 15
giorni consecutivi, decorrenti dal 22.02.1988, a disposizione di
chiunque intendesse prenderne visione nelle ore d'ufficio;
-
copia dell'ordinanza è stata affissa per il predetto
periodo di 15 giorni all'Albo Pretorio del Comune di Issime e copia
della medesima è stata inviata al Ministero dei Lavori Pubblici, al
Magistrato per il Po di Parma, alla Sezione Idrografica per il Po
di Torino, alle Associazioni Irrigue Est-Sesia di Novara ed
Ovest-Sesia di Vercelli, all'ENEL Compartimento di Torino, alla
Prima Direzione del Genio Militare di Torino, al Consorzio
regionale Pesca, all'Ufficio Difesa e Protezione del Suolo
dell'Assessorato Agricoltura, Forestazione e Risorse Naturali ed al
Comune di Issime;
-
la pubblicazione presso il Comune di Issime, come
risulta dal referto in calce all'ordinanza, è regolarmente avvenuta
ed ha dato luogo alla presentazione, da parte dell'Associazione
d'Irrigazione dell'Agro all'ovest del Sesia di Vercelli di un
esposto datato 23.02.1988 con il quale, a salvaguardia delle
dotazioni. idriche dei canali Naviglio d'Ivrea, Depretis e Farini,
derivati dalla Dora Baltea, della quale il torrente Valbona,
tramite il torrente Lys è tributario, l'Associazione Irrigua
chie­de che nel disciplinare di subconcessione vengano inserite le
seguenti precisazioni:
a) il manufatto di derivazione dovrà essere dotato di apposito
edificio idoneo alla misura della portata assentita;
b)
le manovre di invaso e svaso del canale di carico
della cen­trale dovranno essere attuate con una gradualità tale da
evita­re turbamenti del regime idraulico del corso d'acqua
pubblico.
Il canale di derivazione, come stabilito nell'articolo 6 del
di­sciplinare di subconcessione, dovrà essere dotato di paratoia
regolabile in modo da garantire che non entri nella derivazione una
quantità d'acqua superiore a quella di concessione; inoltre
l'impianto di cui si tratta è del tipo ad acqua fluente in quanto
la vasca di carico serve esclusivamente alla regolazione della
portata ed è di dimensioni talmente modeste per cui non sono da
temere turbamenti del regime idraulico della Dora Baltea. Comunque,
a maggior tutela delle dotazioni idriche preesisten­ti, poste a
valle della derivazione in oggetto, le precisazioni ri­chieste
dalla citata Associazione Irrigua sono state inserite nell'articolo
8 del disciplinare di subconcessione.
La visita locale d'istruttoria, come stabilito nell'ordinanza, è
regolarmente avvenuta il 31.03.1988 ed alla medesima sono
intervenuti i funzionari dell'Ufficio Acque e Concessioni
Idrau­liche della Regione, il signor Bonadè Luigi, presidente del
Con­sorzio regionale Pesca ed il signor Chamonal Mauro, tecnico del
Comune di Issime, i quali hanno accertato che l'impianto risul­ta
completamente eseguito, con la sola esclusione della posa delle
apparecchiature di generazione e di controllo da installa­rsi
nell'impianto destinato alla produzione di energia elettrica, ed è
di massima conforme alle rappresentazioni grafiche di progetto.
Il signor Bonadè ha chiesto che vengano garantiti, a valle delle
opere di presa, almeno 50 litri al secondo di acqua, a tutela della
fauna ittica esistente nel torrente e che il signor Chamo­nal ha
comunicato che l'impianto, per quanto riguarda la sta­zione di
pompaggio dell'acqua potabile, è entrato in esercizio in data
01.01.1987.
Inoltre:
a)
la derivazione delle acque avviene a circa quota 1097
m.s.m. per mezzo delle esistenti opere di presa del canale irriguo
Grand Ru de Rollie, che consistono in una traversa di cls. che
convoglia le acque mediante un breve canale, nella vasca
dis­sabbiatrice e di carico, che è stata costruita in sx.
orografica nelle immediate vicinanze del torrente Valbona;
b)
la vasca dissabbiatrice e di carico è costituita da un
unico manufatto in cls. composto da tre settori per la decantazione
delle acque e di un quarto settore nel quale è stata ricavata la
camera di manovra: sul primo settore è stato costruito uno
sfio­ratore della larghezza di mt. 1,50, per la restituzione al
torren­te delle acque tracimanti e al termine del terzo settore
parte la condotta forzata che prima alimenta l'impianto
idroelettrico e poi prosegue per azionare l'impianto di
sollevamento dell'acqua potabile;
c)
sulla condotta è prevista l'installazione di valvole a
saraci­nesca per predisporre l'impianto anche per una futura
eventua­le utilizzazione delle acque ad uso irriguo;
d)
nella centralina idroelettrica verranno sistemate le
apparec­chiature di generazione e di controllo, mentre nella
stazione di pompaggio, che è già stata realizzata, sono installate
due pom­pe centrifughe pluristadio coassiali ed un alternatore
coassiale alimentato da una terza turbina;
g)
dopo l'utilizzazione, attraverso una tubazione in PVC
del DN 250 mm., le acque vengono integralmente restituite nel
torren­te Valbona;
h)
il dislivello fra i peli morti dell'acqua, nello
sfioratore di su­perficie della vasca di carico dell'impianto, a
quota 1096,38 m.s.m., e, quello dei canali di restituzione, a valle
dei meccani­smi motore, rispettivamente a quota 946,38 m.s.m. ed a
quota 943,10 m.s.m., è di metri 150 nell'impianto idroelettrico e
di metri 153,28 nell'impianto di sollevamento dell'acqua potabile.
In conseguenza le potenze nominali medie annue degli impian­ti, per
le rispettive portate medie da derivare di moduli 0,43 e 0,16
risultano essere:
a)
impianto idroelettrico: (43 x 159): 102 =KW. 63,23
b)
impianto di sollevamento: (16 x 153,28): 102 =KW.
24,04.
In considerazione di quanto sopra esposto:
1)
la derivazione appare tecnicamente ed economicamente
ammissibile;
2)
la quantità d'acqua da derivare, nella misura massima
di mod. 1,06 e medi 0,59 si può subconcedere avendo riguardo delle
condizioni locali, delle utenze preesistenti e della specie di
derivazione realizzata;
3)
le opere di presa e le successive condotte, tenuto
conto delle clausole imposte nel disciplinare di subconcessione, a
tutela dei diritti dei terzi, sono tecnicamente approvabili e sono
innocue agli interessi pubblici;
4)
la restituzione delle acque avviene integralmente
senza pregiudizio dei diritti dei terzi;
5) la derivazione corrisponde alla razionale utilizzazione del
torrente Valbona ed è compatibile con il buon regime idraulico
senza che occorrano, oltre a quelle inserite nel disciplinare di
subconcessione, speciali garanzie a tutela di detto regime;
6) per l'uso della derivazione non sono temibili inquinamenti e
quindi non occorrono particolari cautele al riguardo.
Il Magistrato per il Po di Parma, con nota n. 1743 in data
26.02.1992 ha rilevato che l'istruttoria è stata regolarmente
espletata ed ha espresso parere favorevole all'accoglimento della
richiesta di subconcessione, sotto l'osservanza delle con­dizioni
espresse nel sottoriportato schema di disciplinare.
Visto lo Statuto speciale per la Valle d'Aosta promulgato con
legge costituzionale n. 4 del 26.02.1948 e successive norme di
attuazione;
Vista la legge regionale 8 novembre 1956, n. 4;
Visto il parere favorevole rilasciato dall'Ingegnere Capo
incari­cato, Dirigente il Servizio Assetto e Tutela del Territorio
dell'Assessorato dei LL.PP., ai sensi del combinato disposto
dell'articolo 72 della legge regionale 3/1956 e successive
modifi­cazioni e dell'art 21 della legge regionale 18/1990 e
successive modificazioni, in ordine alla legittimità della presente
proposta di deliberazione;
Visto il parere della IV Commissione consiliare permanente;
Delibera
1) di subconcedere, in via sanatoria, al Comune di Issime,
giu­sta la domanda presentata in data 9 ottobre 1986, di derivare
dal torrente Valbona, complessivamente moduli max. 1,06 litri al
minuto secondo centosei) e medi 0,59 litri al minuto secondo
cinquantanove) di acqua da utilizzarsi in parte per produzione di
energia elettrica (mod. max. 0,70 e medi 0,43, per produrre sul
salto di metri 150, la potenza nominale media di Kw. 63,23) ed in
parte per l'azionamento delle pompe che immettono l'ac­qua della
sorgente Fontaine Claire nel serbatoio dell'acquedotto (mod. max.
0,36 e medi 0,16 per produrre sul salto di mt. 153,28 la potenza
nominale media di Kw. 24,04);
2) di autorizzare l'emanazione del decreto di subconcessione da
parte del Presidente della Giunta regionale, previa sottoscrizi­one
del disciplinare da parte del legale rappresentante del Co­mune di
Issime;
3) di ordinare ed accertare l'introito delle seguenti somme, da
versare presso la Tesoreria dell'Amministrazione regionale:
a) lire 686.990 (seicentottantaseimilanovecentonovanta) pari a
mezza annualità del canone, a titolo di cauzione, ai sensi
dell'articolo 11 del T.U. 11 dicembre 1933 n. 1775, somma che verrà
restituita, ove nulla-osti, al termine della subconcessione;
b) lire 22.890 (ventiduemilaottocentonovanta) pari ad 1/40 del
canone, per gli scopi di cui al secondo comma dell'articolo 7 del
T.U. 11 dicembre 1933 n. 1775, somma da introitare al capitolo
08800 della parte ENTRATE del bilancio preventivo della Re­gione
per il corrente esercizio finanziario (Provento delle con­c­essioni
e subconcessioni di acque pubbliche e miniere);
c) lire 750.000 (settecentocinquantamila) quale somma a
di­sposizione dell'Amministrazione regionale (Ufficio Acque e
Co­ncessioni Idrauliche dell'Assessorato dei LL.PP.) per spese di
sorveglianza, esperimenti di portata, collaudo, registrazione di
atti, eccetera, somma da introitare al Capitolo 13500 della par­te
ENTRATE del bilancio preventivo della Regione per il cor­rente anno
finanziario (Gestione di fondi per conto terzi per istruttoria
domande e pratiche varie);
d) lire 2.270.915
(duemilioniduecentosettantamilanovecentoquindici) per canoni
arretrati riferiti alla sola potenza nominale media destinata
all'azionamento dell'impianto di sollevamento dell'acqua po­tabile,
per il periodo 1° gennaio 1987 31 dicembre 1993, somma da
introitare al capitolo 08800 della parte ENTRATE del bi­lancio
preventivo della Regione per il corrente anno finanziario (Provento
delle concessioni e subconcessioni di acque pubbliche e
miniere);
4) di stabilire, come specificato all'articolo 11 del
Disciplinare di subconcessione, i seguenti canoni annui, da versare
anticipa­tamente, di anno in anno, a decorrere dalle date
sottoindicate:
a) impianto di sollevamento acqua potabile a decorrere dal 1°
gennaio 1987, data di entrata in esercizio dell'impianto, e fino al
31 dicembre 1989 = Lire 252.325
(duecentocinquantaduemilatrecentoventicinque) e, a decorrere dal 1°
gennaio 1990, in applicazione dell'articolo 32 della legge 25
agosto 1991 n. 282, Lire 378.485
(trecentosettanto-ttomilaquattrocentottantacinque);
b) impianto idroelettrico: a decorrere dalla data del decreto di
subconcessione Lire 995.490
(novecentonovantacinquemilaquattro-centonovanta); somme da
introitare al capitolo 08800 della parte ENTRATE del bilancio
preventivo della Regione per il corrente anno fi­nanziario
(Provento di concessioni e subconcessioni di acque pubbliche e
miniere).
5) di sottoporre la presente deliberazione al controllo della
Commissione di Coordinamento per la Valle d'Aosta, ai sensi e per
gli effetti dell'articolo 1, lettera e) del decreto legislativo 13
febbraio 1993, n. 40.
Presidente -
Se nessuno intende prendere la parola
pos­siamo passare alla votazione.
Presenti, votanti e favorevoli: 27
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK