Consiglio Regionale della Valle d'Aosta - Oggetto del Consiglio n. 3076 del 7 ottobre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3076 del 7 ottobre 1987 - Resoconto
OGGETTO N. 3076/VIII - DIFFICOLTÀ NEI RAPPORTI PER I
LAVORATORI OCCUPATI NEL SETTORE FORESTALE. -
(Interrogazione)
PRESIDENTE:
Do lettura dell'interrogazione in oggetto
presentata dai Consiglieri Millet e Bajocco:
INTERROGAZIONE
VERIFICATO che un lavoratore forestale, licenziato senza
fondato motivo lo scorso anno ed in seguito reintegrato
dall'Ufficio del Lavoro, dopo ricorso patrocinato dal Sindacato,
non è stato riassunto quest'anno;
AVUTA NOTIZIA dell'esistenza di difficili rapporti tra alcuni
capisquadra e operai forestali, che hanno portato anche a
licenziamenti volontari;
i sottoscritti Consiglieri regionali
INTERROGANO l'Assessore regionale competente per
conoscere:
1)
se è a conoscenza di difficoltà tra i responsabili
delle squadre e i lavoratori forestali;
2)
quali sono i provvedimenti che l'Assessore
regionale intende assumere per evitare che in futuro si ripetano
episodi inopportuni.
PRESIDENTE:
Ha chiesto la parola l'Assessore
all'Agricoltura, Foreste ed Ambiente Naturale, Perrin; ne ha
facoltà.
PERRIN (U.V.):
Les deux interrogants parlent d'un cas
survenu l'année dernière: un ouvrier avait été licencié, à juste
titre. A ce moment-là le syndicat était intervenu et des réunions
avaient été organisées à l'agence de l'emploi avec M. Scollica qui
avait reconnu le bien fondé du licenciement; néanmoins il avait été
décidé qu'au lieu de "licenziamento per giusta causa" le
licenciement aurait eu pour cause la "chiusura cantiere", à la
demande de M. Scollica lui-même. Cette année, cet ouvrier n'a pas
été embauché, c'est vrai, mais il existe des difficultés dans les
rapports entre les chefs d'équipe et le personnel; les
représentants du Corps Forestier valdôtain essaient par leur
présence, leurs conseils, leur activité d'éliminer ces frictions
dues parfois à des idées préconçues et au caractère de chacun.
L'Assessorat essaie donc de lutter contre ces causes.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Noi abbiamo voluto sollevare in
Consiglio questo problema, partendo da un caso specifico, per dare
un contributo all'eliminazione di certe difficoltà. Ci sembra
opportuno, infatti, che l'Amministrazione regionale agisca in modo
da evitare che nei vari cantieri forestali sussistano più o meno
gravi problemi di frizione, anche se non potranno mai essere
eliminate le piccole divergenze. Forse le frizioni stanno superando
una certa soglia e di esse, probabilmente, si tiene conto nelle
assunzioni dell'anno successivo.
Con la presente interrogazione, quindi, noi vorremmo sollecitare
l'Assessore a vigilare, affinché nelle future assunzioni si tenga
conto dei fatti concreti e non delle interpretazioni soggettive. La
distinzione è piuttosto sottile, perché è evidente che, se
dovessero sorgere questioni relative a fatti concreti, nessuno
muoverebbe obiezioni; non vorremmo, tuttavia, che qualcuno abusasse
della responsabilità che gli compete per danneggiare o discriminare
certe persone, non procedendo alla loro assunzione. La questione è
piuttosto delicata e, quindi, invitiamo l'Assessore a vigilare con
attenzione per evitare il ripetersi di situazioni difficili o
incresciose.
PRESIDENTE:
L'oggetto n. 15 all'ordine del giorno verrà
discusso congiuntamente all'oggetto n. 44. L'interpellanza n. 16,
in assenza del Consigliere Torrione, è rinviata.
L'interpellanza dei Consiglieri Mafrica e Torrione, iscritta al
punto 17 dell'ordine del giorno, verrà discussa con gli oggetti n.
47 e 50.
L'interpellanza del Consigliere Sandri verrà discussa con la
mozione iscritta al n. 52 dell'ordine del giorno e, pertanto, si
procede ora con l'interpellanza presentata dal Consigliere Aloisi
ed iscritta al punto 19 dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK