Consiglio Regionale della Valle d'Aosta - Oggetto del Consiglio n. 1161 del 8 febbraio 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula
Oggetto del Consiglio n. 1161 del 8 febbraio 1995 - Resoconto
SEDUTA ANTIMERIDIANA DELL'8 FEBBRAIO 1995
OGGETTO N. 1161/X Rinvio dell'approvazione del programma di
attività per l'anno 1995 della Consulta regionale per la condizione
femminile.
Presidente Tutti voi avete potuto vedere il parere dato dal
Dirigente; tenendo conto di questo, ha presentato una serie di
emendamenti.
Dopo il punto 1 del deliberato è inserito il seguente punto: "Di
stabilire che il programma di attività possa avere esecuzione fino
alla spesa di lire 120 milioni, nel limite della disponibilità del
bilancio". É soppresso il punto n. 2, il punto 3 del deliberato e
con un terzo emendamento il comma 3 della premessa è sostituito dal
presente: "Visto il parere favorevole rilasciato dal Dirigente del
Servizio affari generali ai sensi del combinato disposto
dall'articolo 72 della legge regionale n. 3/1956 e successive
modificazioni e dall'articolo 21 della legge regionale n. 18/1980 e
successive modificazioni, in ordine alla legittimità della presente
deliberazione".
Con queste modifiche al deliberato pongo all'attenzione la
deliberazione di cui all'oggetto.
Si dà atto che dalle ore 11,36 riassume la Presidenza il
Presidente Stévenin.
Presidente La parola al Presidente della Giunta, Viérin
Dino.
Viérin D. (UV) Pour exprimer quelque perplexité quant à la
procédure que l'on veut suivre. En effet on est appelé à approuver
un programme d'activité qui prévoit un engagement financier de
l'ordre de 150 millions. Comment pouvons-nous aujourd'hui approuver
un tel programme d'activité en disant que l'on finance ce programme
simplement pour un certain montant? Je pense qu'il serait plus
opportun de renvoyer ce point à une prochaine séance en demandant à
la Conférence pour la condition féminine de représenter un
programme compte tenu de la disponibilité budgétaire.
Presidente La parola al Consigliere Squarzino Secondina.
Squarzino (VA) Io credo che l'emendamento proposto vada bene.
Non è necessario modificare il programma di attività, è sufficiente
chiarire che la Consulta può spendere il suo budget nei limiti di
questa disponibilità. Sarà poi la Consulta che sceglierà quali
punti del programma svolgere. Non è il caso di rimandare
l'approvazione al prossimo Consiglio; possiamo votare tenendo conto
degli emendamenti presentati, che mi trovano d'accordo.
Presidente Quando abbiamo ricevuto il programma con i 150
milioni, l'avevo rinviato alla Consulta facendo presente che erano
previsti solo 120 milioni e quindi di tenere conto di questo fatto.
La Consulta ha insistito a rinviarci questo programma forse perché
anche l'anno scorso, pur avendo in bilancio 100 milioni, loro
avevano previsto un programma per 120 milioni, ma noi non abbiamo
lasciato sfondare i 100 milioni. Per questo già nella riunione dei
Capigruppo io avevo detto che non avremmo approvato nessun
sfondamento rispetto ai 120 milioni.
Metto in votazione la proposta di rinvio del Presidente.
Presenti: 25
Votanti: 22
Favorevoli: 19
Contrari: 3
Astenuti: 3 (Bavastro, Parisi, Stévenin)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK