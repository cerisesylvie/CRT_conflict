Consiglio Regionale della Valle d'Aosta - Oggetto del Consiglio n. 754 del 3 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 754 del 3 luglio 2019 - Resoconto
OGGETTO N. 754/XV - Interrogazione: "Tipologie di macchinari
utilizzati presso la struttura ospedaliera Beauregard per la
verifica di micro calcificazioni sospette al seno".
Distort (Presidente) -
Punto n. 28 all'ordine del giorno.
Ha chiesto la parola l'assessore Baccega.
Baccega (UV)
- Grazie Presidente, collega Pulz
quando...
Presidente
- Scusate interrompo, mio errore, do lettura
dell'oggetto.
Baccega (UV)
- Stavo dicendo collega Pulz, che quando ho
letto la sua interrogazione mi sono precipitato al Beauregard. Ho
chiesto "dov'è che fate le torture medievali?" e quindi dico -
mamma mia - in realtà i passaggi non sono simpatici, mi rendo conto
e quindi... tuttavia entrando nel vivo dei suoi quesiti - ho anche
chiesto informazioni alle persone di sesso femminile che ruotano
intorno a me - in realtà non è assolutamente simpatico; però presso
il Beauregard sono operativi due mammografi, un Senographe
essential in servizio dal ottobre 2010 e un senografo 2000D in
servizio dal mese di giugno 2011, entrambi prodotti dalla GE
Medical Systems. In particolare, per l'esecuzione delle biopsie,
viene utilizzato il sistema stereotassico applicato al mammografo
GE Essential.
"Se corrisponde al vero che le attrezzature considerate superate
in altre realtà ospedaliere risultino ancora utilizzate in Valle
d'Aosta": in realtà ho fatto un'indagine e anche l'azienda U.S.L.
mi riferisce che, dalle informazioni in loro possesso, risulta che
anche nelle strutture pubbliche della vicina Regione Piemonte sono
installati 28 mammografi, di cui 12 in funzione ben prima del 2011.
Si ritiene pertanto - anche sentendo altri medici - che,
mediamente, queste apparecchiature non possono essere considerate
definitivamente superate. Abbiamo fatto un'approfondita ricerca -
anche su internet, che a volte serve a volte meno, soprattutto in
materia di sanità - e si dà comunque atto che oggi sono presenti
sul mercato strumenti in grado di effettuare esami meno invasivi
data la continua evoluzione delle grandi tecnologie, ma il
rinnovamento del parco attrezzature richiede del tempo e
soprattutto risorse, verificata la vetustà degli apparecchi.
"Perché non siano presenti": come lei sa nel bilancio regionale
2019-2021 non c'erano 6 milioni e 300 mila euro d'investimento che
abbiamo ripristinato e destinati all'U.S.L. con la recente
variazione di bilancio approvata nel mese di aprile. Sono stati
quindi stanziati i fondi necessari per avviare le sostituzioni
delle grandi apparecchiature. Ieri è entrata in campo un'altra
grande apparecchiatura per il servizio otorinolaringoiatria: un
laser assolutamente eccezionale, ma ne arriveranno altri e
l'azienda U.S.L. ha approvato un cronoprogramma condiviso con i
direttori di strutture e i dipartimenti aziendali coinvolti per
l'ammodernamento tecnologico delle apparecchiature, tra cui quelli
mammografiche.
"Quali metodologie d'indagine sono state utilizzate": la
popolazione-bersaglio è costituita da donne in una fascia di età
compresa tra 50 e 69 anni, sono tutte invitate a eseguire un esame
mammografico di primo livello con cadenza biennale. Fino al 2013
sono stati somministrati questionari di valutazione di
soddisfazione dell'utente, composti da 16 domande e uno spazio per
ulteriori osservazioni. Sulla base dell'ultima indagine compiuta
risulta un grado di soddisfazione pari al 84% delle donne
sottoposte a screening; negli anni successivi al 2013 non sono più
stati somministrati questionari in quanto si è ritenuto che
avessero una significatività limitata a causa dell'elevata
soggettività nella compilazione. La valutazione di qualità 2013
viene quindi misurata con un indicatore indiretto ma più oggettivo
e rappresentato dal tasso di adesione al programma di screening
mammografico. Il tasso di adesione minimo è del 50% e in Valle
d'Aosta nel 2017 e nel 2018 è stato superiore al 68%, quindi
estremamente positivo. Credo comunque che possa essere utile
riavviare nei prossimi mesi un'indagine di valutazione della
soddisfazione dell'utenza per verificare il grado di
soddisfacimento e raccogliere eventuali critiche o problematiche da
risolvere.
Presidente -
La parola, per la replica, alla proponente,
collega Pulz.
Pulz (ADU VDA)
- Grazie, Assessore, per la sua
documentata e anche rassicurante risposta. Da parte nostra abbiamo
ricevuto diverse segnalazioni con tanto di fotografie, che tra
l'altro provengono dall'ospedale di Bari, relative a macchinari più
moderni che consentono di eseguire esami meno dolorosi, come il
tavolo denominato
mammotome
, che serve per fare biopsie e
che è presente in numerosi centri ospedalieri in diverse zone
d'Italia. Nessuna lamentela riguarda comunque gli esami di
screening mammario che sono rigorosamente svolti secondo le linee
guida internazionali confluite nei protocolli nazionali e quindi
sono esami senz'altro qualitativamente molto adeguati. Diverse
donne però segnalano, tra virgolette, come riportava anche lei,
queste "torture medievali" provocate dall'utilizzo di macchinari
che in altre realtà sono considerati un po' datati, sebbene
comunque sicuramente efficaci per verificare queste
microcalcificazioni sospette al seno che non per forza, per
fortuna, sono sintomo di presenza di tumore. Chiaramente bisogna
tenere anche conto del fatto che sul dolore la soglia è molto
soggettiva e ci sono persone molto sensibili che soffrono più di
altre certi esami; questo va tenuto presente da parte degli
operatori che comunque normalmente, ne ho fatta esperienza
personale, sono molto molto attenti.
A lato abbiamo colto l'occasione di quest'interrogazione senza
alcun intento polemico per conoscere i criteri che sono stati,
appunto, utilizzati nella ricerca relativa alla soddisfazione delle
pazienti condotta dall'U.S.L.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK