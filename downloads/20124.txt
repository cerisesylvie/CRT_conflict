Consiglio Regionale della Valle d'Aosta - Oggetto del Consiglio n. 109 del 1° ottobre 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
INFORMAZIONE
Sistema informativo
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula
Oggetto del Consiglio n. 109 del 1° ottobre 2003 - Resoconto
OGGETTO N. 109/XII - Interruzione nel mese di agosto 2003 del
notiziario telematico "Turismo Valle d'Aosta" curato dall'ANSA.
(Interpellanza)
Interpellanza
Premesso che:
- la R.A.V.A. ha stipulato convenzione onerosa con l'ANSA per
la redazione e fornitura sul sito WEB dell'amministrazione
regionale di un notiziario telematico "TURISMO VALLE
D'AOSTA";
- per tutto il mese di agosto il notiziario, anziché fornire
indicazioni ai turisti che volevano trascorrere le loro ferie in
Valle, è andato in vacanza;
il sottoscritto Consigliere regionale
Interpella
il Presidente della Regione e l'Assessore al Turismo per
sapere:
1) se tale interruzione sia stata preventivamente comunicata
e/o autorizzata dall'amministrazione regionale;
2) se non ritenga che la sospensione del notiziario abbia
comportato nocumento all'immagine della Regione e al comparto
turistico;
3) se non ritenga che il comportamento dell'ANSA abbia
determinato una violazione delle clausole contrattuali
pattuite;
4) se è intenzione dell'amministrazione regionale applicare
le penali previste in convenzione.
F.to: Frassy
Presidente - La parola al Consigliere Frassy.
Frassy (CdL) - Questa interpellanza è uno di quei casi che
denotano come molte volte il Consiglio arriva sulle problematiche
in ritardo rispetto al manifestarsi delle stesse. La problematica
che abbiamo sollevato nasce alla fine del luglio scorso, quando sul
sito "ANSA Turismo", legato allo spazio Web dell'Amministrazione
regionale, compariva una strana notizia che diceva: "Buone vacanze
ai nostri utenti, arrivederci al 28 agosto". Era una notizia che ci
sorprendeva, perché la comunicazione, soprattutto nel settore del
turismo, è utile nel periodo in cui potenzialmente vi sono i
maggiori turisti. Agosto perciò ci sembrava essere uno di quei
momenti in cui non ci si poteva permettere di andare in vacanza,
soprattutto per comunicare a chi voleva venire in vacanza.
Abbiamo guardato se la convenzione prevedeva ipotesi di
interruzione del servizio e ci siamo resi conto che non prevedeva
tale ipotesi. Questa notizia è stata un po' la barzelletta di mezza
estate, perché ha suscitato l'ilarità non solo degli addetti ai
lavori, ma di tutti quelli che hanno avuto modo di leggere alcuni
commenti un po' sagaci comparsi sull'informazione locale. Qualcosa
poi si è mosso e nel mese di agosto il servizio ANSA, seppure in
maniera parziale e non completa, è stato messo in linea. Ci siamo
resi conto da un successivo approfondimento come il disciplinare
non solo non preveda interruzioni nel periodo estivo, ma preveda
determinate cadenze e un palinsesto delle rubriche.
Vorremmo allora qui evidenziare che fra le "Nouvelles" delle
sezioni di "ANSA Turismo", per tutto luglio 2003 e per i primi 20
giorni di agosto, non è comparsa nessuna notizia. Vogliamo anche
evidenziare come alcune di queste notizie, che sono comparse in
altre sezioni, siano notizie ridotte ai minimi termini, tant'è che
l'edizione del 31 agosto di "Turismo e Mercato" aveva 3 lanci: uno
sul salone di Rimini, che interessa relativamente poco i turisti
che vengono in Valle d'Aosta; un'altro sulle previsioni del tempo e
l'ultimo sulla mobilità nel Comune di Aosta. Questo è dovuto al
fatto che l'edizione di agosto, non prevista in un primo tempo, è
stata successivamente messa in linea andando probabilmente ad
attingere a notizie che erano poco attinenti alla sezione che
dovevano andare a riempire.
Ad integrazione del testo dell'interpellanza perciò, pur
riconoscendo che non vi è stata una completa vacanza delle
pubblicazioni sul sito regionale di "ANSA Turismo", rileviamo come
nel periodo fra luglio e agosto vi siano state delle pubblicazioni
parziali o addirittura delle sezioni che non hanno avuto
pubblicazione. Rimane di conseguenza attuale la serie di domande
che abbiamo scritto in interpellanza, ovvero se vi siano stati
accordi con gli uffici preposti, se l'Amministrazione invece è
venuta a conoscenza della vicenda a sospensione iniziata, se
l'Assessore non ritenga che questo comportamento unilaterale
dell'ANSA, rispetto a quella che era la convenzione bilateralmente
sottoscritta, abbia determinato violazione delle clausole, danno di
immagine e se è intenzione dell'Amministrazione applicare le
clausole penali.
Occorre tener conto che la convenzione vigente, che è una
convenzione annuale e riproduce precedenti convenzioni annuali già
sottoscritte nel passato, vede un incremento degli oneri per la
Regione di circa l'11%, a fronte di un servizio identico e a fronte
di previsioni inerenti l'inflazione ben al di sotto di questo
11%.
Presidente - La parola all'Assessore al turismo, sport,
commercio, trasporti e affari europei, Caveri.
Caveri (UV) - Je suis obligé de vous démentir, dans le sens que,
contrairement à ce que vous venez de soutenir, le bulletin "ANSA
Turismo" a été régulièrement diffusé en réseau pendant le mois
d'août et avec toute une série de nouvelles de qualité; moi j'ai
ici le "Notiziario Turismo Valle d'Aosta" du 14 et 28 août. C'est
vrai donc qu'il y a eu une erreur, dans le sens que dans le numéro
du 29 juillet on souhaitait aux lecteurs de bonnes vacances en leur
donnant le rendez-vous pour le 28 août, mais tout de suite les
bureaux de l'Assessorat, en lisant cette annonce erronée, avaient
immédiatement contacté l'ANSA, en faisant remarquer que la
convention stipulée ne prévoyait aucune interruption du
service.
Même les journalistes, qui ont décidé de commenter d'une façon
salace, comme vous avez dit, cette interruption, ont pris donc -
comme l'on dit dans le langage journalistique - "una bufala", dans
le sens que l'ANSA, après l'intervention du bureau de l'Assessorat,
a tout de suite admis l'erreur et a garanti les bulletins prévus
pour le mois d'août effectivement publiés le 14 et le 28 août. Si
vous voulez, je peux vous fournir le sommaire que j'ai avec moi.
J'ai donc le plaisir de confirmer que le bulletin "ANSA Turismo"
n'a fait enregistrer aucune interruption et je pense que, selon les
interprétations du bureau et moi-même, qui a eu l'occasion pendant
l'été de regarder les bulletins de
l'ANSA… moi je pense que vos propos sur
la mauvaise qualité du service il faut vraiment les repousser en
ligne de principe. En regardant chaque matin sur le Web les
nouvelles, j'ai vu que les nouvelles parues sur le "Notiziario
Turismo Valle d'Aosta" non seulement avaient une bonne qualité
mais, entre autres, elles sont reprises par le bulletin de l'ANSA
au niveau national et en général il y a eu une bonne retombée sur
la presse nationale.
Presidente - La parola al Consigliere Frassy.
Frassy (CdL) - Intervengo per una breve replica, nel senso che
noi stessi, nell'illustrare sinteticamente questa interpellanza,
abbiamo riconosciuto che il servizio non è stato sospeso per tutto
il mese di agosto. Evidenziamo però che fra luglio e agosto vi sono
state sezioni, che non hanno avuto pubblicazione di alcuna notizia
e questo è inconfutabile, perché abbiamo il listato delle sezioni
nei periodi di riferimento. Ripeto: le "Nouvelles" a luglio non
risultano essere uscite e ad agosto risultano essere uscite solo
dal 21 agosto, di conseguenza non c'è la doppia uscita che dovrebbe
caratterizzare questo tipo di servizio. Rileviamo un aumento
spropositato dei costi rispetto a quelle che sono le
caratteristiche del servizio; un aumento dell'11%, rispetto allo
stesso servizio fornito l'anno precedente.
Non condividiamo in toto questo giudizio di piena soddisfazione
e prendiamo atto della risposta dell'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK