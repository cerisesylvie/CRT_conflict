Consiglio Regionale della Valle d'Aosta - Oggetto del Consiglio n. 616 del 12 maggio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AGRICOLTURA
COOPERAZIONE
Precedente
Successivo
Resoconto integrale del dibattito dell'aula
Oggetto del Consiglio n. 616 del 12 maggio 1999 - Resoconto
SÉANCE DU 12 MAI 1999 (APRÈS-MIDI)
OGGETTO N. 616/XI Approvazione della convenzione-tipo da
stipularsi tra la Regione autonoma Valle d'Aosta e le cooperative o
associazioni agricole alle quali è affidata la gestione delle
strutture collettive di cui agli articoli 17 e 20 della legge
regionale 6 luglio 1984, n. 30 e successive modificazioni.
Deliberazione Il Consiglio
Visto l'articolo 20 della legge regionale 6 luglio 1984, n. 30 e
successive modificazioni che prevede la realizzazione diretta, da
parte della Regione, di strutture di rilevante importanza ai fini
dell'esercizio dell'agricoltura per favorire lo sviluppo della
cooperazione e dell'associazionismo;
Considerato che la gestione delle predette strutture collettive
è affidata a cooperative agricole, a loro consorzi o associazioni
di produttori agricoli che diano garanzia di funzionalità e
capacità tecnico-amministrativa, mediante la stipulazione di
apposite convenzioni;
Considerato che con alcune delle sottoelencate cooperative
(indicate nell'elenco sottoriportato dal n. 1 al n. 14) le
convenzioni di affidamento delle strutture sono scadute nell'agosto
1998 e che, in luogo di un rinnovo sic et simpliciter, è necessario
provvedere all'approvazione di una nuova convenzione-tipo
adeguandola ai più recenti riferimenti legislativi del settore;
Considerato, peraltro, che per le rimanenti strutture (indicate
nell'elenco dal n. 15 al n. 19) si tratta di un affidamento in
gestione ex novo;
Rilevato che in tal modo tutte le cooperative interessate (sia
quelle che già gestiscono le strutture in oggetto, sia quelle alle
quali la gestione è affidata ex novo) hanno la medesima
convenzione, il tutto al fine di rendere omogeneo l'operato
dell'amministrazione regionale;
Rilevato che il rinnovo delle convenzioni già scadute non è
stato immediato, in quanto il Servizio produzioni agricole
dell'Assessorato agricoltura e risorse naturali ha dovuto rivedere
le convenzioni in oggetto, adeguandole alla legislazione vigente, e
ritenuto che occorre procedere alla proroga, a sanatoria, della
loro validità sino alla data della sottoscrizione delle nuove
convenzioni;
Considerato infine, che il Servizio produzioni agricole
dell'Assessorato agricoltura e risorse naturali ha accertato che le
cooperative, i consorzi e le associazioni disposte al rinnovo o
alla gestione ex novo delle strutture in parola presentano i
requisiti richiesti;
Richiamato il comma 2 dell'articolo 20 della legge regionale 6
luglio 1984, n. 30 e successive modificazioni che affida alla
competenza del Consiglio regionale l'approvazione delle convenzioni
in parola;
Richiamata la deliberazione della giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato, in vacanza del posto di
Capo del servizio delle produzioni agricole, dal Direttore della
promozione e sviluppo agricolo dell'Assessorato Agricoltura e
risorse naturali, ai sensi del combinato disposto degli articoli
13, comma 1, lett. e) e 59, comma 2 della legge regionale 23
ottobre 1995, n. 45, sulla legittimità della presente
deliberazione;
Visto il parere della III Commissione consiliare permanente;
Delibera
1) di approvare, quale risulta nel testo allegato, la
convenzione-tipo da stipularsi tra la Regione autonoma Valle
d'Aosta e le cooperative, i consorzi e le associazioni agricole
sottoriportate alle quali è affidata la gestione delle strutture
collettive di cui agli articoli 17 e 20 della legge regionale 6
luglio 1984, n. 30 e successive modificazioni;
2) di prorogare, a sanatoria, la validità delle convenzioni
scadute, poste in essere con le cooperative indicate nel
sottoriportato elenco dal n. 1 al n. 14, per il periodo intercorso
fra la data di scadenza delle stesse e quella di sottoscrizione
delle nuove convenzioni;
3) di dare atto che alla sottoscrizione delle convenzioni
provvederà il Direttore della direzione promozione sviluppo
agricolo dell'Assessorato agricoltura e risorse naturali - ai sensi
dell'atto di delega del Presidente della Giunta regionale prot. n.
2613/5/sgt del 3 agosto 1998.
Elenco delle strutture da affidare e relativo gestore:
1) Cantina sociale di Morgex - con la Cooperativa "Cave du Vin
Blanc de Morgex et de La Salle";
2) Caseificio di Villeneuve - con la Cooperativa "Châtel
Argent";
3) Magazzino frutta di Saint-Pierre - con la Cooperativa
"Cofruits";
4) Magazzino attrezzi agricoli di Gressan - con la Cooperativa
"Produttori Frutta di Gressan";
5) Distilleria di Gressan - con l'Associazione "Viticoltori di
Gressan e Jovençan";
6) Magazzino frutta di Jovençan - con la Cooperativa
"Producteurs de Fruits de Jovençan";
7) Caseificio di Saint-Marcel - con la Cooperativa "Caseificio
di Saint-Marcel";
8) Apiario di Saint-Marcel - con il "Consorzio Apistico della
Valle d'Aosta";
9) Cantina sociale di Chambave - con la Cooperativa "La Crotta
di Vegneron";
10) Caseificio di Châtillon - con la Cooperativa "Latte
Châtillon";
11) Laboratorio miele di Châtillon - con la Cooperativa "Miel du
Val d'Aoste";
12) Caseificio di Valtournenche - con la Cooperativa "Valle del
Marmore";
13) Caseificio di Arnad - con la Cooperativa "Evançon";
14) Cantina sociale di Arnad - con la Cooperativa "La
Kiuva";
15) Fabbricato sito in Lillianes (ex-Invicta) - con la
Cooperativa "Il Riccio";
16) Caseificio di Gignod - con la Cooperativa "Caseificio di
Gignod";
17) Caseificio di Champagne - con la Cooperativa
"Champagne";
18) Cantina sociale di Aymavilles - con la Cooperativa "Cave des
Onzes Communes" (come da verbale di consegna provvisoria);
19) Dotazione parziale degli impianti e delle attrezzature
presenti negli stabili della Cooperativa "Caves de Donnas".
Allegato
(Omissis)
Président La parole à l'Assesseur à l'agriculture et aux
ressources naturelles, Perrin.
Perrin (UV) La Région est propriétaire d'établissements
productifs pour la transformation des produits laitiers et
agricoles. La gestion de ces établissements est confiée aux
coopératives agricoles ou aux associations agricoles. Il est
nécessaire d'approuver une nouvelle convention qui soit adaptée à
la nouvelle législation du secteur. Il s'agit donc du renouveau
pour une partie des coopératives et de première concession pour
d'autres.
Nous allons donc approuver cette convention-type et proroger a
sanatoria la validité des conventions échues pour les adapter à la
nouvelle convention dont dans le texte. Vous trouvez ci-joint la
liste des établissements et des différentes coopératives qui sont
chargées de la gestion.
Président La discussion générale est ouverte. S'il n'y a pas
d'interventions, je soumets au vote la délibération:
Conseillers présents: 34
Votants: 31
Pour: 31
Abstentions: 3 (Frassy, Lattanzi, Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK