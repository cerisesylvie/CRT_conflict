Consiglio Regionale della Valle d'Aosta - Oggetto del Consiglio n. 1458 del 17 ottobre 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1458 del 17 ottobre 1990 - Resoconto
OGGETTO N. 1458/IX - Ordine dei lavori del Consiglio.
Presidente - Colleghi Consiglieri, la Presidenza, per alcuni
provvedimenti che sono stati già sottoposti
all’esame della Commissione e per i quali esiste il
parere, su sollecitazione o dei Presidenti delle Commissioni o come
in questo caso del Consigliere Perrin, vorrebbe sottoporre quattro
iscrizioni d’urgenza, che porrò in approvazione
singolarmente e di cui vi do lettura perchè abbiate
un’idea dell’insieme dei
provvedimenti che hanno avuto il parere:
- Disegno di legge n. 205 "Adesione della Regione al
consorzio garanzia fidi tra esercenti e libere professioni in Valle
d’Aosta - Interventi a favore dei consorzi garanzia
fidi", che ha il parere della II e della IV Commissione,
sollecitato non solo da molti Consiglieri ma anche dalle categorie
interessate;
- Disegno di legge n. 210, con il parere della II, della III e
della V Commissione, "Rifinanziamento della legge regionale
1.6.1982 recante "Promozione di una fondazione per la formazione
professionale e la sperimentazione agricola";
- Disegno di legge n. 216, con il parere della II, della IV e
della V Commissione, concernente "Intervento della Regione Valle
d’Aosta a sostegno della candidatura per
l’organizzazione dei giochi olimpici invernali";
- Disegno di legge n. 219, con il parere della II Commissione,
concernente "Primo provvedimento di variazione al bilancio di
previsione per l’esercizio finanziario 1990".
Colleghi Consiglieri, questi sono i quattro provvedimenti che
sottopongo alla vostra discussione ed approvazione per la
iscrizione urgente in questa adunanza, iniziando dal Disegno di
legge n. 205.
Ha chiesto di parlare il Consigliere Riccarand, ne ha
facoltà.
Riccarand (VA)
- Vorrei fare una richiesta che è di
carattere generale su questa iscrizione di urgenza.
Abbiamo all’ordine del giorno di questo Consiglio
66 punti più un ordine del giorno suppletivo con numerosi altri
punti, un’altra decina, quindi fanno 76 punti, con
una serie di mozioni che sono state presentate
all’inizio del mese di settembre e che da un mese e
mezzo stanno aspettando di essere discusse.
Pertanto, pur non avendo niente in contrario alla iscrizione di
almeno tre di questi quattro disegni di legge, chiedo che vengano
iscritti in fondo all’ordine del giorno, dopo le
mozioni, in modo che ci sia un impegno del Consiglio per discutere
tutti quanti gli oggetti.
Quindi sono d’accordo sulla iscrizione ad esempio
di questo disegno di legge, a patto però che venga iscritto
all’ordine del giorno dopo le mozioni.
Presidente
- Ha chiesto di parlare il Consigliere Viérin,
ne ha facoltà.
Viérin (UV)
- Nous partageons l’avis qui a
été exprimé par M. Riccarand. En effet, il nous paraît opportun que
les motions présentées et qui sont à l’ordre du jour
du Conseil à compter du 26 du mois de septembre, puissent
finalement être discutées.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Riteniamo che se i lavori di questo
Consiglio sono intensi, ci sia la possibilità comunque di arrivare
alla discussione delle mozioni. Riterremmo opportuno, tenuto conto
che è stata sollevata una urgenza su alcuni argomenti, che questi
vengano inseriti questa mattina all’ordine del
giorno, che si possa anche rimaneggiare d’accordo
sia pure con i Gruppi, tanto da non impedire nel corso del
Consiglio la discussione delle mozioni. Se c’è una
urgenza, credo sia legata anche a questi aspetti.
Presidente
- Come precisazione per quanto riguarda il
regolamento, credo non si possa non dare al Consiglio la
possibilità di decidere dei propri lavori; una cosa è
l’iscrizione, altra cosa è l’esame di
quegli argomenti che sono più o meno urgenti. Il Consiglio è
sovrano, la Presidenza non fa che rimettersi al Consiglio.
La prassi fa sì che gli oggetti vanno iscritti, come quelli
suppletivi, assieme agli argomenti che riguardano la materia di cui
tratta il provvedimento.
Ha chiesto di parlare il Consigliere Riccarand, ne ha
facoltà.
Riccarand (VA)
- Insisto, ripeto, ci sono delle mozioni
che aspettano in fondo all’ordine del giorno da tre
Consigli. Credo ci sia la volontà da parte di tutto il Consiglio di
discutere tutti gli oggetti, però chiaramente se iscriviamo
ulteriori oggetti prima delle mozioni, sappiamo che non arriveremo
alla fine dell’ordine del giorno, perchè poi si
sfilaccerà il Consiglio. Se invece li inseriamo alla fine dei
lavori del Consiglio, è interesse di tutti quanti di esaurire
l’ordine del giorno.
Da parte nostra c’è l’impegno di
arrivare fino al fondo dei lavori, però insistiamo formalmente
perchè gli oggetti vengano iscritti progressivamente ad un punto
dell’ordine del giorno successivo a quello delle
mozioni.
Presidente
- Ha chiesto di parlare il Consigliere Viérin,
ne ha facoltà.
Viérin (UV)
- Je pense qu’au cours de ces
derniers jours nous avons démontré le sérieux de notre position en
participant, en séance presque permanente, aux réunions des
différentes Commissions, afin de permettre que les mêmes expriment
leur avis et donc que les différents projets de loi puissent être
discutés.
A cet effet nous réitérons notre requête: nous sommes
disponibles à voter l’insertion en voie
d’urgence de ces projets de loi à
l’ordre du jour du Conseil, mais uniquement à la
condition qu’ils soient inscrits après les
motions.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Ritiro la proposta.
Presidente
- Vorrei sapere cosa votiamo; il Consiglio è
d’accordo?
Allora, il Consiglio manifesta il suo accordo con la votazione,
pertanto richiamo la vostra attenzione...
Ha chiesto di parlare il Consigliere Andrione, ne ha
facoltà.
Andrione (UV)
- Il me semble que la difficulté peut être
facilement résolue en mettant en votation
l’inscription d’urgence des quatre
objets qui ont été illustrés, et en disant que leur inscription
arrive aux numéros 67-68-69-70.
Dans ces conditions nous votons à faveur.
Presidente
- Vorrei proporvi il disegno di legge n. 205:
come si pronuncia il Consiglio?
Ha chiesto di parlare il Consigliere Milanesio, ne ha
facoltà.
Milanesio (PSI)
- Se ho ben capito, c’è
una richiesta dei Consiglieri dell’Union Valdôtaine
di iscrizione dei nuovi oggetti all’ordine del
giorno, cioè c’è l’accordo per
iscrivere tutti quegli argomenti alla fine
dell’ordine del giorno di oggi. Credo che questa sia
una richiesta che non si possa rifiutare, anche perchè ci vogliono
24 voti per iscrivere in via d’urgenza
all’ordine del giorno gli argomenti. Sotto questo
profilo penso che se vogliamo che gli argomenti siano iscritti,
dobbiamo accettare questa proposta.
Presidente
- Ha chiesto di parlare il Presidente della
Giunta, ne ha facoltà.
Bondaz (DC)
- Mi dispiace contraddire il Consigliere
Milanesio, ma non accetto una iscrizione in via
d’urgenza sotto condizione perchè non è mai stato
fatto in questo Consiglio, caro Mario Andrione. Si è fatta
l’accettazione dell’iscrizione
all’ordine del giorno, dopo di che si riunivano
eventualmente i Capigruppo per stabilire l’ordine
del giorno così come sarebbe stato fatto.
Se volete cambiare i sistemi consuetudinari che sono avvenuti in
questo Consiglio, il Governo non accetta questo tipo di iscrizione
all’ordine del giorno e provvederà a chiedere alla
Presidenza del Consiglio una adunanza in via
d’urgenza del Consiglio stesso.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Autrefois on disait que la colère est une
mauvaise conseillère et qu’il ne convient pas de
prendre des positions de ce genre avec tout ce qui en suit,
c’est-à-dire des retards. Or, un minimum de bon sens
de la part de la majorité, comme nous sommes disponibles, pourrait
débloquer la situation. Je ne parle que de bon sens.
Presidente
- Volete un attimo di sospensione per
riflettere? No?
Allora il Governo regionale ritira la richiesta di iscrizione
d’urgenza, mi sembra di aver capito questo signor
Presidente?.....
Bondaz (DC)
- Esatto .... chiedo una convocazione in via
d’urgenza del Consiglio.
Presidente
- Viene ritirata la richiesta di iscrizione in
via d’urgenza in sede di Consiglio e
c’è un’altra richiesta, quella di
inversione dell’ordine del giorno e la discussione
immediata degli oggetti 24, 24 bis, 24 ter.
Ha chiesto di parlare il Consigliere Riccarand, ne ha
facoltà.
Riccarand (VA)
- Vorrei capire la logica di questa
richiesta di inversione dell’ordine del giorno; il
punto che adesso dobbiamo affrontare è la discussione del ricorso
di ineleggibilità rispetto a due Consiglieri regionali. Questo
punto è stato giustamente messo in testa all’ordine
del giorno perchè è un elemento che riguarda la composizione di
questa assemblea, quindi non capisco il motivo per cui si voglia
discutere prima i punti 24, 24 bis e 24 ter, che del resto non
vanno a modificare la sostanza della discussione sul ricorso. Mi
sembra che sia un tentativo un po’ maldestro di
cercare di modificare all’ultimo momento uno stato
di fatto; mi sembra un procedimento molto scorretto, nel momento in
cui esiste un ricorso che riguarda due Consiglieri, procedere a
svolgere altri punti prima di avere esaminato questo problema.
Quindi sono contrario a questa inversione
dell’ordine del giorno e non mi sembra assolutamente
giustificata.
Presidente
- Ha chiesto di parlare il Consigliere
Andrione, ne ha facoltà.
Andrione (UV)
- Nous aussi nous demandons que
l’ordre du jour soit maintenu avec les numéros qui
ont été donnés dans les communications aux Conseillers.
Presidente
- Ha chiesto di parlare il Consigliere
Milanesio, ne ha facoltà.
Milanesio (PSI)
- Siamo favorevoli in questo caso alla
inversione dell’ordine del giorno semplicemente
perchè sono state presentate delle dimissioni dal comitato
promotore, queste dimissioni sono state presentate sia pure in
tempi successivi e con motivazioni diverse, però, visto che questa
investitura era stata data dal Consiglio regionale e visto che su
questo argomento è stato presentato un ricorso, non vogliamo che
sia impedita la discussione del ricorso (ce ne guardiamo bene!),
tuttavia visto che alla discussione del ricorso non possono
partecipare i Consiglieri a cui il ricorso è stato presentato,
sarebbe opportuno che si discutessero prima le dimissioni così
almeno in quella sede i Consiglieri hanno la possibilità di dire
quello che pensano.
Riteniamo solo per questa ragione e non per altre che questo sia
corretto e sia nell’ambito delle possibilità e delle
disponibilità del Consiglio regionale.
Presidente
- Ha chiesto di parlare il Consigliere
Riccarand, ne ha facoltà.
Riccarand (VA)
- Certo che il Consigliere Milanesio ha
delle belle pretese: ha aspettato a lungo prima di presentare delle
dimissioni che erano doverose e adesso pretende che la presa
d’atto di queste dimissioni scavalchi tutto
l’ordine del giorno che deve essere seguito. Nè vale
l’argomentazione che i Consiglieri interessati al
ricorso non possono intervenire nel dibattito; possono benissimo
intervenire nel dibattito, non c’è nessuno che lo
vieta, credo sia corretto che non intervengano nella votazione ma
non nel dibattito. Quindi anche questa argomentazione non sta in
piedi.
Non riesco a capire per quale motivo si vuole complicare così le
cose, non seguire un discorso che è lineare, che del resto fa parte
di un ordine del giorno che è stato predisposto dagli uffici
secondo quella che è una logica di svolgimento dei lavori del
Consiglio.
Presidente
- Come succede di solito, i pareri sono molto
contrastanti in merito alla possibilità di intervenire o non
intervenire.
Comunque c’è una richiesta di inversione che
pongo in votazione:
Esito della votazione:
Presenti: 33
Votanti: 30
Favorevoli: 18
Contrari: 12
Astenuti: 3 (Aloisi, Lanivi e Maquignaz)
Il Consiglio approva
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK