Consiglio Regionale della Valle d'Aosta - Oggetto del Consiglio n. 134 del 12 marzo 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 134 del 12 marzo 1981 - Resoconto
OGGETTO N. 134/81 - DESTINAZIONE DEL COSTRUENDO CARCERE SITO NEL
TERRITORIO DEL COMUNE DI BRISSOGNE. (Interpellanza)
Presidente
- Do lettura dell'interpellanza presentata dal
Consigliere Martin:
Il sottoscritto Consigliere regionale, chiede alla S.V. di
inserire all'ordine del giorno della prossima seduta consiliare la
seguente:
INTERPELLANZA
CONSIDERATO che i lavori del nuovo carcere di Brissogne
stanno volgendo al termine e preoccupato per le voci che ne danno
per scontata la destinazione a "super-carcere", nel quale
verrebbero richiusi degli elementi molto pericolosi e dei
brigatisti;
TENUTO CONTO che la Valle d'Aosta è per il momento,
fortunatamente, esclusa dai continui episodi di violenza politica e
di stampo mafioso che si verificano, nelle città dove sorgono
questi istituti di pena, dove, come tutti sanno, i detenuti possono
tranquillamente dirigere operazioni delittuose e criminali che
avvengono dentro e fuori del carcere;
CONSIDERATO altresì che la popolazione valdostana si è già
espressa in passato contro il confino di due mafiosi destinati ad
Aosta;
Tutto ciò premesso, il sottoscritto Consigliere
regionale
INTERPELLA
Il Presidente della Giunta regionale per sapere se veramente
l'istituto di pena di Brissogne è destinato a diventare un
"super-carcere", ed in questo caso come intende agire la Giunta
regionale per evitare un simile danno alla Valle d'Aosta.
Presidente
- La parola al Presidente della Giunta per la
risposta.
Andrione
(UV)
- Si tratta di un normale carcere
regionale, cioè non è un "super-carcere", se ho capito bene la
provocazione del Consigliere Martin. Ogni Regione dovrà essere
dotata di un carcere moderno specifico per "ospitare" la
delinquenza locale; i "super-carceri", i carceri di massima
sicurezza, al contrario, dovrebbero essere instaurati completamente
a parte.
Questo carcere dovrebbe esclusivamente contenere la popolazione
carceraria della regione, fatto salvo, forse, qualche piccolo
spostamento tra Ivrea e qui. È in corso però di ultimazione un
carcere uguale a questo a Ivrea, per cui la popolazione carceraria
di quella zona dovrebbe trovarvi ampia collocazione.
Il nostro quindi dovrebbe essere semplicemente la sostituzione
sia della Tour du Bailley sia della Tour de Donnas che, con il
tempo torneranno a far parte del demanio della Regione.
Martin
(UVP)
- Ringrazio il Presidente della
risposta che naturalmente ho accolto con piacere e mi dichiaro
soddisfatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK