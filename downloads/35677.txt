Consiglio Regionale della Valle d'Aosta - Oggetto del Consiglio n. 144 del 26 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 144 del 26 settembre 2013 - Resoconto
OGGETTO N. 144/XIV - Rinvio ad una prossima adunanza
consiliare del rinnovo integrale del Comitato Regionale per le
Comunicazioni (Co.Re.Com.) ai sensi dell'articolo 3, comma 6, L.R.
26/2001.
Presidente -
Colleghi, il Consiglio regionale, con
provvedimento n. 2355/XIII del 18 aprile 2012
,
ha eletto,
quale Presidente del Comitato Regionale per le Comunicazioni della
Valle d'Aosta di cui alla legge regionale
4 settembre 2001,
n. 26, la Signora Ghillino Manuela e, quali componenti, i Signori
Boccarella Massimo, Patacchini Renato, Sciulli Carmine e Amedeo
Daniele Michele, per la durata di cinque anni.
In data 4 luglio 2013 i componenti Amedeo Daniele, Boccarella
Massimo e Sciulli Carmine hanno rassegnato le dimissioni dal
Co.Re.Com. e in data 5 luglio 2013 il Signor Sciulli Carmine ha
ritirato le proprie dimissioni presentate il 4 luglio 2013.
L'articolo 3, comma 6, della legge regionale 26/2001 prevede che
"nel caso in cui il Comitato si riduca a due componenti, si
procede al rinnovo integrale del Comitato stesso"
. Pertanto, le
dimissioni dei Signori Amedeo, Boccarella e Sciulli del 4 luglio
2013, riducendo a due i componenti del Comitato (Ghillino e
Patacchini), hanno provocato lo scioglimento dell'organo,
determinando la necessità di procedere al rinnovo dell'intero
organismo. Trattandosi di dimissioni
ultra dimidium
, vale a
dire di dimissioni presentate contestualmente da più della metà dei
componenti dell'organo collegiale, atte a dare luogo allo
scioglimento istantaneo dell'organo stesso, il successivo ritiro,
in data 5 luglio 2013, delle proprie dimissioni da parte del Signor
Sciulli è irrilevante. Dando vita ad un atto collettivo sottratto
alla disponibilità dei singoli componenti dimissionari e non
suscettibile di frazionamento in relazione alle singole volontà
espresse, le dimissioni
ultra dimidium
sono, infatti,
irrevocabili dal singolo componente dell'organo. Sicché deve
ritenersi che le dimissioni contestuali e collegiali dei Signori
Amedeo, Boccarella e Sciulli abbiano comportato, quale effetto
istantaneo e irrevocabile dal singolo componente, la riduzione a
due componenti del Comitato già dal 4 luglio.
Inoltre, in data 15 luglio 2013, con nota registrata al
protocollo n. 5042, anche il Signor Patacchini Renato ha rassegnato
le proprie dimissioni, che hanno confermato lo stato di crisi del
Comitato.
In data 15 luglio 2013, il Presidente del Co.Re.Com. ha inviato
alla Presidenza del Consiglio la nota, registrata al protocollo n.
5041, con la quale lamentava il fatto che il Consiglio, nelle
sedute consiliari del 5 e dell'8 luglio scorso, non aveva
provveduto alla surrogazione dei dimissionari, chiedendo di
procedere, nella seduta del 24-25-26 luglio 2013,
"alla
sostituzione dei due membri dimissionari
onde consentire il
ripristino della collegialità dell'organo e la sua piena
operatività, ai fini del corretto espletamento dei suoi compiti
istituzionali"
.
Rammento che il Consiglio regionale del 5 e dell'8 luglio era
già stato convocato, in data 1° luglio 2013, in sessione
straordinaria ed urgente, per la ricostituzione degli organi
consiliari dopo la tornata elettorale, e pertanto non poteva
procedere in tale sessione al rinnovo del Co.Re.Com., in quanto
tale oggetto non era iscritto all'ordine del giorno. L'articolo 3,
comma 7, della legge regionale 26/2001 prevede, peraltro, che il
Consiglio provveda alle procedure di rinnovo integrale del Comitato
entro 60 giorni dal verificarsi dell'ipotesi di riduzione a due
componenti dello stesso.
Con lettera in data 30 luglio 2013, prot. n. 5422, ho comunicato
al Presidente del Co.Re.Com. che innanzitutto l'articolo 3, comma
6, della legge regionale 26/2001 stabilisce che, qualora il
Comitato si riduca a due componenti, si procede al rinnovo
integrale dello stesso entro 60 giorni dal verificarsi di tale
situazione e che avrei provveduto ad iscrivere la proposta di
rinnovo del Co.Re.Com. all'ordine del giorno di un'adunanza del
Consiglio regionale nel rispetto di tale termine, tenuto
naturalmente peraltro presente l'interruzione dei lavori degli
organi consiliari dal 1° agosto al 15 settembre disposta
dall'articolo 38, comma 2, del Regolamento interno; inoltre, il
comma 2 dell'articolo 6 della legge regionale 26/2001 prevede che i
componenti dimissionari continuano ad esercitare le loro funzioni
fino al giorno antecedente l'insediamento dei successori, e
pertanto non vi sarebbero stati impedimenti di nessuna natura
giuridica all'approvazione degli atti di competenza del Comitato
fino a tale data.
In data 13 settembre 2013 è stato notificato alla Presidenza del
Consiglio regionale un ricorso proposto innanzi al TAR della Valle
d'Aosta da Ghillino Manuela in proprio e nella qualità di
Presidente legale rappresentante del Co.Re.Com. Valle d'Aosta. Con
il ricorso si chiede l'annullamento, previa sospensione
dell'applicazione, dell'avviso a firma del Presidente del Consiglio
regionale della Valle d'Aosta datato 30 luglio 2013, prot. n. 5422,
lamentando il rigetto dell'istanza di sostituzione dei due membri
dimissionari del Co.Re.Com. Valle d'Aosta, presentata dal
Presidente del Co.Re.Com., con nota 15 luglio 2013, prot. n. 5041,
e la contestuale dichiarazione di decadenza del Comitato per
riduzione dello stesso a due componenti e l'avvio della procedura
per il rinnovo integrale dell'Organo. Sottolineo peraltro che
l'avviso impugnato non ha natura provvedimentale.
In data 17 settembre 2013, prot. n. 6320, è pervenuta alla
Presidenza del Consiglio da parte della Presidente Ghillino
un'istanza di annullamento in via di autotutela ex articolo
21-nonies legge 241/1990 dell'avviso prot. n. 5422 del 30 luglio
2013, previa reiterazione della richiesta di provvedere al rinnovo
parziale del Co.Re.Com. mediante la sostituzione dei due membri
dimissionari, con cui si chiede altresì di inserire tale istanza
all'ordine del giorno della seduta consiliare del 25-26 settembre
per le necessarie valutazioni da parte dell'organo competente.
Alla luce degli approfondimenti legali condotti, risulta
corretta la procedura sin qui seguita, in quanto l'obbligo di
procedere al rinnovo integrale del Co.Re.Com., ai sensi
dell'articolo 3, comma 6, della legge regionale 26/2001, si è
verificato per effetto delle dimissioni di tre componenti
rassegnate contestualmente in data 4 luglio 2013, a nulla rilevando
il successivo ritiro delle stesse da parte di un componente.
Poiché, peraltro, la Camera di Consiglio per la discussione
della misura cautelare avanzata dalla Signora Ghillino Manuela
potrebbe essere fissata al TAR della Valle d'Aosta per il giorno 16
ottobre 2013, propongo a questo Consiglio regionale, sulla base
delle motivazioni sopra esposte, il rinvio ad una seduta consiliare
successiva all'udienza del TAR dell'esame della presente proposta
di deliberazione.
Ci sono richieste? La parola al collega Viérin.
Viérin L. (UVP) -
Merci, Madame la Présidente.
En essayant de mettre un peu d'ordre dans cette question
Co.Re.Com., quelques considérations, quelques considérations sur un
dossier qui, non seulement a des zones d'ombre, mais qui a un peu
de confusion; une situation sûrement compliquée que nous avions
déjà soulevée et qui probablement ne serais pas aussi compliquée si
on avait procédé à l'inscription à l'ordre du jour du remplacement
des membres démissionnaires ou quand même du renouvellement
partiel. Vu que vous avez cité les démissions contextuelles de
trois membres qui doivent porter dans les 60 jours au
renouvellement partiel, vous avez cité le premier Conseil de
juillet, mais il y avait encore un autre Conseil à juillet où on
aurait pu procéder à un renouvellement partiel. Mais, au-delà de
cela, aujourd'hui - si nous n'avons pas mal compris - la confusion
augmente, car au-delà des trois démissions, présentées, retirées,
représentées par quelqu'un d'autre, aujourd'hui il y a, en tous
cas, une situation qui n'est pas claire.
Beh, intanto, ricostruendo la situazione, come dicevo, nel
Consiglio in cui l'ordine del giorno era già stato stabilito si
poteva comunque iscrivere, perché - è successo anche in altre
occasioni - se esiste urgenza, e se c'è la volontà, si porta un
punto all'ordine del giorno e si iscrive anche in aula, con un
certo voto qualificato, quindi...tanto per ricostruire tutta la
vicenda. Esisteva poi un Consiglio - mi pare verso il 24 luglio -
in cui si poteva benissimo procedere al rinnovo parziale, se di
rinnovo parziale si tratta.
Noi crediamo che comunque la presa d'atto, in questo Consiglio,
delle dimissioni dei membri avrebbe dovuto avvenire.
Sicuramente...lei dice che la procedura è corretta...essendoci un
ricorso, credo che la procedura sarà decisa dal punto di vista
della correttezza dal tribunale; quindi, al di là di dire che noi
abbiamo seguito una procedura limpida, diciamo che abbiamo seguito
la procedura che abbiamo ritenuto corretta. Ma, al di là di questo,
volevo capire alcuni elementi.
Allora, la prima domanda è: la questione che lei oggi ha cercato
di spiegare, di aver posticipato...noi riteniamo che la presa
d'atto ci dovesse essere. Lei ritiene, penso suffragata da pareri,
che questa presa d'atto sia contestuale, perché l'articolo della
legge cita...è un po' difficile parlare con due persone,
comunque...sì, ho capito, se parliamo ci capiamo meno, ecco...
Allora, quello che vorrei capire, e che vorremmo capire, è la
motivazione oggi, sapendo che il rinvio oggi deriva dalla questione
del ricorso, e se siamo nei 60 giorni andando ad ottobre, diciamo,
con la questione dell'eventuale pronuncia del TAR. Quindi,
ricordando che questa presa d'atto non c'è, che secondo noi,
essendo stati eletti dal Consiglio regionale i membri, la presa
d'atto delle dimissioni doveva essere ratificata da questo
Consiglio, ma al di là di questo, se rinnovo integrale ci doveva
essere, poteva essere fatto anche nella seduta precedente, e oggi,
con la questione della proroga, se non andiamo contro ciò che è
previsto dalla legge dei 60 giorni, pur calcolando, probabilmente,
questa pausa estiva dal 1° agosto al 15 settembre, ecco.
Noi riteniamo che questa vicenda sia stata gestita non nel
migliore dei modi - questa è una nostra idea - e crediamo che sulla
situazione del Co.Re.Com. in futuro bisognerà riflettere, ecco. Al
di là delle questioni procedurali, qui c'è una situazione di
malfunzionamento e di tensioni che probabilmente si sono create, ma
su questo noi non abbiamo elementi, quindi crediamo che il
Consiglio in questi ultimi due mesi sia stato un po' tenuto
all'oscuro di ciò che succedeva al Co.Re.Com..
Quindi noi non ci vogliamo sostituire né ai funzionari, né ai
tribunali per quanto riguarda la procedura da seguire, avremmo
voluto che questo Consiglio fosse maggiormente coinvolto in questa
vicenda, anche perché lo abbiamo sollevato negli ultimi Consigli di
luglio, oggi apprendiamo - perché lo abbiamo appreso dagli organi
d'informazione - che ci sono ulteriori elementi e, nulla avendo
contro il rinvio del punto all'ordine del giorno, vorremmo ecco
capire questa ulteriore questione dei 60 giorni.
Presidente -
Rispondo brevemente. Andando a punti,
innanzitutto abbiamo deciso di non iscrivere in quel Consiglio,
come poi era effettivamente emerso durante il dibattito in aula, di
fine luglio poiché, proprio in seguito alla nota anche della
Presidente Ghillino, stavamo conducendo degli approfondimenti
tecnico-giuridici sul caso, proprio perché la discussione era se e
come l'organo fosse decaduto, oppure se si dovesse procedere al
rinnovo parziale dei membri. Quindi abbiamo chiesto naturalmente un
supporto anche giuridico sulla materia, non eravamo ancora in grado
in quel momento di dire se e come giuridicamente era sostenibile o
meno una tesi piuttosto che un'altra, quindi questa è semplicemente
la motivazione.
Per quanto riguarda il termine dei 60 giorni, ci troviamo di
fronte ad un termine ordinatorio e non ad un termine perentorio, e
quindi il rinvio ci pare necessario, proprio per il rispetto dovuto
e che dobbiamo avere per l'autorità giudiziaria che si esprimerà a
breve sulla questione. C'era forse ancora la questione della presa
d'atto: la presa d'atto, come previsto, è contestuale al rinnovo,
quindi avviene nello stesso momento. Spero di essere stata puntuale
nelle risposte.
Prego, collega Donzel.
Donzel (PD-SIN.VDA)
- Grazie Presidente.
Sia il collega Viérin, sia il gruppo del Partito Democratico,
avevano già sottoposto questa questione in altro Consiglio
regionale. Ora mi consenta una riflessione, perché il Consiglio
regionale non può nascondere l'imbarazzo in cui si viene a trovare,
noi siamo nelle mani di un TAR che deve esprimersi. Naturalmente
lei ha fatto delle sue valutazione, gli uffici del Consiglio
regionale le hanno fatte; però l'avallare il rinvio, oggi, vuol
dire che ci mettiamo nelle mani della Magistratura amministrativa
che deve sciogliere un nodo che noi non siamo stati in grado di
gestire. Quindi, mi consenta, il rinvio è, per quanto riguarda il
Partito Democratico che questa legge non la votò, la contrastò, la
"prova provata" di che cosa si fa quando si spartiscono le poltrone
fra i partiti. Non si intende eleggere un organismo di controllo,
si intende controllare politicamente un servizio che dovrebbe
essere un bene comune della comunità.
Allora, siccome nella passata legislatura c'era l'accordo di
ferro con il PdL, fu data la presidenza nientepopodimeno che ad una
persona di area PdL! E il Co.Re.Com. funzionava benissimo, con una
maggioranza schiacciante di quattro membri, spartiti politicamente
tra PdL, Union Valdôtaine, Stella Alpina e Fédération - le quattro
forze che componevano il comitato - e un posto riservato alla
minoranza che era stato concordato con i colleghi di ALPE; perché
ripeto, noi quella legge non la votammo, non la volevamo così, ci
eravamo stufati di questo modo di gestire questi sistemi di
controllo! Adesso in questi giorni ci sono le polemiche, il
Co.Re.Com. non funziona, il Co.Re.Com. non fa... ma che controllo
volete che faccia, se è un organismo politico messo lì dalle
persone che, diciamo, non hanno nessun interesse che ci sia equità
nelle ripartizioni dei tempi televisivi e quant'altro? Quindi era
un organismo che era già nato male; dopodiché ci sono le elezioni
regionali, e le dimissioni di questi personaggi arrivano in data 4
luglio 2013...ma guarda un po'! Il Comitato non funziona più dopo
le elezioni, prima delle elezioni funzionava? Certo che non
funziona più dopo le elezioni, perché qualcuno si accorge che
probabilmente l'area PdL è scomoda; e quindi arrivano, (non entro
nel merito se poi i personaggi abbiano fatto una scelta corretta),
le dimissioni. Uno la presenta, l'altro la ritira, una cosa
inguardabile! Io spero che questi personaggi non vengano
ripresentati in nessun altro Co.Re.Com., comitato o quant'altro,
perché persone retribuite per fare un certo lavoro ad un certo
punto fanno saltare tutto e non riescono a trovare una mediazione,
a governare, a gestire una situazione! Questo è il frutto di come
le leggi fatte per piazzare, leggi costruite proprio con il manuale
Cencelli, quindi quattro forze politiche, quattro posti, uno alla
minoranza, eccetera, ci portano inevitabilmente a queste
degenerazioni; quindi imbarazzo totale del Consiglio regionale che
adesso si trova a gestire una vicenda che è sottoposta addirittura
ad un ricorso.
Io spero, per l'istituzione Consiglio regionale, che il TAR
abbia la grazia di condividere l'interpretazione che è stata data!
Sennò che figuracce ci facciamo? Perché dovremmo venire qui - se il
TAR non dovesse darci ragione - a mettere una surroga, cioè a
sostituire e mandare avanti quell'istituzione...una cosa
inguardabile! Mi affido al TAR, siamo nelle mani del TAR per
evitare una cosa incredibile, una cosa davvero ingestibile!
L'unica cosa che mi fa dire che, tutto sommato, il rinvio può
essere positivo, è perché noi valdostani, che vogliamo essere
sempre autonomi e diversi, evitiamo queste cose che sono già
successe altrove, no? Ci sono già regioni che hanno avuto due
Comitati del Co.Re.Com. e pagavano per due! Allora dico: in un
momento in cui ci vuole anche un minimo di attenzione al denaro
pubblico, vediamo di non andare a infilarci in una roba che
potrebbe essere per noi devastante! Però questa questione è davvero
pessima per come è stata gestita e maschera poi i problemi di fondo
del Co.Re.Com., una struttura che non ha il personale per svolgere
la sua attività e quindi, di fatto, noi giriamo in tondo, parliamo
dei comitati di controllo, ma non andiamo mai a discutere nel
merito della questione fondamentale: vogliamo che questo organismo
funzioni con dei funzionari che abbiano un grado di autonomia,
imparzialità e svolgano le funzioni di controllo dando anche
sanzioni a chiunque non le rispetti, oppure sostanzialmente è una
cosa che è messa lì e la dobbiamo mandare avanti in qualche modo.
L'importante è controllarla politicamente; chi vince le elezioni se
lo prende, no? Quindi l'altra volta c'era stata la necessità di
aprire; c'era bisogno dei voti del PdL. Ma questa volta gli
elettori hanno capito bene che era meglio non dare voti a chi li
vendeva poi in Consiglio regionale; e quindi questa volta bisogna
"spazzolare" via quest'anomalia e ripartire con il controllo del
Co.Re.Com.!
Io vorrei che questa vicenda tristissima aprisse un dibattito su
quali sono le condizioni perché il Co.Re.Com. possa svolgere la sua
attività, in modo serio e funzionale, e rispondere a quelle che
sono le esigenze per cui è stato creato! Così com'è non va! Non è
quindi solo una questione di TAR!
Presidente -
Naturalmente la mia era solo una
ricostruzione di tipo tecnico- giuridico, non mi sono permessa di
entrare e scendere in valutazioni politiche.
La parola al collega Viérin.
Viérin L. (UVP) -
Sì, brevemente, affinché non diventi
poi un dibattito semplicemente sul "botta e risposta". Ma, a
conclusione, a corollario di quanto è stato detto, se non ho capito
male, la questione non è stata iscritta per approfondimenti, e già
iniziamo almeno ad avere una motivazione. È chiaro che, delle due
cose l'una: se l'approfondimento era tra il rinnovo totale o il
rinnovo parziale, si poteva procedere, eventualmente, con il
rinnovo parziale aspettando la questione...quindi, non so che
approfondimenti siano stati fatti. Ciò che più ci ha dato fastidio
non è tanto la questione dell'approfondimento perché il termine non
è perentorio, non è che c'è...non è che l'articolo 3 della legge
parla di "nel Consiglio successivo", quindi si parla semplicemente
di sostituzione, ma è della questione dell'informazione, perché se
noi non avessimo chiesto lumi su queste dimissioni e sulla
situazione del Co.Re.Com. questo Consiglio non sarebbe stato
informato sulla questione delle dimissioni, Presidente!
Quindi noi chiediamo semplicemente un po' di garbo, un po' di
rispetto, lo stesso rispetto che abbiamo chiesto in altre occasioni
nei confronti di questo Consiglio. Ripetiamo: non spetta a noi
decidere sulle procedure, su vicende che oggi vedono innesti di
ricorsi, però noi crediamo che questa vicenda sia stata, da un
lato, gestita in modo superficiale e, dall'altra, avrebbe potuto
vedere il coinvolgimento del Consiglio su l'informativa di ogni
fatto. Sarebbe stato sufficiente rendere edotto il Consiglio sul
fatto di non aver iscritto all'ordine del giorno perché c'erano
approfondimenti, ma la risposta che lei ci ha fornito nei Consigli
di luglio non è stata questa! Ci ha parlato di dimissioni che poi
erano state ritirate. Questi approfondimenti di cui oggi veniamo a
conoscenza giustificano, probabilmente, questa mancata iscrizione.
Ecco, noi chiediamo che questa vicenda in futuro sia gestita in
modo diverso e, soprattutto, vista l'importanza dell'organismo di
cui si tratta, che sia gestita soprattutto con equilibrio e
pluralismo. Grazie.
Presidente -
Ha chiesto la parola il collega Bertin.
Bertin (ALPE) -
Grazie Presidente.
Per quanto ci riguarda, è irrilevante se rinnovare oggi o nel
mese di ottobre il Co.Re.Com., non è questa la questione che ci
pare più importante. L'importante è che un rinvio non crei
ulteriori problemi rispetto al rinnovo del Co.Re.Com., rispetto al
funzionamento del Co.Re.Com., come si diceva in precedenza, che
aggravi ancora una situazione che è stata gestita, oggettivamente,
non particolarmente bene. Questo Co.Re.Com. ha funzionato poco e
male in questo periodo, e certamente una riflessione sui compiti e
sull'efficacia di questo organismo va fatta, anche perché spesso è
poco incisivo rispetto a molte sue funzioni anche in ragione della
mancanza di personale e di fondi come ci accennava in precedenza.
Pertanto, indipendentemente dal rinnovo odierno, non è un rinvio
che comporta ulteriori problemi.
Per quanto ci riguarda non siamo contenti; crediamo che una
riflessione sul Co.Re.Com., una riflessione vada fatta, tra l'altro
successivamente ci sarà un punto all'ordine del giorno proprio sul
Co.Re.Com. e sui compiti di questo organismo che, a nostro avviso,
vanno in parte rivisti o, comunque, orientati in modo da dare un
servizio migliore a questo Consiglio e, in generale, alla
collettività. Grazie.
Presidente -
Grazie collega. Ha chiesto la parola il
collega Ferrero.
Ferrero (M5S)
- Grazie Presidente.
Beh, per noi bene hanno fatto i componenti del Co.Re.Com. a dare
le dimissioni, perché se fossero rimasti ancora lì sicuramente
avremmo preso qualche iniziativa che andava nel senso di un
commissariamento dell'ente, se questo fosse stato possibile. In
effetti, i componenti del Co.Re.Com. dovrebbero essere persone al
di sopra delle parti, con una competenza specifica nel settore che
siano in grado di svolgere bene il loro lavoro.
Abbiamo assistito invece ad un Co.Re.Com. sostanzialmente
assente, l'unica cosa che ha fatto è una specie di indagine su
quella che è l'informazione delle reti locali e televisive -
ovviamente non della RAI, perché la RAI non si tocca -, quindi
ridotta al 10 percento forse dell'informazione radiotelevisiva, e
quindi un lavoro che è stato pressoché nullo!
Noi vogliamo, vorremmo che le persone che si riuniscono...e
l'ultimo comitato si è riunito undici volte in un anno, e si sono
"beccati" 600 euro a testa al mese, puliti, in busta paga e 1.000
euro il Presidente...intanto potremmo eliminare questi compensi e
ridurli ad un rimborso spese e vedere di fare lavorare queste
persone. Tutti si impregnano di questa parola "cambiamento", poi
alla fine il cambiamento vuol dire un cambiamento di persone che
appartengono agli stessi gruppi politici nelle poltrone. Noi
vorremmo evitare e faremo di tutto perché questo non avvenga,
quindi evitiamo questo: i controllori, i controllati, questa
commistione che già in altri organismi c'è, se possiamo evitarla, e
soprattutto mettiamo il Co.Re.Com. in grado di fare un controllo
sul sistema radiotelevisivo regionale che è veramente una vergogna
per tutta la Valle d'Aosta! Grazie.
Presidente -
Grazie collega. Ci sono altri? Ha chiesto la
parola il collega Perron.
Perron (UV) -
Merci, Présidente.
De ma part, de notre part...il me semble que la reconstruction
qui a été faite par le Président du Conseil est, d'un côté, claire,
et, de l'autre côté, correcte; sans doute cela signale une
situation de difficulté de cet organisme qui a, qui a des fonctions
et des compétences importantes. Il nous semble d'avoir compris que
la procédure - même légale - adoptée jusqu'à maintenant est
correcte; de plus, il y a un recours en cours, donc avec des
approfondissements légaux qui méritent d'être compris où cela
portera. Il me semble qu'il n'y a pas, collègue Donzel, l'exigence
d'aller trop loin. Il y a dans certains organismes des répartitions
politiques - cela vous fait sourire - qui sont fruit, très
simplement, de la situation politique du moment. Il n'y a pas
l'exigence d'aller trop loin, dans des législatures précédentes
quand on a nommé dans le Co.Re.Com. avec des fonctions importantes
des personnes telle que Torrione, ou plutôt que Impérial, c'est
fruit d'une répartition politique du moment qui est reconduisible à
une majorité différente. Donc, dans ce sens, il me semble qu'il est
tout parfaitement inutile maintenant de vouloir évoquer le fantôme
du PdL fruit d'une répartition partitique à critiquer. Simplement
cet organisme est expression de la sensibilité du Conseil, d'une
sensibilité différente par rapport à la dernière nomination dans
lequel, dans le passé - comme je viens de dire - il y a eu des
passages très, très clairs.
Donc de notre part, tout simplement, la proposition qui vient
d'être faite par le Président du Conseil de renvoyer à une
prochaine échéance nous semble juste et opportune et donc, nous
nous retrouvons sur la proposition, Madame la Présidente, que vous
venez de faire et, évidemment, dans le vote nous la soutenons.
Merci.
Président
- Merci.
A demandé la parole le collègue
Donzel.
Donzel (PD-SIN.VDA)
- Grazie Presidente.
Una breve replica. Siccome sono stati evocati qui dei nomi di
persone che fanno riferimento all'area politica di una sinistra del
passato, volevo solo comunicare che il Partito Democratico non è
mai stato al Governo di questa regione, e proprio ha scelto, "ha
scelto" come linea politica di cambiare le cose sbagliate fatte da
una certa sinistra, che qui traccheggiava, no? e quindi su questa
legge ci siamo espressi con chiarezza, e mi fa piacere che l'Union
Valdôtaine abbia ammesso che sia corretta la ricostruzione che io
ho fatto, è giusto quello che ho detto, lei me lo conferma, ed ha
detto esplicitamente "in passato".
In passato non c'era il Partito Democratico, questa direzione
del Partito Democratico, e quindi noi, abbiamo preso le distanze,
abbiamo detto che andiamo nella direzione del cambiamento. Se
invece, da parte vostra, di fronte all'evidenza che i cittadini non
vogliono più vedere la spartizione delle poltrone, voi rimanete
fermi lì, beh, rimaneteci! Noi abbiamo deciso di cambiare! E lo
abbiamo fatto non votando quella legge e togliendoci da questo
sistema! Volete rimanere lì? Rimaneteci! Noi ci siamo tirati fuori
per tempo, e non potete prendere i nostri nonni, i nostri bisnonni
e dirci cosa hanno fatto loro! Noi, noi, quelli che siamo qui,
adesso, quelle scelte non le abbiamo fatte!
Presidente -
Grazie. Ci sono altri? Se non vi sono altri,
io vi chiedo se il Consiglio è d'accordo unanimemente sulla
proposta di rinvio per le motivazioni illustrate in quest'aula,
oppure se dobbiamo procedere alla votazione...
La parola al collega Viérin.
Viérin L. (UVP) -
Oui, seulement pour distinguer les
considérations que nous avons fait dans le mérite sur la question
du renvoi, dont nous avons dit d'être d'accord, pour répondre au
collègue. Notre position est favorable pour un renvoi, d'autant
plus...en tenant compte de la question du recours.
Président -
Alors le point 55 est renvoyé à une prochaine
réunion.
Il Consiglio concorda di rinviare il punto ad una prossima
adunanza consiliare.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK