Consiglio Regionale della Valle d'Aosta - Oggetto del Consiglio n. 1879 del 6 ottobre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENERGIA
Risparmio energetico e fonti alternative
SPORT E TEMPO LIBERO
Sport invernali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1879 del 6 ottobre 2022 - Resoconto
OGGETTO N. 1879/XVI - Interpellanza: "Problematiche relative
alla produzione di neve artificiale a seguito della crisi
energetica in atto".
Bertin (Presidente) -
Punto n. 34. Per l'illustrazione,
la parola al consigliere Rollandin.
Rollandin (PA) -
Cette illustration va faite tenant
compte du fait que le conseiller Carrel n'a pas pu être des nôtres.
Le sujet dont on parle n'est pas seulement intéressant, mais lié à
la possibilité d'une saison hivernale dans notre secteur. En effet,
l'aspect le plus important est de comprendre que pendant notre
saison hivernale il y a toute une série de questions que nous avons
déjà essayé de faire même comprendre aux Communes intéressées et de
prédisposer... les effets qui peuvent nous donner, par exemple, la
question de la neige artificielle, c'est notamment un des aspects
répandus un peu partout. Malheureusement autrefois il n'y avait que
la neige naturelle, maintenant c'est autre chose et c'est justement
pour cette question qu'on demande à l'Administration régionale si a
essayé de voir de quelle façon réorganiser le système afin qu'il
n'y ait pas des difficultés par rapport à ceux qui viennent
notamment en Vallée d'Aoste pour bénéficier et jouir de ce qui est
notre présence et donc de présenter la question que nous
connaissons, autrement, s'il n'y a pas de neige, évidemment, les
gens, comme on connaît, vont d'une autre côté et la perte n'est pas
seulement lié au manque d'interventions, mais surtout, petit à
petit, les gens vont d'une autre côté et ne viennent plus en Vallée
d'Aoste. Alors la question, c'est justement de savoir si
l'Administration va coordonner les conseils d'administration pour
définir la température... pour être à même d'intervenir dans le
plus bref délai. C'est une question que je crois les différents
experts ont déjà mis à sujet, je demande seulement à
l'Administration quelle est l'attitude à tenir et ce qui peut faire
pour aider les différentes questions que nous trouvons dans les
différentes présences dans notre Vallée.
Presidente -
Risponde l'assessore Bertschy.
Bertschy (AV-VdA Unie) -
"Problematiche relative alla
produzione di neve artificiale a seguito della crisi energetica in
atto", il titolo dell'interpellanza è questo. Io mi atterrei nella
risposta alle due domande che sono state fornite,
tout en
considérant l'importance de la question pour notre saison, surtout
pour l'activité que les sociétés des remontées mechaniques font
envers le développement économique de notre Région
ma le
questioni sono molto tecniche e purtroppo si rifanno alla bolletta
dell'energia
et malheureusement
nel quarto trimestre 2022 il
contratto importante che era stato firmato dalle società in
passato, che aveva permesso di utilizzare l'energia a costi molto
vantaggiosi nella scorsa stagione, va sfumando e si va verso la
direzione di una nuova fornitura e sappiamo bene quali saranno i
conti e i costi che dovranno essere sostenuti. Rispetto all'anno
scorso, andiamo a un aumento in quest'ultimo trimestre di quasi tre
volte il costo dell'energia ed è evidente che questo poi nelle
considerazioni sulle risposte... andrà tenuta nella più attenta
considerazione nella gestione delle società.
Da parte dell'Amministrazione l'indirizzo si esprime
nell'operatività quotidiana, nei programmi strategici, oggi è
fondamentale dare un messaggio fuori che da noi la stagione
partirà, che si inneverà, non possiamo dire che nevicherà perché
questo non dipende da noi, ma che ci aspettiamo della neve e
speriamo soprattutto che questo avvenga già per la "Coppa del
Mondo", perché presentare a livello mondiale le nostre montagne
innevate in questa fine del mese sarà di fondamentale
importanza.
Nel primo quesito si chiede: "se l'Amministrazione regionale
abbia richiesto, di concerto con le altre Regioni alpine, al
Ministro della transizione ecologica la richiesta delle società di
impianti a fune di essere inserite tra le imprese energivore e se
si hanno notizie dal Governo su quest'iniziativa". È un'iniziativa
che va avanti da tempo in maniera singola, con le Regioni, con
l'ANEF, insieme al lavoro dei Parlamentari e, come abbiamo avuto in
più occasioni di dire in questi due giorni, sono sicuro che la
sensibilità ci sarà anche nelle iniziative dei prossimi
Parlamentari. È evidente che stiamo chiedendo di inserire le
società tra le imprese energivore, anche se i criteri che sono per
la classificazione di quel tipo di imprese non rispondono
pienamente al sistema di lavoro delle imprese di impianti a fune.
Nonostante questo, però c'è modo e modo per cercare di dare una
risposta alle imprese che hanno un forte utilizzo di energia e
anche negli ultimi documenti degli Assessori regionali allo
sviluppo economico abbiamo sempre cercato di completare in questa
fase soprattutto le richieste, cercando di tenere in considerazione
le varie tipologie di imprese e soprattutto il sistema di consumo
che hanno. Ci sono state richieste, iniziative parlamentari, in
quest'ultimo periodo il ministro Garavaglia si è fatto carico anche
di questa segnalazione in un incontro che c'è stato con gli
operatori economici e con l'AVIF, quindi speriamo che tutto questo
possa rientrare in una programmazione futura. Nell'immediato è bene
che anche le società possano utilizzare le possibilità che nei vari
decreti si stanno presentando e che potrebbero essere di utilità
per abbassare un po' i costi o quanto meno il conto economico,
quindi sì, stiamo lavorando in quella direzione, continueremo a
farlo sperando di ottenere risposte positive.
Quesito n. 2: "se l'Amministrazione intenda coordinarsi con i
vari consigli d'amministrazione per definire, temperature meteo
permettendo, da quando, dove e quanto sarà possibile produrre neve
artificiale", è ovvio che i nostri sono indirizzi politici e
l'attività dei CdA è conseguente ma è sul campo che poi che si va a
trasmettere quest'indirizzo e la risposta non può che essere: sì,
ci stiamo coordinando per cercare di farlo nella maniera migliore
possibile, facendo bene attenzione ai costi, perché oggi il costo
dell'energia e resa è di fondamentale importanza, perché sappiamo
bene che più fa freddo, o quanto meno a certe temperature gli
impianti rispondono meglio, a certe altre no, quindi bisognerà
cercare di essere molto bravi e stare attenti alle finestre di
freddo che si presenteranno, soprattutto nelle località non così in
alto, per cercare di ottimizzare al meglio gli impianti in modo da
non avere consumi elevati di energia, visto che questi poi,
purtroppo, appesantiranno il costo dell'attività delle società. Ci
stiamo coordinando e stiamo cercando di fare in modo che tutto
possa partire al meglio e il messaggio che appunto si vuol
lanciare, in una fase in cui - credo che un po' tutti stiamo
leggendo quello che succede a livello nazionale, ma non solo
nazionale, europeo - in alcune società di impianti e in alcuni
territori si mette in discussione la partenza della stagione. Su
questo invece siamo molto fermi, la stagione partirà e dovremo
farci trovare pronti già dal primo appuntamento per garantire che
le buone risposte che ci sono state nel primo periodo nella scorsa
stagione possano continuare in questa stagione con la speranza che
però non continui invece l'aumento del costo dell'energia anche per
gli operatori economici, perché non bastano gli impianti a fune, il
sistema funziona nel suo complesso, quindi, oltre le società di
impianti a fune, devono aprire ristoratori, tutte le attività
ricettive e tutto quello che sta nel modello di risposta a livello
ricettivo e a livello turistico.
Dalle ore 15:33 assume la Presidenza il vicepresidente
Sammaritani.
Sammaritani (Presidente) -
Per la replica, la parola al
consigliere Rollandin.
Rollandin (PA) -
Credo che l'aspetto più delicato sia
quello della presenza delle imprese energivore, se purtroppo questo
non avviene, chiaramente siamo in difficoltà molto superiore a
quello che succede nelle altre Valli e nelle altre Regioni, perché
le imprese energivore se sono battezzate come tali, hanno tutta una
serie di interventi che le agevola. Adesso io non ho ben capito se
è già stato deciso o se è ancora in una fase di appello o che cosa
succederà, perché questo è un elemento molto importante su cui le
altre Regioni hanno fatto molta leva perché questo permette loro di
agire senza dover rispondere di tutta una serie di questioni che
lei conosce benissimo. Io quindi credo che ci sia l'urgenza di
attivare questi meccanismi perché senza questo difficilmente, se
non c'è la neve naturale nelle condizioni giuste, si rischia
effettivamente di avere dei risultati poco attraenti rispetto a
quello che succede nelle nostre zone vicine. Penso che lei
sicuramente sarà sensibile a questo punto e quindi seguiremo
quest'aspetto cercando di integrare con le possibilità di attivarsi
affinché si possa in qualche modo mantenere una giusta attenzione a
quello che noi possiamo dare nella nostra Valle.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK