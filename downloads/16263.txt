Consiglio Regionale della Valle d'Aosta - Oggetto del Consiglio n. 2613 del 11 giugno 1997 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ARTIGIANATO
Precedente
Successivo
Resoconto integrale del dibattito dell'aula
Oggetto del Consiglio n. 2613 del 11 giugno 1997 - Resoconto
SEDUTA ANTIMERIDIANA DELL'11 GIUGNO 1997
OGGETTO N. 2613/X Concessione di un ulteriore contributo, ai
sensi della legge regionale 13 maggio 1993, n. 31, al Comitato
organizzatore della 997^ Fiera di Sant'Orso di Donnas. Impegno di
spesa.
Deliberazione Il Consiglio
Richiamata la precedente deliberazione del Consiglio regionale
n. 2334/X del 18 dicembre 1996 concernente l'ammissione al
contributo previsto dalla legge regionale 13 maggio 1993, n. 31 del
Comitato organizzatore della 997ª Fiera di Sant'Orso di Donnas per
l'organizzazione della fiera stessa per un importo complessivo di
L. 90.000.000=;
Preso atto della richiesta presentata dal suddetto Comitato,
tendente ad ottenere la concessione di un ulteriore contributo
nelle spese per l'organizzazione della manifestazione;
Considerato che la spesa sostenuta e debitamente documentata
relativa all'acquisto di cavalletti ammonta a L. 2.870.000=;
Richiamata la legge regionale 13 maggio 1993, n. 31 - articolo
3, comma 1, lettera c) - concernente la concessione di contributi
per iniziative e manifestazioni finalizzate al potenziamento delle
attività economiche;
Richiamate le precedenti deliberazioni della Giunta regionale n.
6162/96 e n. 317/97 nonché la circolare n. 7 del 6 febbraio
1997;
Richiamato, altresì, l'obiettivo 2102 "Interventi di promozione
e sviluppo dell'artigianato tipico";
Visto il parere favorevole di legittimità rilasciato dal
responsabile del Servizio del Commercio, Zona franca e
Contingentamento nell'ambito dell'Assessorato dell'Industria,
Commercio e Artigianato, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 lett. e) - e 59 - comma 2 -
della legge regionale n. 45/1995, in ordine alla presente
deliberazione;
Delibera
1) di approvare, ai sensi della legge regionale n. 31 del 13
maggio 1993 - articolo 3, comma 1, lettera c) - e per i motivi
indicati in premessa, la concessione al Comitato organizzatore
della 997ª Fiera di Sant'Orso di Donnas di un contributo pari a L.
2.870.000= (duemilioniottocentosettantamila) per l'organizzazione
della manifestazione stessa;
2) di impegnare la somma di L. 2.870.000=
(duemilioniottocentosettantamila) con imputazione al capitolo 47806
- Rif. 4484 - Obiettivo 2102 - del bilancio preventivo della
Regione per l'anno 1997 ("Contributi per iniziative e
manifestazioni economiche e per lo sviluppo delle attività
economiche") che presenta la necessaria disponibilità;
3) di stabilire che alla liquidazione si provveda ai sensi
dell'articolo 58 della legge regionale 27 dicembre 1989, n. 90 con
l'emissione del relativo mandato di pagamento a favore del Comitato
organizzatore della Fiera di Sant'Orso (C.F. 90000780073);
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente È aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 25
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK