Consiglio Regionale della Valle d'Aosta - Oggetto del Consiglio n. 191 del 24 marzo 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 191 del 24 marzo 1983 - Resoconto
OGGETTO N. 191/VII - DISEGNO DI LEGGE CONCERNENTE:
"APPROVAZIONE DI MAGGIORE SPESA PER L'ANNO 1983 E SEGUENTI, PER
L'EROGAZIONE, AI SENSI DELLA L.R. 30.1. 1981, N. 5, DELLA
SOVVENZIONE ORDINARIA ANNUALE ALLE ORGANIZZAZIONI DI RAPPRESENTANZA
DELLE SOCIETA' COOPERATIVE DELLA VALLE D'AOSTA.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Anche in questo caso cento milioni non
bastavano più a far fronte alle spese per l'amministrazione delle
cooperative e poiché aumentano tutti gli anni, si è pensato di
aumentare di 70 milioni per il 1983 e per gli anni futuri.
PRESIDENTE
: Ha chiesto di parlare il Consigliere Tamone,
ne ha facoltà.
TAMONE - (U.V.):
Je voudrais poser une question analogue
à celle précédente: nous sommes d'accord sur le fait qu'il existe
un organe qui coordonne l'activité des coopératives et qui donne un
appui technique pour leurs exigences.
Nous aimerions connaître l'activité de cette organisation, les
interventions vis-à-vis des coopératives, leur nombre et la
qualité, et quels sont les avantages qui ont les coopératives en
employant cette organisation plutôt que se servir des libres
professionistes qui agissent dans la matière.
En effet, on a l'impression, en agissant dans les coopératives,
que les frais qu'on va payer à cette organisation, que nous
retenons valables, ne soient pas inférieures à ceux qu'on payerait
aux agents qui travaillent dans le domaine.
Nous aimerions connaître mieux, si possible, cette question,
parce qu'évidemment nous croyons qu'il y a là une fonction aussi de
la part de l'organisation pour que le système des coopératives
puisse se développer; mais aussi les frais qui touchent les
coopératives, qui ont des difficultés surtout au début de leur
activité, sont extrêmement importants et vu que la contribution
régionale va augmenter d'une façon suffisamment consistante, nous
aimerions connaître, si possible, la méthode de travail de cette
association et également ceux qui sont les prix, entre guillemets,
qu'elle pratique.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Avevamo già sollecitato in sede di
discussione di bilancio l'adeguamento degli stanziamenti della L.R.
n. 5 del 1981, per cui siamo d'accordo nella rivalutazione di
questi fondi destinati alla cooperazione; tuttavia non riusciamo a
comprendere perché la Giunta regionale, con la proposta di oggi,
finanzia unicamente una parte della legge citata.
La legge del 1981 ha infatti come scopo principale la
promozione, tant'è che il titolo parla di promozione dell'attività
cooperativa nella Regione Autonoma Valle d'Aosta.
Inizialmente i fondi della Regione erano distinti in 70 milioni
per l'organizzazione dei servizi, per l'assistenza contabile e
amministrativa alle cooperative, e 30 milioni per la diffusione dei
principi cooperativi e attività promozionale, nonché per la
formazione ed aggiornamento dei quadri dirigenti delle
cooperative.
Oggi si propone che il punto 1° dell'art. 2, relativo
all'organizzazione dei servizi di assistenza contabile ed
amministrativa, sia aumentato di altri 70 milioni, mentre restano a
30 milioni i fondi destinati alla promozione, diffusione e
formazione dei quadri.
Crediamo che sia un concetto abbastanza sbagliato perché è scopo
della Regione di far sì che le associazioni esistenti nella Regione
promuovano l'attività cooperativa, ed a conferma di quanto dico,
vedo, leggendo il verbale della Consulta per la cooperazione, che
il Sig. Campana afferma che la richiesta fatta dalla Federazione si
basa su un preciso dato contabile, per coprire un deficit di
gestione.
Allora bisogna ammettere che questi 70 milioni sono stati messi
in quel modo perché si tratta di coprire il deficit di gestione
della Federazione delle cooperative, perché credo che la questione
sia in questi termini. Non ci sembra questa la strada più
opportuna.
Per questa ragione propongo, assieme al Consigliere Carlassare,
un emendamento che ho già presentato, in cui si prevede che questi
70 milioni siano intesi come rivalutazione delle somme iniziali
previste dalla legge, per cui 50 milioni vanno per l'organizzazione
dei servizi e l'assistenza contabile, 20 milioni vanno ad
aggiungersi agli altri 30 per la diffusione dei principi
cooperativi e per l'attività più propriamente promozionale.
Probabilmente ai fini della ripartizione dei fondi non cambia
nulla, ma cambia il principio.
Noi non andiamo ad incentivare una forma per cui in sostanza
oggi i servizi di contabilità e amministrativi delle cooperative li
deve pagare la Regione.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (N.S.):
Solo per ribadire l'importanza di
quanto ha detto il Consigliere Tonino, cioè coprire l'aspetto
promozionale quando si tratta di cooperative e cooperazione.
Ritengo che anche in questo campo sia necessario prestare una
particolare attenzione a nuove diverse forme di cooperazione che
debbono essere incrementate, sviluppate per creare una nuova
mentalità cooperativa, dei nuovi quadri che operino all'esterno.
Voglio portare un esempio per tutti: è stata approvata da questo
Consiglio una legge sull'agriturismo. Ora, l'agriturismo, in una
realtà socio-economica come quel la valdostana, in cui ci troviamo
di fronte ad un fondo molto spezzettato, ha possibilità di
funzionare e di essere operativo solo se viene inteso come
cooperazione che coinvolge la comunità.
A mio parere, l'agriturismo lo si può fare a livello di
villaggio, attraverso precisi criteri di collaborazione da cui
trarre i frutti.
Se invece l'agriturismo è inteso come attività che impegna il
singolo operatore agricolo, difficilmente ha la possibilità di
svilupparsi e di affermarsi come un nuovo settore economico, che
riesca a far sì che gli abitanti dei villaggi e della campagna
trovino delle fonti di reddito tali da consentire loro di
continuare a fare gli agricoltori.
Pertanto l'aspetto promozionale, che riguarda la diffusione dei
principi operativi, deve essere di primaria importanza per tutte le
leggi che concernono la cooperazione e di conseguenza deve essere
coperto dal punto di vista finanziario.
Per cui ritengo molto più corretto avere una ripartizione dei
fondi nelle due voci, come originariamente previsto dalla legge,
anziché gonfiare la voce che risana e ripiana i deficit, perché
viene in questo modo poco finanziato quell'aspetto che invece
riguarda la promozione volta alla creazione di una mentalità
cooperativa nelle iniziative economiche da portare avanti.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
En ce qui concerne les questions
posées par M.Tamone, ce n'est pas une obligation de se servir des
services de la Fédération.
Les coopératives peuvent s'adresser à d'autres spécialistes en
la matière.
Ce qui était nécessaire au départ, c'était de garantir une
certaine attention aux problèmes surtout fiscaux et pour les frais
de la première installation de la coopérative il y a une voix
spécifique que nous voulons peut-être augmenter, dont on reparlera
dans ce Conseil d'ici peu.
Le fond du problème est un autre: il y a eu pendant quelque
temps, des coopératives qui ignoraient un peu la partie fiscale et
même la tenue normale des livres. C'est pourquoi la Fédération a eu
une fonction assez importante pour faire prendre conscience que la
coopération est aussi une chose difficile.
Per quanto riguarda le altre domande, non c'è niente dietro; è
una richiesta fatta dalla Federazione perché effettivamente c'è un
deficit in quella voce.
Stiamo precipitando in una burocratizzazione fiscale tale per
cui piccole cooperative spendono in libri, vidimazioni, bolli,
delle cifre rilevanti tanto che poi la parte fatta dal consulente
diventa minima.
La parte della promozione (30 milioni) potrebbe essere
aumentata, ma in questo momento le cooperative sorgono e non manca
la spinta promozionale.
Se si parla della formazione professionale dei cooperatori, è un
discorso un pò a latere, che certamente non viene risolto con
questo tipo di investimento specifico, che invece è atto a
promuovere l'idea cooperativa.
E' necessario votare i 70 milioni per il fatto che sono stati
espressamente richiesti sotto quella voce, però se voi credete che
la parte promozionale sia ancora deficitaria è nostro impegno
quella di rimpinguarla già in occasione di un progetto di legge che
sarà presentato entro la fine di aprile.
Il problema è che questi fondi servono a far fronte a spese che
sono necessarie per le cooperative; se poi una cooperativa
specifica ritiene di spendere meno andando da un certo
commercialista a farsi tenere i libri contabili, benissimo!
Noi abbiamo pagato dei contributi in due rate perché c'erano
delle cooperative che non avevano mai pagato l'IVA, ignorando
addirittura che esistesse! Questo aspetto un pò dilettantistico
deve cessare.
Le somme sono relativamente al numero di cooperative ed al
numero di adempimenti fiscali necessari in un solo anno, di questo
sono convinto.
Ci potranno poi essere dei casi che sarà bene allora discutere
andando a fondo e magari certe volte incentivando le cooperative
valide e disincentivando quelle che non se lo meritano.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Chabod, ne ha
facoltà.
CHABOD - (D.C.):
Volevo dire al Consigliere Tamone, che
come per la questione dei fondi di rotazione, gli farò avere al più
presto tutto l'elenco delle cooperative.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Voglio annunciare che, d'accordo con
il Consigliere Carlassare, dopo aver sentito le proposte del
Presidente della Giunta, ritiro l'emendamento.
Ciò non toglie - e lo voglio ripetere - che consiglierei alla
Giunta di valutare attentamente l'entità dei finanziamenti erogati
per l'organizzazione, l'assistenza contabile ed amministrativa, nel
senso che se questi fondi vanno effettivamente a coprire oneri che
sarebbe impossibile per alcune cooperative sobbarcarsi da sole, noi
siamo d'accordo; non lo siamo più però quando questo intervento
diventa assistenzialismo.
Concludo dicendo che qualora la cooperativa abbia capacità
economiche, questa spesa dovrebbe essere affrontata dalla
cooperativa stessa.
PRESIDENTE
: Ha chiesto di parlare il Consigliere
Carlassare, ne ha facoltà.
CARLASSARE - (N.S.):
Vorrei dire al Consigliere Tonino
che sono d'accordo con lui, però faccio parte di una cooperativa ed
ho l'impressione che, malgrado i cento milioni della Regione dati a
questa Federazione - trovo giusto darli - i prezzi siano troppo
alti.
Dal momento che sono anche amministratore regionale e in questo
caso vengono dati milioni, mi chiedo se anche il commercialista
dovrebbe chiedere il contributo alla Regione, quando viene a farmi
i conti.
Questa a me sembrerebbe una cosa illogica, ed è per questo che
ho chiesto all'Assessore all'Industria, Commercio, Artigianato e
Trasporti Chabod se è possibile conoscere l'attività di questa
Federazione e sapere se i prezzi praticati sono uguali a quelli dei
commercialisti.
Se è così oppure se sono più bassi, a me sta bene; se fossero
invece più alti comincerei a storcere il naso.
PRESIDENTE
: Ha chiesto di parlare il Consigliere De
Grandis, ne ha facoltà.
DE GRANDIS - (P.R.I.):
Solo per fare alcune precisazioni,
perché il problema della promozione dell'attività cooperativa mi
sta molto a cuore, quindi mi auguro ardentemente che l'impegno
preso dal Presidente della Giunta vada a buon fine.
Per quello che riguarda invece i 70 milioni destinati a coprire
le spese che la Federazione ha sostenuto, vorrei dare alcune
notizie sul suo funzionamento.
La Federazione si preoccupa di dare un'assistenza di carattere
amministrativo e giuridico alle cooperative per metterle in
condizioni di poter beneficiare di tutte le provvidenze previste
dalle leggi nazionali e regionali a favore della cooperazione,
dando, in più, tutta quell'assistenza amministrativa necessaria per
gestire amministrativamente la cooperativa.
Nella stragrande maggioranza dei casi, le cooperative sono
formate da operatori che hanno una capacità professionale di tutto
rispetto, che riguarda però il lato tecnico della promozione,
mentre, per quanto riguarda il lato amministrativo, sono di solito
in condizioni abbastanza carenti. In questa situazione, la
cooperativa ha necessità di ricorrere o al professionista che trova
sul mercato, oppure alla Federazione.
Posso assicurare che le tariffe praticate dalla Federazione sono
sì e no un quarto di quelle normalmente praticate dai
commercialisti sulla piazza di Aosta, e questo perché vi è la
necessità di andare incontro a realtà economiche molto ridotte e
quindi incapaci di sopperire a certi costi.
Ma forse il lato più grave della situazione sta nel fatto che,
generalmente, da parte dei cooperatori, si pone scarsa o poca
attenzione a quelli che sono i problemi amministrativi.
Si verifica quindi quello che succede sovente anche nelle
imprese artigiane, dove si possono trovare degli artigiani che sono
bravissimi a svolgere la loro attività sotto il profilo tecnico, ma
poi vedono ridotti i loro sudatissimi profitti dal fatto che non
sono organizzati e non hanno sufficienti conoscenze in campo
amministrativo, per cui è facilissimo per loro incappare in tutta
una serie di errori ed omissioni che comportano perdite determinate
dalle contravvenzioni, dovute ad ispezioni dei vari enti
previdenziali o dal fisco, per cui vengono tassati tre o quattro
volte.
C'è da tenere conto che, nelle cooperative amministrate dalla
Federazione, molte volte le prime note, che dovrebbero essere
consegnate periodicamente per stilare la contabilità, sono talmente
malfatte ed imprecise che bisogna ricominciare daccapo.
Se questi lavori di riordino, che sono pesantissimi, fossero
addebitati alla cooperativa per quello che è l'effettivo costo che
comportano, rappresenterebbero un onere insostenibile.
Certo, sotto questo aspetto, è necessario fare tutto un lavoro
di educazione non indifferente nè facile, e la Federazione sta
operando in questo senso, ma fino a quando non lo avrà portato a
termine evidentemente certe difficoltà continueranno ad esistere.
Per cui volevo ribadire che è assolutamente indispensabile
provvedere ad erogare questi fondi alle cooperative perché
rappresentano una necessità. Inoltre le tariffe sono inferiori a
quelle normalmente praticate.
Poiché sono un Sindaco della Federazione e vedo tutti i conti,
concludo che è bene che ogni cooperativa faccia il suo esame di
coscienza e poi le situazioni si chiariranno in maniera
soddisfacente per tutti.
PRESIDENTE
: E' chiusa la discussione generale. Passiamo
all'esame dell'articolato.
Do lettura dell'art. 1:
Art.'
1
E' autorizzata per l'anno 1983 e seguenti la maggiore spesa
di Lire 70.000.000 per l'erogazione ai sensi della L.R. 30.1.1981,
n. 5, della sovvenzione ordinaria annuale alle Organizzazioni di
rappresentanza delle società cooperative della Valle d'Aosta per
l'organizzazione dei servizi, per l'assistenza contabile ed
amministrativa alle cooperative, punto 1), art. 2 L.R. 30.1.1981,
n. 5.
PRESIDENTE
: Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 24.
- Il Consiglio approva all'unanimità -
PRESIDENTE
: Do lettura dell'art. 2:
Art.' 2
Le spese derivanti a carico della Regione per l'applicazione
della presente legge graveranno sul Cap. 35715 della Parte Spesa
del bilancio preventivo della Regione per l'anno 1983 e sui
corrispondenti capitoli dei bilanci per i successivi esercizi
finanziari.
La copertura del relativo onere è assicurata:
- per l'anno 1983 dall'accertato incremento delle entrate
iscritte al Cap. n. 1300 del bilancio di previsione della Regione
per il corrente esercizio (quote fisse di ripartizione delle tasse
ed imposte erariali sugli affari di cui all'art. 3 della legge
26.11.1981, n. 690);
- per gli anni 1984 e 1985 mediante utilizzo per L.
140.000.000 delle risorse disponibili già iscritte al programma
2.2.2.08 "Interventi a favore della cooperazione" del bilancio
pluriennale 1983-1985.
PRESIDENTE
: Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 23.
- Il Consiglio approva all'unanimità -
PRESIDENTE
: Do lettura dell'art. 3:
Art. 3
Al bilancio di previsione per l'anno 1983 sono apportate le
seguenti variazioni:
PARTE ENTRATA
Variazione in aumento:
Cap. 1300 - Quote fisse per la ripartizione delle tasse ed
imposte erariali sugli affari di cui all'art. 3 della legge 26
novembre 1981, n. 690
£. 70. 000. 000
PARTE SPESA
Variazione in aumento:
Cap. 35715 - "Contributi per promozione
dell'attività cooperativa" (LR. 17.11.1978, n. 55; L.R.
31.12.1979, n. 88; L.R. 30.1.
1981, n. 5; L.R.)
£. 70. 000. 000
PRESIDENTE: Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 23.
- Il Consiglio approva all'unanimità -
PRESIDENTE: Do lettura dell'art. 4:
Art. 4
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE
: Metto in approvazione l'articolo 4:
ESITO DELLA VOTAZIONE
Presenti: 23
Votanti: 23
Maggioranza: 18
Favorevoli: 23.
- Il Consiglio approva all'unanimità -
PRESIDENTE
: Metto in approvazione la legge nel suo
complesso per votazione segreta:
VOTATION A SCRUTIN SECRET
RESULTAT DU VOTE
Présents: 25
Votants: 25
Avis favorables: 24
Avis contraires: 1.
- Le Conseil approuve -
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK