Consiglio Regionale della Valle d'Aosta - Oggetto del Consiglio n. 877 del 30 novembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 877 del 30 novembre 1989 - Resoconto
OGGETTO N. 877/IX - Ordine dei lavori del Consiglio.
Bich (Presidente del Consiglio) - Trattandosi di seduta
straordinaria ed urgente, non sono state poste
all’ordine del giorno nè le Comunicazioni del
Presidente del Consiglio, nè le Comunicazioni del Presidente della
Giunta, nè altre valutazioni sulle interpellanze e mozioni, come è
consuetudine.
Quindi, si può passare direttamente all’esame
dell’ordine del giorno, tenendo conto che è stato
fornito ai colleghi Consiglieri un elenco delle proposte presentate
dalla Giunta regionale, per le quali è richiesta
l’iscrizione in via d’urgenza. Si
tratta dei disegni di legge n. 133, 135 e 136, di cui è relatore
l’Assessore alla Sanità ed Assistenza Sociale; del
disegno di legge n. 137, di cui è relatore
l’Assessore ai Lavori Pubblici; della proposta di
regolamento n. 3, di cui è relatore il Presidente della Giunta
Regionale; della sostituzione di un rappresentante della Regione
Valle d’Aosta in seno al collegio sindacale della
società In.Va.. Per questi punti chiederò
l’iscrizione in via d’urgenza nel
prosieguo della trattazione dell'ordine del giorno.
Ha chiesto di parlare il Consigliere Riccarand, ne ha
facoltà.
Riccarand
(NS)
- Volevo intervenire sulla premessa
fatta dal Presidente del Consiglio e sull’annuncio
di questi ulteriori oggetti, per i quali si aspetta il momento
opportuno per inserirli all’ordine del giorno.
Credo che questo modo di procedere sia
un’ulteriore conferma di come non funzionano i
rapporti fra Consiglio e Giunta e di come il Consiglio sia messo
dagli atteggiamenti della Giunta regionale in condizione di non
poter svolgere bene il proprio lavoro.
Esistevano già delle sedute programmate dal Consiglio regionale
note alla Giunta da diversi mesi e ciò nonostante si è avanzata la
richiesta di un Consiglio straordinario di urgenza
l’ultimo giorno di novembre per esigenze di
inderogabile necessità, che non ho ben capito e di cui vorrei avere
ulteriori spiegazioni.
In questo Consiglio di urgenza sono stati inseriti quattro
disegni di legge più una proposta di modifica alla bozza di statuto
del Crédit Valdôtain, e adesso in aula ci ritroviamo con ulteriori
tre disegni di legge, una revisione di regolamento e la nomina di
un rappresentante. Si tratta in alcuni casi di provvedimenti anche
importanti, che non hanno potuto assolutamente essere esaminati in
modo approfondito all’interno delle Commissioni, che
sono state convocate tutte d’urgenza con telegramma,
senza che ci fosse una minima possibiltà da parte delle Commissioni
di fare il loro lavoro di approfondimento, di audizione, di esame
dettagliato dei disegni di legge, soprattutto se si tratta di
provvedimenti importanti.
In numerosi casi si tratta di provvedimenti che la Giunta aveva
preannuciato da tempo, che si sapeva da tempo che erano in
gestazione e che poi sono stati presentati, e su cui le Commissioni
hanno dovuto esprimersi senza che ci fosse il tempo materiale (non
dico il tempo politico) di esaminarli con un minimo di attenzione.
Questo vale soprattutto per i Gruppi consiliari più piccoli che con
un solo rappresentante hanno difficoltà a distribuirsi il lavoro,
ma credo che anche all’interno dei Gruppi più grandi
ci sia, oltre che la possibilità di distribuire il lavoro, la
necessità di un confronto fra i vari Consiglieri sulle varie
proposte che emergono.
Questo modo di procedere, a mio avviso, sicuramente fa il gioco
della Giunta regionale, la quale riesce a far passare a tambur
battente le sue proposte con uno scarso dibattito e uno scarso
approfondimento, ma non giova alla qualità dei provvedimenti che
assumiamo e che presentano tutta una serie di aspetti negativi che
invece un dibattito più approfondito ed accurato in Commissione e
poi in aula permetterebbe di risolvere.
Annuncio fin d’ora il voto contrario del Gruppo
di Nuova Sinistra rispetto agli ulteriori oggetti aggiuntivi che
vengono proposti a questo Consiglio straordinario, ed invito il
Presidente del Consiglio a mettere in votazione subito questa
proposta di iscrizione in via d’urgenza di ulteriori
punti.
(il Consigliere Mafrica chiede di parlare).
Bich (Presidente del Consiglio)
- Consigliere Mafrica,
siamo al di fuori del tono del regolamento. Le dichiarazioni
generali, a meno che non si tratti di mozione
d’ordine, devono essere fatte sugli oggetti posti
all’ordine del giorno, quindi inviterei i
Consiglieri ad attenersi più scrupolosamente a questo aspetto del
regolamento, essendo saltata la fase delle comunicazioni del
Presidente della Giunta e del Presidente del Consiglio.
Recepiamo l’intervento del Consigliere Riccarand
come una dichiarazione extra ordine del giorno. Se il Consigliere
Mafrica vuole rendere una analoga dichiarazione, può intervenire,
ma poi direi di chiudere le precisazioni sulla convocazione del
Consiglio straordinario.
Ha chiesto di parlare il Consigliere Mafrica, ne ha facoltà.
Mafrica
(PCI)
- Credo che non si possa accettare
come Consiglio regionale un modo di lavorare quale quello che di
fatto è stato imposto in questi ultimi quindici giorni.
Abbiamo fatto seduta permanente in Commissione perchè la Giunta
regionale o non ha saputo o non ha voluto programmare la propria
attività e di conseguenza quella del Consiglio.
Negli ultimi due mesi sono stati presentati ventisei disegni di
legge da parte della Giunta regionale, rispetto ad un totale di
novantacinque; diciotto di questi novantacinque sono stati
presentati negli ultimi venti giorni. L’impegno di
spesa corrispondente a questi disegni di legge è di circa 50
miliardi su un totale di 215 miliardi stanziati nei fondi globali;
soltanto in questi ultimi due mesi, con i disegni di legge
presentati, se ne prelevano 50 e nell’ultimo mese
37.
Ora, a noi sembra che procedendo in questo modo non solo ci
siano degli errori o delle volontà di andare avanti alla giornata,
ma che si venga ad intaccare la stessa capacità del Consiglio
regionale di legiferare e quindi di svolgere i suoi compiti in modo
adeguato. Quindi credo di dover sottolineare anche un aspetto di
democrazia in questi rapporti.
Se lo Statuto assegna al Consiglio regionale dei compiti, a
nostro giudizio il Consiglio regionale non può accettare, a meno di
non accettare di fatto una subordinazione, che questi suoi compiti
vengano resi impossibili dalla presentazione tardiva ed addensata
di disegni di legge proprio al momento in cui scade
l’ultima ora utile per impegnare queste somme, per
non lasciare andare queste cifre in avanzo di amministrazione.
Protestiamo pertanto contro questo modo di procedere e
chiederemo a tutti i Gruppi presenti in Consiglio regionale di
muoversi con questo indirizzo, perchè siano regolamentate in modo
più preciso le procedure di presentazione e di esame dei disegni di
legge da parte delle Commissioni e da parte del Consiglio.
Se si rinuncia a questo punto, di fatto si rende il Consiglio
regionale una struttura di pura ratifica della volontà
dell’esecutivo e si rovesciano i rapporti che
dovrebbero esistere fra Consiglio regionale ed esecutivo.
Bich (Presidente del Consiglio)
- Vorrei far osservare
che la Presidenza del Consiglio ha accolto le proposte per la
convocazione in via di urgenza del Consiglio, con conseguente
compilazione dell’ordine del giorno, sulla scorta
del regolamento interno, quindi tutto questo viene dettato dal
regolamento interno.
Semmai queste valutazioni vanno fatte all’interno
della struttura del regolamento che permette questi
automatismi.
Ha chiesto di parlare il Presidente della Giunta, ne ha
facoltà.
Rollandin (UV)
- Seulement deux mots de réponse aux
dernières précisions qui ont été faites à propos de
l’engagement de dépenses.
C’est vrai 50 milliards, mais je dois souligner
que 30 milliards c’étaient déjà seulement pour le
problème des logements.
En effet on a présenté certains projets qui ont déjà été
discutés, voire le problème des jeunes, le problème pour le
fonctionnement des structures pour les personnes âgées, une série
d’emprunts, certaines lois qui ont été repoussées et
qui ont été représentées.
Les différents projets, dont on demande
aujourd’hui l’inscription à
l’ordre du jour, sont déjà l’objet
d’un débat qui a duré pendant des mois.
C’est vrai que pour présenter la loi
d’une certaine fac,on passe plus de temps
qu’autres fois, par conséquent c’est
nécessaire parfois d’arriver à la dernière minute,
compte tenu du fait qu’il y a des engagements de
dépenses qui doivent être faits pendant l’année.
C’est dans ce sens qu’on a
présenté des projets de loi, ce n’est pas pour
enlever la possibilité de discuter; je dirais que certains projets
ont déjà eu la possibilité d’être discutés pendant
des mois.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK