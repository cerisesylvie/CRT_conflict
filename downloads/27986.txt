Consiglio Regionale della Valle d'Aosta - Oggetto del Consiglio n. 268 del 14 novembre 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 268 del 14 novembre 1970 - Resoconto
OGGETTO N. 268/70 - Costruzione e sistemazione di ponti sulla
Dora Baltea nei Comuni di Hône di Bard. (Interpellanza)
Rollandoz (D.P.)
- L'Amministrazione regionale aveva
preso accordi con la Società Autostrade, la quale avrebbe dovuto
fornire il progetto del nuovo ponte per collegare la Valle di
Champorcher. Qui abbiamo della corrispondenza che è stata
abbastanza fitta, e la Società Alpina ci telefonato l'altro giorno
che il progetto esecutivo è pronto. La parte del ponte fino al
cavalca ferrovia è finanziata dallo Stato con la legge 181 per il
50% e abbiamo i soldi a disposizione; l'altro 50% viene finanziato
dall'Amministrazione regionale.
Dal ponte fino al sottopassaggio dovrà essere finanziato
completamente dalla Società Autostrade.
Quest'anno, nel mese di maggio, la Giunta ha dato mandato a un
professionista locale per redigere il progetto esecutivo della
sistemazione del vecchio ponte, per la sistemazione del vecchio
ponte sul quale si avanzano forti riserve, sia da parte della
Sovrintendenza, sia da parte dei tecnici circa la solidità del
pilone centrale di questo ponte, benché ci sia stato detto che su
questo ponte ultimamente siano transitati mezzi con carichi ultra
dimensionati.
Pertanto è intenzione di questa Amministrazione, in primavera,
adesso ci giunge il progetto, però questo progetto dovrà ancora
essere approvato dal Genio civile, dato che è finanziato con la
legge 181; pertanto in primavera si inizieranno i lavori di
costruzione del nuovo ponte e collegamento fino al sottopassaggio
dell'autostrada, ed è intenzione successivamente, dopo l'esecuzione
del nuovo ponte, di provvedere al rinforzo e all'ampliamento, se
possibile, del vecchio ponte.
Manganone (D.C.)
- Ringrazio l'Assessore Rollandoz per le
risposte date, ma non vorrei che la soluzione della costruzione del
nuovo ponte facesse dimenticare il ripristino del ponte esistente,
perché è veramente in condizioni pietose; transitando sul ponte
attuale si scorge, attraverso le fessure delle pietre, l'acqua di
sotto. Quindi non vorrei che la soluzione della costruzione del
nuovo ponte facesse dimenticare alla Giunta, che ha già preso
impegni fin dal lontano 1968, il ripristino del vecchio ponte.
Rollandoz (D.P.)
- Il fatto che questa Giunta abbia
intenzione di prendere in esame anche il vecchio ponte lo dimostra
il fatto che abbiamo dato noi l'incarico a un professionista per la
redazione del progetto. D'altronde questo è un problema che
interessa parecchi comuni, dal Comune di Bard, Hône e Champorcher e
dato che vi sono lievi attriti fra queste Amministrazioni circa le
soluzioni, al fine di dirimere questi attriti è necessario
provvedere in tal senso: prima costruzione del nuovo ponte e poi
l'impegno da parte nostra della sistemazione del vecchio ponte.
Montesano (P.S.D.I.)
- L'oggetto n. 7, come i Consiglieri
sanno, è rimandato alla seduta del 21 corrente. Quindi si passa
all'oggetto n. 8.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK