Consiglio Regionale della Valle d'Aosta - Oggetto del Consiglio n. 1198 del 26 gennaio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1198 del 26 gennaio 2022 - Resoconto
OGGETTO N. 1198/XVI - Interrogazione: "Notizie riguardanti
l'impianto di innevamento artificiale situato nei pressi della
seggiovia di Weissmatten".
(Bertin) Presidente -
Alla presenza di 32 consiglieri,
riprendiamo i lavori con il punto n. 14 dell'ordine del giorno. Per
la risposta l'assessore Bertschy a cui passo la parola.
Bertschy (AV-VdA Unie) -
L'interpellanza pone quattro
quesiti. Il primo è: per quanti metri cubi di acqua è stato
progettato il bacino a monte dell'impianto, quanti ne può contenere
attualmente e quanti ne erano presenti in bacino il giorno prima
della decisione di azionare l'innevamento artificiale, in che
giorni si è deciso di sparare la neve artificiale e quanti metri
cubi di acqua nel bacino sono stati utilizzati. Il bacino a monte
dell'impianto di innevamento è stato progettato con una capacità di
28.400 metri cubi. Attualmente il bacino a monte dell'impianto di
innevamento può contenere al più di 10.000 metri cubi. Il bacino è
stato realizzato nel 2007-2008, dato comunicato dal Comune. Il
giorno prima della decisione di azionare l'innevamento artificiale
del bacino a monte dell'impianto di innevamento erano presenti
10.000 metri cubi, massimo Invaso. Il primo giorno di produzione di
neve programmata è stato il 3 novembre e da allora l'impianto è
stato in funzione per venticinque giornate dall'inizio della
campagna di produzione di neve programmata e sono stati utilizzati
più di 24.300 metri cubi di acqua.
Il quesito n. 2: quando sia stata fatta per l'ultima volta la
manutenzione sulle tubature e sull'impianto di innevamento. Il
collaudo delle tubazioni è avvenuto il giorno 18-19 ottobre 2021, è
stata effettuata una manutenzione per guasto il giorno 9 novembre
2021, è stata effettuata una manutenzione per guasto il giorno 8
gennaio 2022, è stata effettuata la manutenzione preventiva sulle
macchine rotanti nei giorni 19 e 20 gennaio 2022.
Il quesito n. 3: se si ritenga soddisfacente l'innevamento
complessivo in proporzione all'acqua sparata e se sia stata fatta
una pulizia della pista dagli arbusti; poi mi riservo qualche
considerazione finale. Rispetto alla soddisfazione o meno, bisogna
collegare l'efficienza di questo impianto alla situazione delle
serate di freddo e alla capacità di questo invaso che è stato
costruito anni fa e non si può permettere di tenere tutta l'acqua
che potrebbe tenere -
e non
sostenere. Rispetto
all'innevamento complessivo in relazione all'acqua sparata, è ovvio
che si ritiene soddisfacente nella misura in cui può funzionare
attualmente questo impianto. Le pulizie delle piste sono state
fatte; io stesso ho fatto due sopralluoghi con l'amministrazione
comunale e con i rappresentanti della società Monterosa e si sono
anche programmate future manutenzioni.
Quesito n. 4: chi era presente al sopralluogo della Nazionale
svizzera in data 5 dicembre 2021. Su questo sopralluogo ci sono
state inizialmente delle indisponibilità, per impegni reciproci
siamo riusciti a trovare una data coerente, al sopralluogo poi ha
partecipato un rappresentante del consiglio di amministrazione, che
è stato poi in tutto questo periodo e nel periodo che seguirà
incaricato di seguire i rapporti con la Nazionale svizzera e di
programmare le attività future.
Alcune considerazioni a complemento dell'interrogazione.
Rispetto alla situazione del Weissmatten, ci sono stati in questi
mesi numerosi passi avanti. C'è una collaborazione crescente tra
amministrazione comunale e regionale rispetto agli obiettivi da
portare avanti e c'è un rapporto di collaborazione che si sta
costruendo insieme alla società, anche per riavere delle buone
relazioni sul territorio.
Sono stati programmati degli interventi che sono stati eseguiti,
ci sarà una riunione del tavolo di lavoro che è stato costituito
nella prima quindicina di febbraio, che ha all'ordine del giorno
una serie di punti importanti, tra i quali il passaggio delle
infrastrutture dal Comune alla società - il Comune dovrebbe essere
in fase di completamento dei suoi impegni - la programmazione degli
interventi strategici e la programmazione soprattutto della
valorizzazione futura degli interventi.
A questo scopo, per rivenire alla domanda n. 4, con la
federazione svizzera, oltre che aver inviato una lettera assieme
all'assessore al turismo Jean Pierre Guichardaz, sull'impegno che
le amministrazioni regionale e comunale attraverso la società
vogliono produrre per caratterizzare l'utilizzo dell'impianto del
Weissmatten con allenamenti e, speriamo, appuntamenti agonistici da
parte della Nazionale svizzera e non solo, sono stati programmati
altri appuntamenti. C'era un importante appuntamento a fine
dicembre che purtroppo è saltato per una difficoltà di tipo meteo,
perché in quei giorni ha fatto molto caldo, ha piovuto e si è
dovuto rinunciare agli allenamenti, ma c'è soprattutto la volontà
comune di organizzare nei prossimi anni una presenza fissa con la
Nazionale. Io ho sentito personalmente i rappresentanti della
Federazione svizzera per lavorare in questa direzione, perché si
crede che questo possa essere un progetto che, sotto il profilo
commerciale i biglietti venduti non garantiranno sicuramente
un'economicità dell'operazione, ma sotto il profilo del rilancio
della stazione potrà invece garantirci una rinnovata visibilità e
soprattutto un'attenzione da parte di federazioni che hanno
un'importanza di livello mondiale. In questa direzione si vuole
lavorare ai prossimi appuntamenti e il tavolo di lavoro dovrà
verificare, ora che è stata fatta la revisione, ora che si farà la
sistemazione dello
snowpark
in basso, come andare a ridare
una funzionalità definitiva e a quali costi all'impianto.
L'impianto di innevamento a oggi non soddisfa la capacità che
dovrebbe avere: i nostri impianti di innevamento devono essere
molto più performanti ormai, visto che le giornate di freddo sono
sempre più limitate. Ci sono delle previsioni di finanziamento
molto importanti che andranno discusse all'interno del tavolo di
lavoro. Stessa cosa vale per l'incrocio delle piste. Come tutti
sappiamo l'infrastruttura è caratterizzata dallo stadio del
Weissmatten, che però poi purtroppo è attraversato da una pista e
questo comporta qualche problema nell'utilizzo della stazione in
termini turistici e in termini agonistici.
La scelta di quest'anno per l'utilizzo dell'impianto di
innevamento è stata innovativa, ma che purtroppo si è andata a
scontrare con una stagione di mancanza di neve, nel senso che
solitamente si innevava la parte in alto che è più stretta e poi si
scendeva, oltre che alle parti in basso, lo
skilift
Ronken e
lo snowpark. Quest'anno l'indirizzo che è stato dato correttamente,
a mio avviso, dall'Amministrazione regionale, ma la meteo nessuno
se la poteva immaginare, è stato di dare prevalenza all'innevamento
dello stadio che è una pista molto più larga, ha bisogno di molta
più quantità di neve e questo, in una stagione un po' particolare,
ci ha messo in difficoltà. Si sta completando l'innevamento e sono
stati spostati i canoni in alto. Speriamo che si possa mantenere,
con una buona meteo, gli impianti in funzione, in modo da avere
l'infrastruttura e tutte le piste innevate, per fare nella
primavera alcune buone giornate di lavoro che permettano di
cominciare ad andare nella direzione che tutti crediamo.
Il lavoro che si farà, in particolare nella prossima riunione,
sarà molto importante, perché si metteranno di nuovo a fuoco degli
obiettivi che dovranno poi essere tradotti in risorse da impegnare
e in progetti da inserire nei programmi strategici della
società.
Presidente -
Per la replica il consigliere Lavy, ne ha
facoltà.
Lavy (LEGA VDA) -
Assessore, la vedo molto abile nel
dipingere una situazione quasi paradisiaca quando, in realtà, non è
così, e lei purtroppo lo sa molto bene. Mi dispiace per lei, e poi
ovviamente argomenterò le motivazioni per cui non è una situazione
così bella. Mi dispiace per lei, perché io so del suo impegno, so
quanto ci creda nella pista di Weissmatten. Il problema è che
purtroppo, avendo questo genere di atteggiamento, si sta facendo
totalmente terra bruciata in alcune vallate e che, anche per quanto
riguarda magari le sue prossime ambizioni personali per andare in
altri palazzi, non è che aiuti più di tanto. Adesso le spiego il
motivo per cui dico questo.
Vengo a sapere oggi che il bacino a monte può contenere 10.000
metri cubi quando, fino all'altro giorno, anche in base al rapporto
Weissmatten 2020 dell'assessorato, ne poteva tenere 15.000; i 5000
in meno a cosa sono dovuti? Cosa è successo? Poi so che ci sono
anche degli amministratori della Monterosa che invece dicono che in
realtà il bacino ne può contenere anche molti di più. Come
funziona? Quanti metri cubi d'acqua può tenere questo bacino? Chi
ha ragione? Lei, Assessore, con il rapporto Weissmatten 2000 o
qualche amministratore della Monterosa che in riunioni ufficiali
spara numeri a caso? Non lo so, questo ovviamente lo
verificherò.
Per quanto riguarda la questione delle tubature: il collaudo del
18 e 19 ottobre e, casualmente, quando si doveva sparare, sempre
dei guasti. Allora, il collaudo chi l'ha fatto? Non lo so! Se ogni
volta che si spara neve c'è un tubo che si rompe e bisogna bloccare
tutto l'innevamento, allora si dovrebbe pensare a qualche
responsabile che ha effettuato un collaudo non del tutto corretto,
perché altrimenti che senso ha?!
Altra questione: lei anche qui è stato bravo a glissare l'ultima
domanda per quanto riguarda il sopralluogo della Nazionale
svizzera. Lei sapeva benissimo che all'arrivo della Nazionale
svizzera e anche degli amministratori, e non solo degli
amministratori, mancava qualcuno della Monterosa, la quale era
stata contattata più volte per quanto riguarda questo sopralluogo e
che, grandissimo gesto di cordialità verso la Nazionale che è
veramente di poco conto, non manda nessuno al momento dell'arrivo,
nel momento del sopralluogo. Poi, so che era stato chiesto
gentilmente alla Monterosa se quella mattinata era possibile già
sparpagliare i mucchi di neve, cosa che non è assolutamente stata
fatta. Successivamente è stato chiamato qualcuno della Monterosa,
contattato telefonicamente da una persona che era lì a fare il
sopralluogo e quest'altra persona non sapeva neanche che ci sarebbe
stato il sopralluogo.
Non prendiamoci in giro, è inutile che si dipinga una situazione
bellissima, quando in realtà si sa benissimo che la situazione
lassù, anche dal punto di vista proprio delle relazioni tra vari
enti, e non solo, fra varie attività e territorio, è degradata. La
pax
che lei, in buona fede, aveva cercato di instaurare, non
funziona! E mi dispiace proprio, perché nel mezzo ci va lei, perché
si sa benissimo chi è il garante di questa pax fittizia e, ripeto,
personalmente, sapendo anche il suo impegno, mi dispiace che poi
lassù si parli male di lei, al di là delle questioni politiche,
perché si sta facendo una terra bruciata. Glielo dico, altrimenti
andiamo a fare un giro nelle valli assieme e vediamo un po' com'è
la situazione, però quello che ha dipinto lei, in maniera anche
abbastanza furba, da un certo senso, non è la realtà! Lo si è visto
già dalla questione del quantitativo dei metri cubi di acqua nel
bacino!
Su questa questione io non vorrei più parlarne in Consiglio, ma
ogni volta che c'è un problema, è ovvio che poi qualcuno in
Consiglio la questione la porta, e purtroppo non è finita qui.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK