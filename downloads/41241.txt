Consiglio Regionale della Valle d'Aosta - Oggetto del Consiglio n. 401 del 19 febbraio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 401 del 19 febbraio 2019 - Resoconto
OBJET N° 401/XV - Communications du Président du Conseil
régional.
Rini (Presidente) -
Alla presenza di 31 Consiglieri,
possiamo iniziare i lavori di questa seduta. Punto n. 1 all'ordine
del giorno.
Je vous communique que l'acte législatif suivant a été déposé à
la Présidence du Conseil Régional, proposition de loi n° 19
présentée par les conseillers régionaux: Bertin, Ferrero, Pulz,
Morelli, Vesan, Daudry et Minelli le 15 février 2019: "Istituzione
dell'osservatorio permanente sulle associazioni criminali di tipo
mafioso". Une proposition d'acte amministratif a également été
présentée: "Accettazione della donazione di euro 180 mila a favore
dell'Amministrazione regionale per il restauro delle lunette
affrescate del Castello di Issogne e relativa progettazione da
parte di Ferrari S.p.A.", je vous informe ainsi qu'à partir du 5
Février 2019 les réunions suivantes ont eu lieu: le bureau de la
Présidence, la 1ère commission, la 3
ème
, la
4
ème
, la 5
ème
, la 2
ème
et la
4
ème
ensemble: une fois; la conférence des chefs des
groupes, la 2
ème
et la Commission Spéciale CVA: deux
fois.
Le 7 Février dernier le Président du Parlement de la Catalogne
Roger Torrent i Ramió, nous a exprimé ses remerciements pour la
motion de soutien à la cause catalane approuvée par notre
assemblée. Il fait appel à continuer à suivre avec attention
l'évolution des faits politiques qui auront lieu en Catalogne, dans
un avenir immédiat; "Votre soutien - a écrit - est essentiel pour
préserver la démocratie et les droits fondamentaux non seulement en
Catalogne, mais dans l'ensemble de la société dont nous sommes tous
membres".
Dal 7 al 9 febbraio 2019, insieme ai vicepresidenti Rollandin e
Distort e al consigliere Segretario Restano abbiamo accompagnato
quaranta studenti delle classi quinte delle scuole superiori della
Valle d'Aosta alla visita studi a Trieste e Gorizia, organizzati
nell'ambito del Giorno del Ricordo dalla Presidenza del Consiglio
Valle e dall'Assessorato regionale all'Istruzione; credendo
fermamente nella sua missione istituzionale, il Consiglio ha
infatti voluto essere presente in terra giuliano-dalmata con gli
studenti valdostani, contribuire a creare una coscienza civica nei
cittadini di domani significa non dimenticare nemmeno i gravissimi
massacri delle Foibe. È stato davvero un momento emozionante e lo è
stato ancora di più poterlo vivere a fianco dei nostri ragazzi.
Vendredi 15 février nous avons présenté la troisième édition du
Conseil des jeunes Valdôtains qui sera accueillie dans cette salle
du 29 juillet au 2 du mois d'août 2019; cette année les thèmes
retenus pour le débat sont: la modernisation du système électoral
et la parité des genres, donc des thèmes sûrement d'actualité; Le
Conseil des jeunes Valdôtains qui se base sur le modèle de cette
assemblée, de l'assemblée législative valdotaine s'adresse à 40
jeunes, au maximum, âgés de 18 à 28 ans qui pendant 5 jours
découvrirons les processus législatifs e les rouages de la
démocratie parlementaire; les candidatures sont ouvertes jusqu'à 7
du mois avril prochain.
Nel pomeriggio di venerdì 15 febbraio si è insediato il nuovo
Co.Re.Com. della Valle d'Aosta, composto dal Presidente Pierpaolo
Civelli, dai componenti Beatrice Mosca, Daniele Genco, Federico
Molino e Claudio Dalle, eletti dal nostro Consiglio il 10 gennaio
scorso. Unitamente al presidente Fosson ho formulato gli auguri al
mio comitato e ovviamente abbiamo ringraziato, in maniera non
formale ma sentita, il comitato uscente - presieduto da Enrica
Ferri e composto da Bruno Baschiera e Guido Dosio - per il grande
lavoro portato avanti in questi cinque anni di attività.
In conclusione, colleghi, permettetemi di fare un richiamo che
avrei preferito non dovere fare, ma ieri sicuramente è stata
scritta una brutta, brutta e triste pagina perché l'onorabilità e
la credibilità delle istituzioni, che rappresentiamo, vanno
rispettate. Vanno rispettate e vanno promosse attraverso
comportamenti e atteggiamenti consoni al ruolo che siamo stati
chiamati a ricoprire, non mi stancherò mai di dirlo, così come ho
fatto già, ricordo, appena un paio di settimane fa, direttamente
qui in quest'aula, permettendomi di richiamare in particolare
coloro che utilizzano le reti social anche a fini politici
elettoralistici.
Purtroppo questo mio richiamo non sembra avere sortito grandi
effetti, visto che qualcuno utilizza e continua a utilizzare toni
sopra le righe nei suoi post piuttosto che nelle risposte ai post,
facendo talvolta sfociare le discussioni sul web nella baruffa, se
non addirittura nell'insulto gratuito.
Tutto questo, colleghi, va a discapito dei contenuti e della
legittima pluralità di posizioni e vedute sui temi posti in
discussione. Lo ripeto per l'ennesima volta: l'onorabilità e la
credibilità del Consiglio regionale della Valle d'Aosta devono
essere rispettate e promosse da tutti - e sottolineo da tutti -
coloro che ne fanno parte perché è bene ricordare che si è
amministratori pubblici sia dentro quest'aula, ma anche fuori da
quest'aula, che rappresenta la massima assemblea legislativa
regionale.
Piena solidarietà quindi alla collega Manuela Nasso, che ieri è
stata vittima di gravissimi e inauditi insulti sui social network.
Non più tardi di qualche settimana fa anch'io sono stata vittima di
pesantissimi e gratuiti insulti, che toccavano unicamente la mia
sfera personale e nulla avevano a che vedere con il nostro mandato
politico e il relativo legittimo diritto di critica. Ho provveduto
immediatamente a sporgere denuncia verso questi fatti gravissimi,
ed è qui che voglio soffermarmi.
Colleghi, il codice penale è chiarissimo. Noi quando decidiamo
di candidarci, assumiamo oneri e onori. Negli oneri non c'è però
sicuramente dovere accettare degli insulti gravissimi verso le
persone, e quindi invito chiunque a procedere immediatamente, come
la legge dispone, quindi a sporgere denuncia.
Io l'ho fatto per la prima volta, dopo dieci anni ormai
d'impegno politico, perché credo che davvero si stia degenerando,
soprattutto sui social. Quello che, colleghi, fa più male è che
molto, troppo spesso vittime di questi insulti siano le donne e
che, quando si va a toccare la sfera personale, la si va a toccare
proprio come donne. E questo è qualcosa che, colleghi, dobbiamo
tutti insieme, in maniera forte, in maniera chiara, in maniera
puntuale denunciare e dobbiamo essere coesi nel prendere le
distanze fortemente da questi atteggiamenti. E anche noi, che
dicevo, siamo sui social, poi chi più chi meno, dobbiamo essere in
grado di gestire le discussioni di modo che non sfocino mai in
pagine brutte e pagine tristi che sporcano la nostra società e
sono, come dicevo prima, ancora più brutte perché, nella gran parte
dei casi, questi vili attacchi hanno come bersaglio proprio le
donne.
Insieme cerchiamo davvero di fare quel salto di qualità che la
nostra società richiede, quindi solidarietà alla collega Nasso da
parte mia personale, ma credo di poterla esprimere da parte di
tutta l'aula: questi fatti dequalificano e fanno veramente
vergognare chi li porta avanti, ma anche chi in qualche minima
maniera prova a difendere certi tipi di comportamenti.
Ha chiesto la parola il collega Ferrero.
Ferrero (MOUV')
- In relazione all'insediamento del
Co.Re.Com., volevo sincerarmi del fatto che, riguardo al
Presidente, fosse stata rimossa la causa d'incompatibilità, dato
che era segretario dell'Ordine dei Giornalisti e sul sito peraltro
risulta ancora essere segretario nell'ambito del Consiglio
direttivo, solo questo, grazie.
Presidente
- Verificheremo, ci sono un tot di giorni per
sanare le incompatibilità; verifichiamo subito e le facciamo
sapere, collega Ferrero. La parola al collega Marquis.
Marquis (SA)
- Mi unisco alle sue parole di profonda
disapprovazione per quanto è avvenuto ieri e manifesto piena
solidarietà alla collega Nasso, che è stata vittima di un triste
attacco sui social, che ha oltrepassato i limiti del buon gusto e
della buona educazione. Io credo che la direzione in cui soffia il
vento stia cambiando anche in politica. La comunicazione è una
delle dimensioni peculiari della politica e questa brutta occasione
ci dà comunque la possibilità di fare alcune considerazioni nel
merito e anche su come portiamo avanti il nostro ruolo.
In questi ultimi anni la politica ha anche innovato il
linguaggio e con l'avvento dei partiti populisti, artefici del
cosiddetto cambiamento, si è introdotto un linguaggio senza filtri,
a volte anche volgare, a cui non eravamo abituati prima. C'è
qualcuno, più moderato di altri, che dice: "Noi parliamo in modo
diretto, in modo chiaro, in modo che tutti possano capire, non come
i politici di una volta, come i politici di prima".
Io dico che almeno i politici di prima sapevano cos'era la buona
educazione. Anche i tiratardi la sera nei locali notturni, nelle
osterie, più passano le ore e più parlano chiaro, ma spesso la
serata finisce nella degenerazione. Le aule erano, sino all'avvento
di questo nuovo modo di fare politica, il luogo del confronto,
anche duro, tra colleghi, sui temi che avrebbero dovuto poi portare
alla definizione di disposizioni legislative o provvedimenti
normativi. Ora è tutto cambiato, io credo che ciascuno di noi debba
fare delle riflessioni. Le aule stanno divenendo il podio da cui si
parla con il megafono alla gente spesso si afferma un dibattito che
mortifica la democrazia rappresentativa. E come tutte le aule,
anche i social sono diventati non quel luogo utile per mettere in
comunicazione la gente e per creare delle relazioni, ma uno
strumento pericoloso, uno straordinario mezzo di amplificazione che
spesso viene utilizzato, anche a livello politico, in modo
distorto.
Io credo che ogni ambito e ogni luogo che ciascuno frequenta
abbia delle regole, preveda dei comportamenti che debbono essere
tenuti e anche sui social occorre fare attenzione e occorre agire
con la dovuta educazione. Oggi, osservando la tv, i dibattiti
politici e gli interventi, come dicevo prima sulla rete, mi domando
se la classe dirigente si renda conto dell'esempio che viene
offerto ai giovani, ai propri figli, quando parla e esterna
opinioni. Io credo che la politica abbia una grossa responsabilità
in questa direzione, su questo dobbiamo tutti interrogarci. Pare
che tutto sia finalizzato a una politica di corto respiro, a un
consenso giornaliero piuttosto che a migliorare il rapporto di
fiducia con la gente, che dovrebbe durare nel tempo. Tutto si fa
per un "mi piace" in più, io credo che questo sia vergognoso.
Questa nuova modalità comunicativa a me suscita grande perplessità
e preoccupazione, e a maggior ragione in considerazione
dell'abbassamento dell'età media, sia in Parlamento, sia nei
Consigli regionali che fa sì che molti politici e amministratori
sono anche padri di giovani, che sono in una fase difficile, in una
fase in cui devono educarsi e formarsi. E credo si stiano dando
degli esempi che non possono non essere valutati in modo molto
negativo; sarò alla vecchia maniera, sarò forse un nostalgico delle
buone maniere e dei comportamenti rispettosi, ma ritengo che coloro
che rivestono un ruolo abbiano sotto questo profilo un'importante
responsabilità civica. Sono francamente basito per quello che
avviene a livello nazionale, dove ci sono dei movimenti che vanno a
cercare delle alleanze con coloro che distruggono le piazze, con
coloro che creano delle sommosse in Francia, con coloro che
vogliono sovvertire il funzionamento della democrazia.
Credo che tutti dobbiamo fare delle riflessioni da questo punto
di vista. Qualcuno plaudiva al "vaffa day", il "vaffa di qui, il
vaffa di là", ma credo che queste situazioni siano figlie di quelle
degenerazioni che partono e poi non si riescono più a gestire. Noi
siamo stati votati per rispondere e risolvere i problemi della
gente e credo che occorra alzare un pochino l'asticella. La gente
ha bisogno di risolvere i propri problemi perché non sa come
arrivare alla fine del mese, ha bisogno di pagare le locazioni
della casa, mantenere la propria famiglia, educare i propri figli,
dare loro delle prospettive, accudire i propri genitori
anziani.
La politica si deve occupare di queste cose, tutti insieme
dobbiamo fare una riflessione perché credo che dall'autocritica
possa nascere qualcosa di positivo e di utile per la nostra
comunità.
Presidente
- La parola alla collega Minelli.
Minelli (RC-AC)
- Grazie presidente, volevo ringraziare
lei, in particolare, per le parole che ha utilizzato questa mattina
nello stigmatizzare quanto avvenuto ieri. Ho apprezzato in
particolare la forza con cui le ha pronunciate, le condivido
completamente. Anch'io mi associo ed esprimo la mia solidarietà
alla collega Nasso. Non voglio entrare assolutamente nel merito dei
motivi per cui è partita questa gogna mediatica che non ha nessuna
ragione d'essere. Quindi non mi dilungherò, come ha fatto il
collega Marquis, su altre questioni, m'interessa rimanere
nell'ambito di quello che è accaduto nei confronti della collega
Nasso. Io credo che la violenza maschile, fisica e anche verbale
nei confronti delle donne sia purtroppo un fatto endemico della
nostra società, della nostra cultura.
Gli stereotipi di genere resistono, anche se siamo nel 2019, non
solo resistono, ma attraverso i social hanno ripreso forza, hanno
ripreso vigore. E il linguaggio che spessissimo viene utilizzato è
un linguaggio fortemente sessista contro il quale, credo, che chi
occupa dei ruoli, delle funzioni pubbliche deve assolutamente
dissociarsi in tutti i modi possibili. C'è una questione di azione
politica, secondo me, che dobbiamo tenere in considerazione.
Dobbiamo andare verso il superamento delle discriminazioni legate
al genere, in tutti i settori della vita sociale, della vita
economica e della vita pubblica. Per cui mi aspetto che dalle
persone, che sono presenti in quest'aula e che hanno dei ruoli
pubblici, si metta la parola "fine" a sistemi di questo genere e
ricordo che in questo caso ne è stata vittima la collega Nasso, in
altri momenti di questo anno, quando si era in campagna elettorale,
ne sono state vittime altre persone. È qualcosa di inqualificabile
e io chiedo che ci siano in questo senso degli atteggiamenti di
autocensura da parte di chi invece li alimenta.
Presidente
- La parola alla collega Spelgatti.
Spelgatti (LEGA VDA)
- Non voglio entrare nel merito di
questa polemica, ma mi voglio rivolgere in particolare al collega
Marquis, visto e considerato che ho sentito le sue parole oggi e mi
è venuto ampiamente da sorridere, soprattutto nel momento in cui
ricordo che c'è qualcuno in quest'aula, qualcuno che faceva anche
parte, soprattutto, della vecchia maggioranza, che in maniera
codarda, patetica, ridicola alimentava degli attacchi disgustosi
nei miei confronti in qualità di Presidente e giocando anche sul
fatto che fossi donna, ma non con coraggio, non dicendolo in
faccia, non venendo a parlarne apertamente, ma utilizzando degli
pseudogiornalisti che davano notizie rigorosamente false ogni santa
volta.
La cosa a me ha sempre fatto ampiamente sorridere, non ho
reagito, non ho risposto una sola volta perché ho le spalle
ampiamente larghe e la cosa non mi disturbava, mi faceva soltanto
sorridere della pochezza di tutto quanto, ma in tutto questo c'era
la pochezza di uno pseudogiornalista e la pochezza, ancora più
grossa e ancora più grave, di membri della passata maggioranza che
passavano delle finte e delle false notizie per alimentare delle
polemiche. Quindi che il collega Marquis in quest'aula si alzi a
fare il difensore e il paladino mi dà particolarmente fastidio.
Presidente
- Collega Spelgatti, ha detto parole molto
forti, se lei ha le prove di quello che ha detto, lei ha il dovere
di recarsi nelle sedi opportune e denunciare quanto detto. Io
ovviamente mi dissocio da quello che ho sentito su commenti su
pseudo, o meno, giornalisti; se ci sono delle prove di quanto lei
ha detto, lei ha il dovere di denunciarlo. Qui si parlava di altro
e, se mi posso permettere, le dico che forse avrebbe fatto più
onore a lei e a tutta quest'aula alzarsi e semplicemente prendere
le distanze dai gravissimi insulti che ieri sono stati fatti nei
confronti di una sua collega.
Mi creda, è stato qualcosa che come donna e come amministratrice
ha fatto particolarmente male. La parola al collega Bianchi.
Bianchi (UV)
- Innanzitutto ringrazio lei, Presidente,
per avere per l'ennesima volta esplicitato il fatto di queste
discussioni, che avvengono sui social. A nome del gruppo dell'Union
Valdôtaine volevo dare tutta la solidarietà alla collega Nasso,
soprattutto perché ognuno di noi, che è eletto all'interno di un
Consiglio regionale e che fa parte di un movimento, di un partito
possa tranquillamente, in maniera univoca decidere cosa fare e cosa
votare. Invece qui non è più così. Sembra che se qualcuno non
mantiene una linea non faccia più parte di quella grande
famiglia.
Rispetto dei colleghi. Io penso che in quest'aula, in questa
legislatura, e anche nella scorsa, ci sia stato poco rispetto tra
noi, e quindi chiedo vivamente che il rispetto, anche per altre
questioni, ci sia e sia mantenuto per tutti gli eletti perché è
così che ci si comporta. Si può discutere, si possono avere idee
diverse sui singoli argomenti, ma il rispetto tra colleghi ci deve
essere. E dico questo soprattutto perché, anche all'interno della
Lega qualcuno ha già preso posizione e si è unito nella solidarietà
alla collega Nasso. Quindi l'intervento della collega Spelgatti,
che chiaramente denuncia delle cose gravissime, e mi associo
anch'io al Presidente - non facevamo parte della scorsa
maggioranza, quindi non mi sento tirato in ballo - se ci sono,
devono essere denunciate in maniera chiara, come è stato fatto
oggi. Chi oggi ha fatto queste illazioni non è la prima volta che
ne fa, quindi penso che anche questa discussione cadrà nel vuoto,
perché avevamo già chiesto in passato di non fare illazioni sui
social e soprattutto nei confronti di colleghi. Permettetemi ancora
di sottolineare la solidarietà alla collega Nasso, anche perché la
sua giustificazione è stata dire: "Io credo nella giustizia e
quindi non vedo perché uno non debba essere processato", quindi
anch'io ho la massima fiducia nella giustizia, l'ho detto anche in
altre occasioni, quindi non vedo perché ci debba dire che doveva
votare in una maniera diversa, si vede che qualcuno aveva paura di
passare sotto la giustizia.
Presidente
- Il collega Marquis, per fatto personale.
Marquis (SA)
- Per fatto personale, io credo che la
collega Spelgatti, che è intervenuta, sia andata completamente
fuori tema, ha perso un'occasione per esprimere solidarietà alla
collega Nasso per un grave attacco che ha subìto e ha perso ancora
una volta l'occasione per denunciare con chiarezza e pubblicamente
circostanze di cui si limita a fare subdole illazioni. Occorre
avere il coraggio delle proprie azioni collega! Mi spiace che
ancora una volta non abbia colto il senso delle parole che sono
state pronunciate questa mattina in aula.
Presidente
- La parola al collega Daudry.
Daudry (UVP)
- A nome del gruppo UVP la ringraziamo per
il suo intervento con il quale ha voluto invitare, purtroppo per
l'ennesima volta, i colleghi ad attenersi nell'esercizio del
proprio ruolo a una buona educazione, a permettere la libertà di
espressione e, soprattutto, a rispettare i colleghi e i Valdostani
tutti. Noi ci alziamo sovente in quest'aula e cogliamo questa
occasione anche per ringraziare i nostri colleghi, che sono stati
pochi giorni fa a Trieste per le foibe. Ci alziamo sovente per
ricordare fatti di violenza storica: il 27 gennaio, la giornata
della memoria, il 10 febbraio la giornata del ricordo; ed è per
questa ragione che, nell'esprimere tutta la nostra solidarietà alla
collega Nasso, vogliamo dire con forza che ci alzeremo sempre e
comunque, anche oggi, ogni volta che ci sarà una violenza, anche
verbale, perché c'è un detto che tutti ci ricordiamo che molte
volte la lingua - in questo caso purtroppo i social su cui il
dibattito vediamo che sempre più degenera - ferisce molto di più
delle armi e delle spade.
Crediamo quindi che questi fatti non si debbano più ripetere e,
poiché, purtroppo vediamo che si ripetono continuamente, diremo che
noi ci alzeremo in questa sede ogni volta che questa cosa accadrà,
ogni volta che questa cosa toccherà qualsiasi collega di
quest'aula. Oggi è toccato alla collega Nasso, un domani potrà
accadere ad altri colleghi.
Présidente
- A demandé la parole la collègue Morelli.
Morelli (ALPE)
- D'abord je voulais vous remercier pour
votre intervention, pour le soutien à la collègue Nasso à laquelle
le groupe de Alpe se joint avec beaucoup de conviction. Chaque
temps, chaque période historique a ses instruments de
communication, et les instruments de communication ne sont pas bons
ou mauvais; c'est l'utilisation qu'on en fait qui les rend
mauvais.
E i social hanno fatto qualcosa che fino ad ora non era mai
avvenuto, i social hanno sdoganato l'utilizzo gratuito e feroce
degli insulti, che siano contro le donne o contro gli uomini poco
importa; il fatto è che questi insulti rimangono scritti e
feriscono profondamente e quindi alla collega Nasso va veramente
tutta la nostra solidarietà.
Io ho scelto di non utilizzare quel mezzo di comunicazione
perché di prendere degli insulti gratuiti io non sono d'accordo.
Ritengo che se qualcuno ha qualcosa da dirmi nel merito della mia
attività politica, io sono a disposizione, sono raggiungibile anche
fisicamente, mi si può dire le cose tranquillamente in faccia;
invece l'utilizzo così subdolo di questa comunicazione deviata io
lo trovo profondamente negativo e credo che tra gli eletti ci debba
essere una maggiore consapevolezza dell'utilizzo di questi mezzi,
non solo per ciò che l'eletto scrive, ma anche per ciò che l'eletto
induce a scrivere.
Bisogna essere coscienti che le nostre affermazioni scatenano
delle reazioni dietro le quali talvolta qualcuno si nasconde, ma
credo che ognuno debba farsi carico delle proprie
responsabilità.
Presidente
- Non ci sono altre richieste? Ha chiesto la
parola la collega Nasso. Prego. Prima la parola al collega
Gerandin.
Gerandin (MOUV')
- Anche noi ci uniamo alla vicinanza
alla collega Nasso anche perché pensiamo che, in un momento
probabilmente non facile per il suo movimento di appartenenza,
avere il coraggio di esternare comunque un pensiero, un'azione
coerente con quello che è stato negli anni il pensiero del
movimento di appartenenza, io penso che sia comunque un atto di
coraggio. Non mi dilungherò molto, ma noi saremo sempre dalla parte
di coloro che hanno il coraggio di dire ciò che pensano, nei limiti
dell'educazione, nei limiti di quello che è un libero pensiero, ed
è assolutamente inaccettabile che i commenti vadano sul personale
e, peggio ancora, su quello che può essere il rapporto di civile
convivenza con la popolazione e con la cittadinanza.
Per cui tutta la vicinanza alla collega Nasso, anche se sono
convinto che queste paternali, che abbiamo letto oggi, che siano di
genere o non di genere, poco influiranno sull'uso dei social in
questo momento che, quando fanno comodo, vengono enfatizzati e poi
si usano magari a sproposito e soprattutto offendendo una persona,
cosa inaccettabile.
Presidente
- La parola alla collega Nasso.
Nasso (M5S)
- Per forza dico due parole sull'accaduto e
anche per ringraziare innanzitutto lei, Presidente, e i colleghi,
che mi hanno dimostrato la loro solidarietà.
Io ci sono un po' rimasta male, ma tante volte le parole hanno
anche delle conseguenze. A me è scivolato tutto, ma a ogni azione
corrisponde una reazione.
Quando ho intrapreso questa carriera, ho scelto di usare i
social, l'ho scelto volutamente, ma nella testa mi sono fissata
delle linee guida, ho detto: "Curo il mio profilo Facebook,
postando sia qualcosa di professionale sia qualcosa di personale",
ovviamente nei limiti, "basta che il mio profilo segua delle linee
guida che sono quelle dell'educazione, del rispetto e del
confronto".
Spesso mi è capitato di cancellare sotto alcuni post politici
dei commenti che non rientravano in queste linee guida, e questo
non vuol dire confronto politico perché tantissime volte ricevo dei
commenti che mi danno contro, ma politicamente, o di persone che
non la pensano come me su una determinata tematica e a volte, per
comodità, vorrei cancellarli ma per principio non lo faccio, li
lascio lì, se rientrano nelle mie linee guida. Quando leggo
commenti sotto le mie pagine li cancello seduta stante, ho spesso
il telefono in mano, ma, se non li cancello, nel giro di poco in
giornata comunque spariscono. Questo perché ho deciso di seguire
queste linee e l'avevo già deciso anche prima di questo lavoro, da
cittadina comune e da insegnante.
Quindi credo che - la collega Morelli ha ragione - questo
strumento di comunicazione nuovo può essere un'arma a doppio
taglio, io ho scelto di usarlo prefissandomi dei paletti e ognuno
deve essere responsabile di cosa accade nella propria pagina, nel
proprio profilo.
E secondo me un po' la gravità sta lì, nel dire: "Non ho tempo
di gestirlo, mi scrivono in troppi, eh vabbè, cosa vuoi che sia?" e
lì poi si casca nel grande problema.
Come diceva Eco: i social stanno dando la parola a tutti, per
non dire la parola forte che aveva detto lui, io spesso sono stata
un po' forte, sia in quest'aula sia sui social, ricordo nel mio
ultimo intervento qualche collega mi aveva mormorato dietro, ma mai
maleducata; questa è un'azione che rivendico.
Usare i social in maniera intelligente si può, quello che è
capitato a me domani capiterà a qualcun altro e mi è dispiaciuto,
ma mi scivola tutto via e comunico, come ho già accennato, che
esporrò denuncia, ho già contattato il mio avvocato proprio per
dare un segnale.
Chiudo, ringraziandovi, dobbiamo,
in primis
noi, stare
attenti a ciò che scriviamo, come ci muoviamo perché abbiamo un
ruolo istituzionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK