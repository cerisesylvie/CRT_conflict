Consiglio Regionale della Valle d'Aosta - Oggetto del Consiglio n. 3836 del 24 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Igiene e sanità pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3836 del 24 luglio 2024 - Resoconto
OGGETTO N. 3836/XVI - Interrogazione: "Riproposizione della
giornata di screening gratuito per le maculopatie".
Bertin (Presidente) -
Punto n. 14. Risponde l'Assessore
Marzi.
Marzi (SA) -
In merito alla domanda n. 1, "Se sia stata
prevista la riproposizione dello screening per andare incontro alle
esigenze di chi non ha potuto partecipare", dato il successo di
partecipazione riscontrato con l'importante iniziativa, ci stiamo
già confrontando con l'Azienda USL per ulteriori possibili momenti
di prevenzione per la salute degli occhi.
L'iniziativa del 14 giugno ha avuto anzitutto un obiettivo
divulgativo, come tutte quante queste iniziative, e naturalmente di
sensibilizzazione rispetto a una patologia ritenuta molto
importante. Essa infatti non può essere considerata un'attività
strutturata. I messaggi educativi veicolati nel corso della
giornata sono stati diretti a sensibilizzare sulla prevenzione e
sull'importanza di rivolgersi al proprio medico curante affinché lo
stesso possa prescrivere le opportune visite specialistiche,
individuando precocemente la malattia. Questo tipo d'iniziative ha
questa finalità.
La sensibilizzazione della popolazione sull'importanza dei
controlli preventivi all'insorgenza dei primi disturbi permette di
programmare infatti gli accertamenti nei tempi dovuti e per i casi
che effettivamente li richiedono, tenendo conto della presa in
carico di pazienti secondo naturalmente il livello di gravità.
Venendo alla domanda n. 2, "Quali siano state le criticità che
hanno portato al sovrapporsi delle prenotazioni per lo screening",
non ci sono state criticità, infatti la giornata di screening ha
riscosso una partecipazione eccezionale. Ciò ha comportato una
gestione dei flussi degli utenti tali da dover ricorrere al
codometro. Una volta fatto ciò, anche quest'aspetto ha avuto un
esito positivo.
Ero personalmente presente sin dall'inizio della giornata
all'iniziativa e posso confermare che in effetti la partecipazione
è stata numerosissima.
A un'iniziativa però divulgativa e gratuita, non era possibile
prenotarsi per non lasciare apposta indietro nessuno.
Se si ricorresse alla prenotazione, si perderebbe infatti lo
spirito inclusivo d'iniziative di questo tipo che, come da lei
richiamato, sono assolutamente positive.
Presidente -
Per la replica, consigliere Manfrin.
Manfrin (LEGA VDA) -
Era partito bene, Assessore, poi mi
ha concluso con un crescendo rossiniano che temo non le appartenga,
ma non le appartenga nelle parole che lei ha pronunciato.
Cominciamo con la parte positiva, cioè il fatto che lei ci abbia
dichiarato che è attualmente in essere un confronto con la USL per
la riproposizione d'iniziative che vadano nella direzione di
riproporre altre giornate: lei ha detto genericamente rispetto alla
salute degli occhi e non rispetto specificamente alla maculopatia,
ma comunque sicuramente è un'iniziativa positiva e accogliamo
positivamente la sua informativa rispetto a un qualcosa che
peraltro però lei ci dice essere oggetto di confronto, quindi non
c'è la certezza che venga riorganizzata.
Poi però cominciano le note negative: lei dice che l'obiettivo è
divulgativo.
Assessore, se si organizzano delle visite di prevenzione, non è
divulgativo, l'evento divulgativo è un luogo ove si riuniscono le
persone - se vuole magari telefoni pure tranquillamente, io
telefonerò quando lei mi risponde così facciamo questo atto di
reciproca educazione - l'evento divulgativo è quando c'è una platea
di persone, qualcuno sale sul palco e spiega qualcosa; allora
quello è effettivamente un evento divulgativo.
Se io invece organizzo un momento nel quale si fa prevenzione e
nel quale ci si fa uno screening gratuito per la maculopatia,
quello non è divulgativo, quello è a tutti gli effetti un'opera di
prevenzione.
Lei mi dice che non è stata fatta nessuna prenotazione perché
non sarebbe stato inclusivo.
Assessore, non è che se io chiamo 100 mila persone nello stesso
momento dicendo: "Tanto riusciremo a fare soltanto 100 screening"
quello è inclusivo, perché ci saranno 90 mila persona e qualcosa
che non potranno accedere a questo screening, quindi non è che è un
momento inclusivo ma è un momento in cui la gente si azzuffa, cosa
che è regolarmente successa, perché quello che ci hanno rivelato
gli organi d'informazione è proprio questo: "Dopo le otto del
mattino, erano diverse decine a essersi recate in strutture per
chiedere una visita; l'apertura dell'ambulatorio 17 era previsto
per le ore 10:00" - quindi alle ore 08:00 una serie di persone si
reca lì, però l'ambulatorio apre alle ore 10:00 - "Un boom
inaspettato per l'iniziativa di prevenzione che avrebbe creato
delle difficoltà nella gestione dell'accodo con una sessantina di
persone arrivate l'una dopo l'altra senza alcun sistema organizzato
di priorità".
Conclude l'articolo: "L'afflusso incontrollato ha creato della
tensione tra gli utenti, alcuni dei quali avrebbero iniziato a
scavalcare una sorta di fila che le persone in attesa avevano
abbozzato spontaneamente".
Qualcuno se n'è andato, così c'è scritto nella testimonianza
delle persone, andava organizzata meglio, alcuni in modo prepotente
hanno saltato la fila, non si è arrivati alle mani ma sicuramente
ci sono stati dei momenti di nervosismo fra gli utenti, altri
ancora sono andati via.
Un momento nel quale chi è in coda per uno screening prende e va
via oppure si sfoga con attimi di nervosismo sulle persone che
fanno la coda con lui sicuramente non è un momento che definirei
inclusivo.
Dopodiché mi rivolgo alla parte più a sinistra della sua
maggioranza chiedendole la definizione di inclusivo, cioè se una
coda nella quale non c'è una programmazione, nella quale la gente
si arrabbia, uno con l'altro, e poi se ne va via scornata possa
definirsi momento inclusivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK