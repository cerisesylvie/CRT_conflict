Consiglio Regionale della Valle d'Aosta - Oggetto del Consiglio n. 1026 del 24 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1026 del 24 ottobre 2019 - Resoconto
OGGETTO N. 1026/XV - Interpellanza: "Eventuale
riorganizzazione della struttura complessa Prevenzione e Sicurezza
nei luoghi di lavoro dell'Azienda USL".
Rini (Presidente)
-
Colleghi, torniamo al punto n.
33 all'ordine del giorno. La parola al collega Restano per
l'illustrazione.
Restano (GM) -
Dall'inizio dell'anno 2020 andrà in
pensione il direttore della struttura complessa Prevenzione e
Sicurezza nei luoghi di lavoro dell'USL della Valle d'Aosta. Con
questa interpellanza vogliamo chiedere all'Assessore se l'Azienda
intenda sostituire il direttore in questione, se vi è un profilo
professionale già individuato, ma soprattutto quali siano gli
intendimenti e gli indirizzi politici in merito alla possibile ed
eventuale riorganizzazione della struttura di cui abbiamo appena
parlato, perché da anni si parla della riorganizzazione del
dipartimento, cosa ad oggi non ancora avvenuta malgrado la revoca
della legge istitutiva del dipartimento, la n. 41, e l'inserimento
all'interno della legge n. 5 del dipartimento stesso. A tale
proposito mi permetto di sottolineare e di ringraziare per il suo
impegno l'ingegnere che ha svolto in maniera egregia le funzioni di
direttore e che era diventato un elemento quasi insostituibile
all'interno del dipartimento della struttura stessa.
Presidente
-
La parola all'Assessore Baccega per
la risposta.
Baccega (UV)
-
Collega Restano, certo, abbiamo
avuto un confronto proprio mentre si andava a lavorare sul
documento di economia e finanza regionale che poi dà il la a quello
che sarà il bilancio, ma soprattutto a quello che sarà il futuro
atto aziendale che potrà andare a modificare dal punto
organizzativo diversi processi. In questa direzione le comunico che
sarà certamente intenzione, in accordo con l'USL, la sostituzione
del direttore della struttura complessa Prevenzione e Sicurezza nei
luoghi di lavoro garantendo così la continuità del servizio.
Per quanto riguarda il profilo del posto, non è ancora stato
definito. La definizione del profilo si determinerà appunto in un
percorso che potrà avere uno sviluppo interno all'Azienda
nell'ipotesi di un profilo tecnico oppure di avviso pubblico
nell'ipotesi di un profilo sanitario, ma è un confronto che ancora
non si è determinato e quindi in questa direzione capiremo se la
riorganizzazione va in un senso piuttosto che in un altro. Queste
sono le informazioni che le posso dare, è un lavoro
in
itinere
. Mi rendo conto che ci sono ancora due mesi davanti e
quindi diciamo che nei prossimi 15 o 20 giorni si potrà in qualche
modo definire un percorso piuttosto che l'altro.
Presidente
-
La parola al collega Restano per la
replica.
Restano (GM) -
Grazie Assessore per la risposta. Come
credo lei ben sappia, la figura attualmente al vertice della
struttura è una figura tecnica e si pone in maniera anomala
rispetto al quadro normativo, perché la riforma sanitaria, la n.
502, parla di profili sanitari e di medici richiamando un
successivo DPR del 1997 poi aggiornato mi sembra fino al 2009, che
va a definire proprio quali sono le categorie professionali di
medici che possono occuparsi del settore specifico. Non si ferma
lì, ma con un decreto ministeriale vengono enucleati quelli che
sono, per la medicina del lavoro e la sicurezza nei luoghi di
lavoro, i servizi equipollenti.
Attualmente l'ingegnere che si occupa di questo lavora in
deroga. All'interno della struttura si è sviluppata un'altra
professionalità tecnica, un ingegnere, che a nostro modo di vedere
sarebbe l'ideale sostituto dell'attuale direttore - qualora ne
abbia la volontà di farlo - e quindi si potrebbe proseguire in
questo senso. Qualora invece non si voglia valorizzare chi è
cresciuto all'interno della struttura ed è in grado di dare il suo
apporto all'interno della struttura stessa, sarebbe forse il caso
di fornire degli indirizzi e di riallinearsi alla normativa
nazionale affinché non ci si trovi con altri profili professionali,
magari cresciuti all'interno dell'Azienda sanitaria, ma che nulla
hanno a che vedere con il servizio che si va a derogare. Vale a
dire: se si deve fare una deroga si fa la deroga per chi è
realmente nato, cresciuto e vissuto all'interno di questa struttura
nel rispetto di tutte le normative, ma non di chi proviene, sì,
dall'Azienda, però dall'esterno, e che poco ha da aggiungere
all'elevatissimo valore professionale di chi già lavora all'interno
di questa struttura complessa.
Inoltre abbiamo chiesto l'indirizzo politico riguardo ad una
riorganizzazione eventuale che potrebbe portare dei risparmi di
scala o meno; però, per quanto riguarda la prevenzione, noi
privilegiamo l'investimento e quindi anche la disponibilità a
mantenere le stesse strutture definite per legge. Ci auguriamo che
mettiate mano alla legge n. 5 per definire veramente come viene
strutturato il dipartimento, perché nelle ultime riorganizzazioni
con la cancellazione della legge n. 41 ci siamo un pochino limitati
per quanto riguarda gli articoli del dipartimento e soprattutto -
mi permetta di allargarmi - anche per le professioni sanitarie che
lavorano all'interno del dipartimento, che hanno una loro
importanza strategica e non devono disperdersi in tanti rivoli,
poiché una delle caratteristiche della nostra Regione è proprio che
il personale sanitario rimanga vincolato in due strutture al
servizio di tutto il dipartimento. Questa deve essere la
valutazione politica che va fatta oltre a quella della scelta del
direttore. Non mancheremo di dare sollecitazioni in tal senso.
Daremo la nostra disponibilità al confronto diretto con lei,
Assessore, per dare i dovuti indirizzi che noi riteniamo in senso
corretto, ricordando che i soldi spesi in prevenzione hanno un
effetto moltiplicativo mi sembra di 5-6 volte in risparmio nella
spesa sanitaria. In tal senso auspichiamo che vengano fatti tutti i
concorsi previsti in questo settore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK