Consiglio Regionale della Valle d'Aosta - Oggetto del Consiglio n. 1178 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1178 del 14 marzo 1985 - Resoconto
OGGETTO N. 1178/VIII - INTERVENTI DELLA REGIONE A FAVORE
DELLA DITTA CART-FERPLAST. (Interrogazione).
PRESIDENTE
: Do lettura dell'interrogazione presentata dal
Consigliere Baldassarre:
INTERROGAZIONE
VENUTO a conoscenza dagli organi di informazione che la
Direzione della Ditta CART-FER-PLAST, di Arnad, avrebbe richiesto
la messa in cassa integrazione di 10 dipendenti dal 4 febbraio al 4
maggio p.v.;
VENUTO sempre a conoscenza dagli organi di informazione che la
ditta in questione avesse avanzato ulteriore richiesta di
finanziamenti oltre ai 400 milioni che le sarebbero già stati
versati in due tranches dell'ammontare di 200 milioni cadauno;
VIVAMENTE PREOCCUPATO per questa ennesima vicenda che dimostra
ancora una volta il fallimento totale della politica industriale
portata avanti dalla Giunta regionale e dalla maggioranza che la
sorregge, politica che anziché essere finalizzata ad investimenti
progettivi, produce come unico risultato ulteriore
disoccupazione;
INTERROGA
l'Assessore regionale all'Industria, Commercio, Aritigianato e
Trasporti per sapere:
1) l'entità esatta dei finanziamenti concessi direttamente od
indirettamente dalla Regione alla ditta CART-FER-PLAST;
2) se la ditta in questione ha avanzato nuova richiesta di
finanziamento e a quanto ammonta tale nuova richiesta;
3) quali provvedimenti la Giunta regionale tende ad adottare per
garantire il posto di lavoro ai dipendenti dell'azienda
sopramenzionata;
4) quali sono i motivi che hanno determinato l'avvio della
procedura di richiesta di messa in Cassa integrazione;
5) se è intendimento della Giunta per il futuro evitare di
sperperare denaro dei contribuenti valdostani per aziende che non
producono occupazione.
PRESIDENTE
: Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI - (A.D.P.):
Parzialmente l'interrogazione è già
superata nei fatti, nel senso che l'azienda ha cessato l'attività,
quindi almeno nelle motivazioni parte della domanda iniziale non ha
più senso.
L'interrogazione richiede l'entità dei finanziamenti concessi
dalla Regione; il 16.11.1983 è stato conferito alla FINAOSTA
l'incarico di effettuare un finanziamento a favore della Cart-Fer
-Plast per l'ammontare di 400 milioni, ammortizzabile in un massimo
di 9 anni al tasso in interesse del 13%. Alla data odierna sono
state restituite due rate rispettivamente di L. 38.341.850 nel
maggio 1984 e di L. 38.341.000 il 25.11.1984, per cui a questo
momento risulta un debito residuo di 374 milioni di lire. Non è
stato effettuato alcun finanziamento per corsi di formazione
professionale.
Per quanto riguarda la seconda domanda devo dire che alla fine
del 1984 l'azienda aveva richiesto un ulteriore finanziamento
dell'importo complessivo di circa 500 milioni, motivando questa
richiesta con il fatto di aver perso un appalto con una azienda
torinese, appalto che doveva servire a garantire gran parte della
lavorazione. In seguito a ciò l'Assessorato aveva richiesto alla
FINAOSTA di espletare una indagine economico-finanziaria
sull'azienda, ma il 7 febbraio, circa un mese fa, l'azienda stessa
ha richiesto la sospensione della pratica a causa delle difficoltà
insormontabili causate proprio dal venir meno di questa commessa,
dichiarando inoltre di cessare la sua attività.
Tra le altre cose, la richiesta di avvio della procedura di
Cassa integrazione non era stata accolta dalla stessa Commissione
perché le motivazioni avanzate per la richiesta, che era di Cassa
integrazione ordinaria, erano casuali. Degli attuali dieci
dipendenti che hanno ricevuto lettera di licenziamento, circa la
metà ha già trovato un posto di lavoro al di fuori
dell'azienda.
Infine, per quanto riguarda la quinta domanda, la Regione
intende adottare provvedimenti che consentano il ripristino di
altri insediamenti di attività produttive in grado di assorbire gli
effetti di una situazione economico-produttiva generale che è molto
complessa e difficile non solo in Valle d'Aosta, ma su tutto il
territorio nazionale ed europeo.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE - (P.S.D.I.):
Confesso che mi sento in
imbarazzo a prendere la parola dopo quest'altro capolavoro
dell'attuale maggioranza regionale che sperpera denaro pubblico;
questa società era stata definita una fabbrica modello da alcuni
esponenti di questa maggioranza, invece ci troviamo ancora una
volta davanti ad un fallimento totale della politica industriale di
questa Giunta e di questa maggioranza, che anziché destinare gli
interventi ad industrie che non producano disoccupazione,
preferiscono correre dietro ad imprese su cui gravano enormi
sospetti da ogni punto di vista.
Dobbiamo prendere atto che la Regione ha sperperato 400 milioni
della comunità valdostana per tenere in piedi un'azienda che dopo
aver preso il finanziamento ha chiuso i battenti senza preoccuparsi
degli operai, che sono rimasti disoccupati.
Probabilmente i 400 milioni questi personaggi andranno ad
investirli in altre Regioni, mentre questa maggioranza si limita a
prendere atto di quanto succede e l'Assessore Lanivi ci dice con
tutta tranquillità che gli operai sono in mezzo ad una strada, che
la fabbrica è chiusa e che la Regione ha sperperato 400
milioni.
Per fortuna non sono stati concessi gli altri 500 milioni
richiesti, altrimenti si finiva per parlare di miliardi come è
successo per la Maxel, su cui ritornerò perché questo è un altro
esempio di come si amministrano i soldi dei contribuenti
valdostani.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK