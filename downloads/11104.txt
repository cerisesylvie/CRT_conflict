Consiglio Regionale della Valle d'Aosta - Oggetto del Consiglio n. 2117 del 7 maggio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2117 del 7 maggio 1991 - Resoconto
OGGETTO N. 2117/IX - Comunicazioni del Presidente della
Giunta.
Presidente: Ha chiesto la parola il Presidente della Giunta; ne
ha facoltà.
Bondaz (DC):
Mi ricollego alle parole del Presidente del
Consiglio per commemorare, a nome del Governo regionale, la
scomparsa della signora Segato, la cui attività in campo sociale è
stata esemplare per tutti.
Con la sua dipartita io perdo una grande amica, perché ella mi
ha prestato una grande e fattiva attenzione.
Credo che anche il mio partito, cui ella aveva dedicato la
stessa grande disponibilità che rivolgeva all'esterno, nonché una
parte della propria vita, perda una grande animatrice e
collaboratrice.
Mi associo altresì alle parole del Presidente del Consiglio per
commemorare il sen. Merzagora, che più volte è stato eletto come
indipendente nelle liste della Democrazia Cristiana e che aveva
ricoperto altissimi incarichi, dando un fervido esempio di lucidità
e di trasparenza e lottando in un modo che è tuttora all'attenzione
del mondo politico italiano.
Neanch'io posso dimenticare la tragedia del Bangladesh, cui ha
fatto cenno anche il Presidente del Consiglio. Informo peraltro il
Consiglio che la Giunta regionale, in una delle sue ultime
riunioni, ha deliberato un primo stanziamento di 100 milioni in
favore delle popolazioni del Bangladesh. Tale somma verrà
consegnata alla Croce Rossa Internazionale, affinché possa
provvedere alle necessità delle vittime di quella catastrofe.
A volte è molto difficile combattere contro le forze della
natura, specie quando danno origine a sciagure così immani, per cui
ritengo doveroso e necessario un intervento fattivo e sollecito di
tutta la collettività nazionale ed internazionale, almeno per
cercare di lenire le tragiche conseguenze di quella grave
sciagura.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK