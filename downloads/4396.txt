Consiglio Regionale della Valle d'Aosta - Oggetto del Consiglio n. 71 del 11 febbraio 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 71 del 11 febbraio 1982 - Resoconto
OGGETTO N. 71/VII - PROBLEMI CONCERNENTI LA DISLOCAZIONE
DELL'ELIPORTO E DI ALTRE STRUTTURE MILITARI -
(Interpellanza).
PRESIDENTE
:
Do lettura del testo
dell'interpellanza del Consigliere Berti.
Avuta notizia degli intendimenti della Regione di intervenire
per l'acquisizione dell'area attualmente occupata ad Aosta della
Caserma Testafochi, sede del Battaglione Alpini Aosta;
Appreso che il Battaglione Aosta verrebbe trasferito alla
Caserma Cesare Battisti dove attualmente sono ospitati i corsi
Allievi Ufficiali di Complemento della Scuola Militare Alpina e che
per dare sistemazione a detti corsi dovrebbe costruirsi una nuova
caserma in territorio del Comune di Pollein dove la Regione
dovrebbe acquisire le necessarie superfici di terreno;
Considerato che il Comune di Pollein non sarebbe propenso ad
accettare una tale soluzione, anche perché nel suo territorio
esiste già una struttura militare rappresentata dall'eliporto che
ospita il 545° squadrone Elicotteri Multiruolo;
INTERPELLA
il Presidente della Giunta regionale per sapere se non ritiene
opportuno, nella fase di trattativa con l'Autorità Militare,
proporre lo spostamento delle strutture dell'eliporto militare in
una parte di poca importanza dell'area dall'aeroporto regionale,
destinando la superficie attualmente occupata dal 545° Squadrone
Elicotteri Multiruolo alla costruzione della nuova caserma per gli
Allievi Ufficiali di Complemento della Scuola Militare Alpina.
In tal modo si soddisferebbero le esigenze del Comune di Pollein
e si assicurerebbe all'aeroporto regionale un continuo e gratuito
servizio di sorveglianza alle strutture aeroportuali, servizio
antincendi ed una migliore disciplina nello svolgimento del
traffico aereo civile e militare, attualmente indirizzato su due
corridoi a distanza ravvicinata e particolarmente insicuri.
PRESIDENTE
:
Il Consigliere Berti intende
illustrare l'interpellanza? Ne ha facoltà.
BERTI
- (Art. e Comm.)
: Vorrei appunto sapere dal
Presidente della Giunta a che punto è questa trattativa, poiché
ritengo questa decisione importantissima per la città di Aosta,
dato che di questo trasferimento se ne parla da anni.
PRESIDENTE
:
Risponde il Presidente della Giunta;
ne ha facoltà.
ANDRIONE
- (U.V.)
: Avevo già informato il
Consiglio - in occasione di interpellanze riguardo il Comune di
Pollein - che sono in corso dei preliminari per vedere se è
possibile spostare la Caserma Testafochi; per ora il Ministero
della Difesa ha accettato di esaminare il problema, ma non ha
ancora dato una risposta. Quindi, per adesso, non c'è niente di
nuovo ufficialmente e fino a quando non avremo questa risposta -
che si spera possa essere positiva - non si potrà andare avanti con
le trattative.
Una nuova legge varata dal Parlamento permette di spostare le
molto più facilmente di prima, e dato che questa legge è stata
fatta non solo in funzione della Testafochi, ma di un numero
rilevante di caserme che sono inserite in centri storici, vi è
speranza di arrivare un giorno, non so quando, a una trattativa più
seria.
Per quanto riguarda invece l'oggetto specifico di questa
interpellanza, cioè proporre lo spostamento delle strutture
dell'eliporto militare, devo rispondere senz'altro che non è
possibile.
L'eliporto in questione è una delle perle dell'Esercito
Italiano, che lo tiene e lo custodisce con cura. Francamente io
posso anche ritenere opportuno, in linea di massima, che l'eliporto
venga spostato, ma i militari, posso garantire Consigliere Berti,
assolutamente non lo spostano, anzi hanno ottenuto uno specifico
decreto del Presidente della Repubblica (che allora era l'On.le
Saragat) di esproprio dell'area dove l'eliporto è situato.
PRESIDENTE
:
La parola al Consigliere Berti per la
replica; ne ha facoltà.
BERTI
- (Art. e Comm.)
: Sono soddisfatto della
notizia che il Presidente della Giunta terrà informato il Consiglio
per quanto riguarda tutto l'iter di spostamento della caserma.
Per quanto riguarda invece il famoso eliporto, ricordo che
questa controversia è tra l'autorità militare e il Comune di
Pollein per mantenere nella stessa zona aeroportuale tutto il
nucleo operativo dell'eliporto, che presta il servizio di garanzia
antincendio gratuitamente.
Quindi io chiederei al Presidente della Giunta di tenermi
informato di eventuali cambiamenti per concretizzare tutti questi
spostamenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK