Consiglio Regionale della Valle d'Aosta - Oggetto del Consiglio n. 177 del 24 marzo 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 177 del 24 marzo 1983 - Resoconto
OGGETTO N. 177/VII - PROBLEMI CONCERNENTI IL FUNZIONAMENTO
DEGLI ORGANI COLLEGIALI DELLA SCUOLA - (Interpellanza).
PRESIDENTE:
Do lettura dell'interpellanza presentata dai
Consiglieri Cout e Carral:
INTERPELLANZA
In occasione delle elezioni del 13 e 14 dicembre 1981 per il
rinnovo degli organi collegiali della scuola, il Gruppo comunista
aveva presentato una interpellanza con la quale faceva presenti le
difficoltà di funzionamento, il senso di scoramento, di frustazione
e di rinuncia che aveva ormai preso gran parte di coloro che a
questi organismi avevano partecipato.
La stessa interpellanza diceva come anche in Valle la "salute"
degli organismi collegiali della scuola non si discostasse molto da
quella del resto d'Italia e faceva riferimento alle difficoltà di
funzionamento del Consiglio scolastico regionale e dei due Consigli
distrettuali.
Ribadiva anche come questi organismi potessero rappresentare un
momento importante della vita della scuola, per cui era necessario
iniziare una riflessione seria sul loro funzionamento e sulle loro
prospettive future.
Chiedeva quindi di pensare ad un incontro-dibattito sul ruolo e
sul funzionamento degli organismi della scuola e sulle loro
prospettive future in Valle.
La proposta era di organizzare un confronto tra i vari
interessati con lo aiuto di esperti del settore, immediatamente
dopo le elezioni, con l'impegno dell'Assessore e della competente
Commissione consiliare, impegno che in sede di Consiglio e di
Commissione, la quale aveva proposto una bozza di programma, era
stato preso.
Purtroppo l'incontro-dibattito non è stato ancora
organizzato.
Alla luce di tutto questo, i sottoscritti Consiglieri
regionali
INTERPELLANO
l'Assessore alla Pubblica Istruzione per sapere:
1°) se dopo le elezioni del 13/14 dicembre u.s. per il
rinnovo degli organismi collegiali della scuola e sino ad oggi si
siano riscontrati miglioramenti nel funzionamento di tali organismi
(in modo particolare, da tale data quante e quali riunioni del
Consiglio scolastico regionale e dei Consigli di distretto sono
state convocate e con quali argomenti di una certa importanza
all'ordine del giorno);
2°) se l'Assessore intende dar corso ed entro quale data, di
intesa con la Commissione consiliare competente, alla
organizzazione dell'incontro-dibattito sul funzionamento degli
organismi collegiali della scuola.
PRESIDENTE:
Ha chiesto di parlare il Consigliere Cout. Ne
ha facoltà.
COUT - (P.C.I.):
Non penso sia necessario illustrare
ampiamente questa interpellanza perchè era già stato fatto quando
avevamo presentato un'interpellanza analoga, il 3.12.1981. Penso
sia solo necessario ribadire alcune cose, cioè mi sembra che dalla
data di elezione dei nuovi organismi collegiali della scuola, che
potevano dare spunto per una riflessione, non siano stati fatti dei
grossi cambiamenti circa un miglioramento del funzionamento degli
organismi scolastici. Pur essendo in attesa di una modifica a
livello nazionale di questi organismi, sono sempre dell'idea che in
Valle si potrebbero migliorare alcune cose. Questi miglioramenti
possono essere ottenuti se noi cominciamo a discutere, ad
approfondire, ad individuare le carenze e a trovare delle soluzioni
idonee. Ci sono state, soprattutto a livello di distretto, delle
richieste al Consiglio scolastico regionale per i programmi, ed è
da verificare fino a che punto possono essere attuati o fino a che
punto possono essere tenuti in considerazione. Sono stati inoltre
chiesti degli incontri, da parte del 2° distretto, con gli
Amministratori regionali su una serie di questioni, sul programma
che deve essere svolto, perchè giustamente il distretto rivendica
il diritto di essere tenuto in considerazione ed intenda chiarire
quali sono i problemi inerenti alle richieste. Quindi direi che
sarebbe opportuno fare una riflessione su questo.
Sorge però un problema: siamo abbastanza vicini alle elezioni
regionali, i Consiglieri e gli Assessori sono sempre più impegnati
per una serie di scadenze inerenti l'attività del Consiglio ed
anche giustamente, nella loro campagna elettorale, per cui è
problematico organizzare questo incontro con gli interessati e con
i tecnici, sebbene sia necessario farlo abbastanza presto.
Su questo c'era un impegno da parte dell'Assesore, avevamo già
steso un minimo di programma, quindi direi che sarebbe bene
decidere se lo vogliamo fare.
PRESIDENTE:
Ha chiesto di parlare l'Assessore Viglino. Ne
ha facoltà.
M.IDA VIGLINO - (U.V.):
Je sais que je m'étais engagée
d'organiser ce séminaire et puis, malheureusement, tous les travaux
auxquels l'Assessorat à l'Intruction Publique doit faire face, ont
empêché la réalisation de cette rencontre.
De toute façon, je désire répondre d'une manière un peu
synthétique aux demandes qui ont été posées: au premier point de
l'interpellation, je dois dire à M.Cout que depuis les élections du
13 et 14 décembre 1981, au 22 mars 1983, nous avons eu trois
réunions du Conseil régional scolaire, et les réunions suivantes
des sections horizontales - parce qu'il faut réfléchir que ce n'est
pas seulement le Conseil scolaire régional mais également les
organismes que ce même Conseil a voté, qui doivent, fonctionner-:
trois réunions de l'école maternelle, cinq de l'école élémentaire,
trois de l'école moyenne, six de l'école supérieure.
Nous avons eu également six réunions des sections verticales que
le Conseil scolaire avait votées et en plus six réunions du Conseil
de district n. 1 et quatre réunions du Conseil de district n. 2. Je
ne lis pas la liste des objets à l'ordre du jour, mais je vais
faire avoir aux Conseillers qui ont présenté l'interpellation, la
photocopie de ces mêmes ordres du jour.
Donc j'ai l'impression que les organismes collégiaux sont en
train de fonctionner et continuent à fonctionner avec un rythme qui
dépend des nécessités que nous avons de leurs réunions. D'autre
part il est presque impossible d'organiser actuellement les
séminaires qui avaient été prévus dans la 5ème Commission parce que
nous sommes en train d'appliquer la loi n. 270, et nous avons à
présent, en ce qui concerne l'école maternelle, deux directeurs
didactiques, la coordinatrice, six enseignants de l'école
maternelle et un professeur de français, qui sont en train de
constituer les Commissions pour les concours ordinaires et pour les
examens d'habilitation.
Pour l'école élémentaire nous avons un directeur didactique,
deux enseignants élémentaires et un professeur de français.
En ce qui concerne l'école moyenne nous avons trois directeurs
d'école moyenne et onze professeurs titulaires et pour l'école
secondaire nous sommes en train de préparer les Commissions, qui
doivent débuter leurs travaux avec trois directeurs des écoles
secondaires et trente professeurs titulaires.
En ce moment il nous est impossible de pouvoir organiser ce
séminaire qui intéresse d'une façon particulière tous les
enseignants de l'école, parce que la plupart d'entre eux, ou font
partie des Commissions d'examens, ou participent eux-mêmes aux
examens.
La question pourra être reproposée dans le courant de l'année
prochaine, lorsque tous ces examens auront pris fin et les
professeurs et les enseignants seront disponibles pour pouvoir
participer à ce séminaire.
PRESIDENTE:
Ha chiesto di parlare il Consigliere Cout. Ne
ha facoltà.
COUT - (P.C.I.):
Evidentemente sul funzionamento degli
organismi collegiali abbiamo dei pareri abbastanza diversi. Secondo
me ci sono delle carenze notevoli in quello che il funzionamento
degli organismi scolastici della scuola, specialmente quelli a
livello superiore, Consiglio scolastico di distretto e regionale, e
soprattutto nei rapporti che ci devono essere fra questi e gli
altri organi di decisione nella scuola. Ci sono delle richieste che
non sono ancora state soddisfatte e che andrebbero definite. Quindi
direi che su questo sarebbe bene discutere assieme a tutti gli
interessati ed è quanto noi avevamo chiesto fin dal dicembre
1981.
Per il resto tutto quello che posso dire è che mi dispiace molto
che dall'inizio di dicembre del 1981, per un motivo o per l'altro,
non siamo ancora riusciti ad organizzare questo incontro-dibattito
che andrà spostato a ottobre-novembre, quindi probabilmente alle
elezioni dei nuovi organismi della scuola; abbiamo quindi perso del
tempo prezioso che ci poteva servire per chiarire alcune cose.
Questa interpellanza l'ho presentata perchè temevo che questo
impegno che ci eravamo presi, anche con alcuni interessati al mondo
della scuola, non potesse essere soddisfatto e ci dispiace molto
constatare che fino allo scadere di questa legilatura nulla potrà
essere fatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK