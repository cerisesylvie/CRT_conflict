Consiglio Regionale della Valle d'Aosta - Oggetto del Consiglio n. 1888 del 9 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
LAVORO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1888 del 9 marzo 2016 - Resoconto
OGGETTO N. 1888/XIV - Interpellanza: "Interventi per
garantire trasparenza e pari opportunità in materia di assunzione
nelle società partecipate".
Viérin M. (Presidente) -
Punto n. 34 dell'ordine del
giorno. La parola alla collega Certan.
Certan (ALPE) -
Grazie Presidente.
Abbiamo parlato anche in questa seduta del Consiglio regionale
di occupazione, ma anche di perdita di lavoro, in particolare,
questa mattina abbiamo parlato di probabile perdita del lavoro a
tempo indeterminato per 12 lavoratori di un'impresa di una ditta di
trasporti valdostana. Il gruppo ALPE ha messo in evidenza diverse
volte, e dobbiamo purtroppo metterlo in evidenza anche oggi, che in
questo momento di grave crisi occupazionale non per tutti i
valdostani funziona nello stesso modo, soprattutto per chi ha
necessità di lavoro. Esistono valdostani di serie A, valdostani di
serie Z, esistono valdostani che perdono il lavoro anche a tempo
indeterminato, esistono valdostani che, pur non avendo particolari
caratteristiche o
curricula
, riescono ad essere assunti.
Credo che, da un punto di vista normativo, ci sia tutto quello che
è necessario. In questi giorni è venuto in Valle d'Aosta per una
serie di conferenze un magistrato antimafia, il Procuratore di
Agrigento, Salvatore Vella, che ha ribadito molte volte che le
regole ci sono in Italia - e noi oggi diciamo ci sono anche in
Valle d'Aosta - l'importante è poi farle rispettare. Sul farle
rispettare e su come si fanno rispettare noi continuiamo ad avere
ogni tanto dei dubbi e continuiamo a mettere in evidenza che ci
sono delle anomalie.
Quali sono le leggi. La legge Madia, ad esempio, sulle società
partecipate, perché non solo la pubblica amministrazione ma anche
le società partecipate della Regione dovrebbero seguire le stesse
norme, la legge Madia è chiara soprattutto per quanto riguarda il
passaggio in cui viene evidenziata la necessità di equità,
trasparenza e pari opportunità per il reclutamento del personale,
pari opportunità per tutti i cittadini, chiaramente che abbiamo i
vari requisiti. Ci sono altre norme: al comma 3 dell'articolo 35
del decreto legislativo n. 165/2001 (Norme generali
sull'ordinamento del lavoro alle dipendenze delle pubbliche
amministrazioni) si dice chiaramente quali sono le procedure di
reclutamento del personale e anche lì si citano nuovamente le pari
opportunità, chiaramente se ci sono i requisiti, trasparenza,
equità, siamo sempre sugli stessi punti; nella legge n. 44/2010
(Criteri e modalità per il reclutamento del personale, conferimento
degli incarichi) si parla di principi di trasparenza, pubblicità,
imparzialità; l'articolo 18 del DL n. 112/2008 richiama questi
stessi principi. Ci sembra quindi di parlare abbastanza di acqua
calda, ma, a quanto pare, non sempre funziona in questo modo.
La notizia che un parente di un Assessore in carica è stato
assunto in una nota società partecipata valdostana è rimbalzata già
da diversi mesi e noi abbiamo voluto a questo punto approfondire e
capire meglio secondo quali criteri e quali regole è stato assunto.
Il Presidente Rollandin giustamente qualche seduta fa del Consiglio
ci ha ricordato che non è che perché uno è un parente di un
amministratore deve essere penalizzato, chiaramente. Noi quindi
abbiamo chiesto quali erano i requisiti che si tengono in
considerazione per l'assunzione e in un'audizione in Commissione i
Dirigenti della società CVA ci hanno chiaramente indicato quali
sono le regole che seguono: hanno una banca dati, seguono una
procedura che è utilizzata anche da ENEL, chiaramente c'è una banca
dati di
curricula
, di requisiti indicati, in alcuni casi c'è
un colloquio orale, in altri casi eventualmente anche una prova
scritta, ad esempio, quando ci sono state molte richieste di
candidature, chiaramente c'è stata anche una prova scritta; c'è una
commissione di tre persone, due di area tecnica e uno di un ufficio
del personale, che valutano e fanno le loro dovute scelte.
Quando noi abbiamo chiesto in particolare riguardo alle ultime
assunzioni, ci è stato detto che sono state fatte delle assunzioni
a contratto interinale, quindi a tempo determinato, e che il
personale assunto è in qualche modo in formazione, cioè
praticamente con le risorse della comunità valdostana sono in
formazione e stanno lavorando...riguardo chiaramente ad alcuni
settori. Ci è stato spiegato che è un contratto interinale poiché
c'era la necessità in breve, in sintesi di gestire alcune
situazioni relative a degli impianti particolari, impianti in
questo caso eolici e quindi è stato necessario affiancare alla
persona dell'ufficio legale che aveva sempre seguito i contratti
anche una competenza tecnica, cioè un ingegnere. Un ingegnere con
competenze tecniche è stato inserito, assunto, formato nell'ufficio
legale, perché era necessaria in quel momento questa figura
particolare tecnica che fosse inserita però in tale ufficio. Mi
permetto di sottolineare che ci è stato proprio detto in
Commissione che la persona sta dando buona prova di sé, cioè si sta
formando bene e, quando si deciderà come società di consolidare
questa posizione, si farà una selezione e se la persona parteciperà
a questa selezione, insieme chiaramente ad altre persone che si
immagina potrebbero avere gli stessi requisiti, speriamo che si
giochi bene le sue carte, altrimenti verrà assunta un'altra
persona. È stato quindi formato con soldi pubblici, speriamo che se
decidiamo di mettere questa posizione a tempo indeterminato, si
giochi bene le sue carte visto che l'abbiamo formato, altrimenti
saremo obbligati a prendere altre persone. Io trovo che non sia
molto né trasparente, né segua delle regole di pubblicità questo
tipo di strano connubio fra esigenze tecniche ed esigenze legali,
né segua delle regole di imparzialità.
Io non vorrei andare troppo nel dettaglio, non so se sia un
sistema clientelare quello che c'è in Valle d'Aosta, sono andata
però a prendermi la definizione di clientelismo, perché così i
cittadini e noi tutti potremo capire se questo può rientrare in
quest'aspetto oppure no, perché sono delle valutazioni molto
particolari e ognuno di noi potrà cercare la propria definizione:
"il clientelismo in politica è una pratica disonesta per cui
personaggi influenti o individui inseriti in amministrazioni
pubbliche instaurano un sistema di favoritismi e scambi fondato
sull'assegnazione arbitraria di risorse, prebende, benefici, posti
di prestigio nel panorama politico-sociale con chi non avrebbe
alcun titolo per godere di tali favori". Questa è la definizione di
clientelismo data da Wikipedia, non da me, quindi l'ho presa da lì,
non so se queste forme possano essere in qualche modo inglobate in
questo, io però chiedo al Governo regionale, e in particolare al
Presidente, se ritenga che siano state garantite pari opportunità
per tutti i cittadini. Grazie.
Presidente -
La parola al Presidente della Regione.
Rollandin (UV) -
Merci Président.
Je crois que la collègue a posé des questions et elle s'est déjà
donné les réponses étant donné que le thème a fait l'objet d'une
question posée lors d'une séance de la Commission compétente.
En ce qui me concerne, la II
e
Commission du Conseil a
reçu les représentants de la société à laquelle la Conseillère a
fait référence, qui ont fourni les explications à ce propos que la
collègue a déjà relues. En 2015 l'un des secteurs non-techniques de
ladite société, ayant besoin des compétences spécifiques d'un
diplômé en génie environnemental et territorial, afin d'obtenir un
soutien relatif à des thèmes techniques particuliers, a procédé à
une recherche de personnel en faisant appel à quatre agences de
recrutement, ce qui n'a pas été dit: Adecco, Manpower, Gi Group et
Synergie. Une commission d'examen, composée de trois membres, a
ensuite auditionné les cinq candidats qui avaient été sélectionnés
sur la base de leur titre d'étude, ce que la collègue n'a pas
dit.
Évidemment peut-être que le procès-verbal n'a pas été suffisant,
je voudrais vous faire comprendre que, d'après ce que disait la
collègue, on avait pris un individu quelconque et on lui avait
donné la possibilité de travailler de cette façon, tandis qu'au
contraire une sélection a été faite, comme je viens de le dire, à
travers quatre agences et je crois qu'il y a aussi eu une
commission pour analyser les cinq propositions qui avait été
faites. Je crois que cela change les choses par rapport à ce que
j'ai écouté de sa voix...et alors il fallait faire attention aussi
à utiliser des mots qui peut-être ont une signification assez
différente. Suite aux contacts échangés avec l'agence, où était
inscrit le candidat ayant été retenu, ce dernier à intégré la
société par un
contratto di somministrazione
à durée
déterminée de six mois; la procédure qui a été suivie semble
parfaitement correcte et régulière.
Pour l'autre question: "se ritiene...", et cetera, il faut
préciser que, si la société décidera de maintenir ce poste au sein
de son organisation, non pas la personne, mais bien le poste, elle
lancera, comme c'est normal, au moment venu, une procédure de
sélection, à laquelle toutes les personnes en possession des
conditions et des titres requis pourront participer. Je crois que
celle-ci soit la règle qu'on est en train d'appliquer aussi avec la
loi sur les sociétés participées, Madia comprise, et donc je crois
que cette règle a été respectée et sera respectée.
Président
- Merci Président. La parole à la Conseillère
Certan.
Certan (ALPE) -
Grazie Presidente.
I dubbi che avevamo rimangono, anzi forse sono aumentati perché
io mi sono attenuta a delle precise risposte non che ho letto, ma
che ho sentito e a delle domande che ho fatto in Commissione, credo
di avere citato tutto quello che dovevo citare. Lei sa benissimo
che non c'è nessuna garanzia a chiedere a quattro agenzie diverse,
perché comunque non è quello che garantisce la trasparenza e le
pari opportunità, l'imparzialità è garantita da delle
assegnazioni...o da delle segnalazioni che vengono fatte e quindi
non ci sembra proprio che questo possa giustificare la sua
risposta.
Lei ha parlato di "un quelconque", non era "un quelconque", lo
sappiamo Presidente, ci dispiace che oggi non ci sia il Governo
regionale al completo, perché crediamo che sia importante che su
alcuni dibattiti che abbiamo in aula consiliare siano sempre
presenti tutti, ma sappiamo che adesso i mezzi di informazione
possono arrivare ovunque.
La risposta al secondo quesito, lei mi dice
en francais
:
"elle semble parfaitement en règle", le devo dire Presidente che
quel "semble" è proprio la differenza fra la trasparenza e la non
trasparenza, "semble" vuol proprio dire che appare trasparente, ma
non dà nessuna certezza. Perché noi continuiamo ad insistere su
regole trasparenti, regole uguali per tutti e perché continuiamo ad
insistere sul fatto che un sistema clientelare con la società di
oggi non può più essere sostenibile? Perché crediamo che ci siano
ormai troppi lavoratori che non hanno più delle opportunità di
lavoro, sono lavoratori che per tutta una vita hanno costruito e
hanno impegnato loro risorse per il loro lavoro e oggi si ritrovano
a non avere le pari condizioni.
Questa mattina noi eravamo qua in Consiglio regionale, mentre
lei, Presidente e il Presidente Viérin, vi siete recati
all'inaugurazione dell'Anno giudiziario, credo che il neo
Procuratore regionale della Corte dei Conti sia stato abbastanza
preciso, almeno da quello che noi possiamo leggere dai mezzi
stampa, perché noi eravamo qua in Consiglio a continuare il
dibattito e non abbiamo potuto assistere. Si è posta l'attenzione
sulla congruità dell'utilizzo delle risorse pubbliche e sul fatto
che se certe scelte politiche, anche con l'avallo dei tecnici, non
sono dimostrabili e non sono sostenibili, il politico che continua
a fare tali scelte con le risorse pubbliche deve risponderne e deve
pagare. Credo quindi che non siamo fuori strada, non abbiamo perso
la bussola, non ce l'abbiamo con nessuno, ma pretendiamo che il
Governo regionale si occupi di tutta la Valle d'Aosta e di tutti i
lavoratori valdostani e non solo di qualcuno, "d'un quelconque"
come lo ha definito lei,
d'un quelconque qui n'à pas de travail
ou qui perd le travail
.
Si dà atto che dalle ore 17.39 assume la presidenza il
Vicepresidente Rosset.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK