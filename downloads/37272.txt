Consiglio Regionale della Valle d'Aosta - Oggetto del Consiglio n. 1091 del 25 marzo 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Presidio ospedaliero
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1091 del 25 marzo 2015 - Resoconto
OGGETTO N. 1091/XIV - Interpellanza: "Introduzione presso
l'ospedale regionale del nuovo sistema robotico per gli interventi
chirurgici in laparoscopia".
Presidente
- Per l'illustrazione, la parola al
Consigliere Fabbri.
Fabbri (UVP)
- Sì, grazie Presidente.
Con questa interpellanza vogliamo portare all'attenzione del
Consiglio Valle - anche se non è così numeroso in questo momento -
un'importante decisione che l'azienda USL ha adottato alla fine del
2014, e cioè l'acquisto tramite noleggio di un nuovo robot
chirurgico che ha comportato un impegno di spesa di notevole
portata. Si tratta infatti di un impegno di spesa di 4 milioni 731
mila euro complessivi nei nove anni di noleggio, senza contare poi
i costi che deriveranno dall'assicurazione
full risk
che, a
partire dal terzo anno, graveranno su questo acquisto, costi che
generalmente valgono il 10 percento dell'importo della macchina e
quindi si tratterà di un altro milione e mezzo di euro in sei
anni.
La nostra richiesta è volta a capire se tale scelta è stata
dettata da un piano strategico messo a punto dalla direzione
dell'USL, che preveda, attraverso questo strumento, uno sviluppo
aziendale e una valorizzazione del nostro ospedale guardando anche
al di fuori dei nostri confini regionali. Dal punto di vista
strettamente funzionale non vi è certezza scientifica - né del
resto potrebbe essercene - che tale tipo di intervento abbia un
risultato migliore rispetto alle tecniche tradizionali, come
ampiamente riportato anche dalla letteratura. Quello che è certo è
che è una tecnica molto più costosa, tant'è che le DRG che
prevedono interventi di tale tipo sono state aumentate di 1. 500
euro rispetto agli altri tipi di intervento (l'Assessore dice di
no, ma c'è una delibera della Regione). Comunque, nel leggere le
varie pubblicazioni e gli studi fatti sulla sostenibilità economica
dell'uso di questi robot chirurgici, si evince che per ottenere
un'equivalenza di tipo economico fra le varie tecniche bisognerebbe
fare un numero di interventi che è molto superiore rispetto a
quelli programmati attualmente (dalla delibera mi sembra vengano
programmati 85 interventi circa all'anno). Infatti la ditta stessa
prevede che il
break even
, cioè il rapporto tra l'equilibrio
economico dell'uso di questi robot, sia sui 250-350 interventi
all'anno. Ora, come dicevo, dalla lettura della delibera ASL, al di
là della considerazione sulla mobilità passiva che deriverebbe dal
ritorno all'intervento classico...e che poi non è così certa,
perché non è che tutti debbano volere un intervento in tipo di
laparoscopia assistita roboticamente, e che così non è certa, non
vi è alcuna considerazione sui prevedibili sviluppi di mobilità
attiva, per cui chiediamo all'Assessore se lui è a conoscenza di
tali piani di sviluppo e, se non lo è, di sollecitare magari la
direzione a metterli a punto.
Con questa nostra interpellanza, come con tante interpellanze
che ci sono state e che seguiranno su questi tipi di eccellenza
nella nostra sanità, non voglio assolutamente dire che siamo
sfavorevoli a questo tipo di cosa, né alla chirurgia robotica, né a
come abbiamo trattato ultimamente la situazione della Clinica di
Saint-Pierre, assolutamente no, ma vorremmo che tutte queste
iniziative garantiscano una migliore assistenza sanitaria ai nostri
concittadini e che con queste iniziative si riesca a far apprezzare
la nostra struttura ospedaliera da parte di utenti extraregionali.
Però, siccome si tratta di soldi pubblici e di notevole quantità di
soldi pubblici, vorremmo che, a fronte di impegni così onerosi e
nel momento attuale in cui a causa dei tagli di bilancio si fanno,
direi, delle economie all'osso...tante volte anche la Consigliera
Fontana ha riportato questo concetto in questo nostro
Consiglio...vorremmo essere rassicurati che questi tipi di
investimento siano stati presi con grande ponderazione e non solo
per questioni di prestigio o di comodità di impiego. Grazie.
Presidente -
Per la risposta, la parola all'Assessore
Fosson.
Fosson (UV)
- Sì, grazie Presidente. Aderisco soprattutto
a questa sua ultima parte, nel senso che la ponderazione in queste
scelte non è stata da poco; a noi, poi, che non abbiamo più un'età
giovanile, il discorso di affrontare correttamente una prostata
interessa molto.
Chiarisco volentieri il problema, nel senso che l'acquisto non è
di una tecnologia nuova, ma è la sostituzione di un robot
chirurgico vecchio che è stato portato in Valle d'Aosta nel 2003,
quando una fondazione bancaria regalò il primo "Da Vinci" alla
Chirurgia del dottor Parini, che è stato uno dei primi chirurghi
italiani ad avere l'ambizione di usarlo. Io mi ricordo negli ultimi
mesi in cui ho lavorato, nel 2003, quando eravamo lì ad imparare le
tecniche che rendevano l'intervento chirurgico molto più preciso,
perché un gesto innaturale fatto in laparoscopia davanti alla
televisione nel robot diventa tridimensionale, per cui viene
riportato ad un gesto più facile, più preciso, che dà meno
complicanze. Quindi noi abbiamo avuto dal 2003 in poi 12 anni di
esperienza robotica che non poteva più essere portata avanti con il
vecchio apparato, perché cadeva letteralmente a pezzi; negli ultimi
interventi di robotica alcuni pezzi sono caduti sul paziente. La
ditta costruttrice a fine 2014, ci ha detto: "Noi non vi forniamo
più nessun pezzo di questo vecchio Da Vinci", però dal 2003, in 12
anni di attività robotica, si è sviluppata una professionalità che
non c'è in molte altre regioni e in molti altri centri:
professionalità dei medici, professionalità delle sale operatorie e
del personale tecnico. La
learning curve
, cioè la linea di
apprendimento per poter intervenire con il robot è di 300
interventi. Novara, che l'ha installato di recente, chiede corsi e
studi specifici e il concorso stesso per il Primario di urologia
prevedeva una conoscenza della tecnica robotica! Noi abbiamo 12
anni di esperienza, quando gli altri non ce l'avevano noi l'avevamo
già, e abbiamo sviluppato un'esperienza in questo campo. Il gesto
chirurgico non è facile, perché il gesto chirurgico laparoscopico
robotico è complesso. Quindi, se noi non l'avessimo sostituito,
avremmo disperso una grande professionalità, e non l'avremmo
comunque utilizzato, bensì distrutto. E poi le leggerò anche delle
lettere su questo. Il discorso di passare da una tecnica robotica
ad una tecnica laparoscopica, scrivono gli esperti, comporta 2-3
anni di apprendimento e non di non costi, perché la chirurgia
laparoscopica costa, ma l'
equipe
che fa questi interventi ha
tutta un'esperienza e una nuova
equipe
di giovani sta
crescendo professionalmente.
Lei ha detto molto correttamente che per essere performante dal
punto di vista economico bisogna fare 85 interventi. L'anno scorso
sono stati fatti quasi 100 interventi solo di urologia, io avevo
capito 85, chiedo scusa. Non sono d'accordo quando lei mi dice che
il mondo scientifico è diviso, perché il mondo scientifico non è il
singolo chirurgo, il singolo primario che si esprime, ma ci sono
delle
Consensus Conference
. Ci sono dei dati che io le
fornirò e sono poi contento anche di portarli in commissione, che
dicono per esempio che, proprio perché è molto più precisa e dà
meno complicanze. La prima complicanza è la contenzione della
vescica e non c'è più perdita di urina dalla vescica, pure il
nerv sparing
, famosissimo ed importantissimo per gli uomini,
vicino alla prostata passa un nervo e, tagliato questo, hai
l'impotenza; in generale le complicanze che costano molto, molto.
Comunque guardi, la
Consensus Conference
europea dice che la
robotica sta diventando la
gold standard
dell'attività: nel
2013 si ha avuto il contenimento vescicale del 62 contro il 48 se
si usa una tecnica laparoscopica corretta e in 2-3 anni sono da 83
a 68 le continenze urinarie, e la potenza sessuale è ancora di più,
perché passa a 85. Questi sono i dati di una
Consensus
Conference
europea! Le complicanze, i costi, il minor rimanere
in ospedale: tra gli scritti italiani c'è il quotidiano
Sanità
che l'anno scorso ha detto che anche in Italia ormai
sono tutti d'accordo che la robotica dà dei risultati decisamente
superiori e i responsabili del gruppo del Policlinico di Milano,
dicono che il ritornare ad una chirurgia laparoscopica normale
sarebbe ormai come mangiare gli spaghetti con delle bacchette
cinesi.
Le voglio citare per correttezza una lettera del dottor Pierini,
responsabile dell'Urologia dell'Ospedale di Aosta, che a fine 2010,
con visione profetica e corretta, scrive questa lettera:
"Gentile direttore, abbiamo materiale per due soli interventi
robotici, mentre molti pazienti, anche da fuori Valle, sono in
lista d'attesa da mesi per essere operati. Non si può sospendere la
chirurgia robotica senza congruo periodo di preavviso e senza aver
prima acquisito uno strumentario laparoscopico ad hoc. La chirurgia
robotica
- scrive sempre il dottor Pierini -
è diventata un
punto fermo nel trattamento di alcune patologie urologiche da sei
anni e ha caratterizzato l'urologia valdostana, mentre tutti i
centri italiani stanno attrezzandosi per questo, perché il gold
standard per alcuni interventi sta diventando la chirurgia
robotica"
. Questo lo scriveva l'ex primario di Urologia in modo
illuminato nel 2010. Tutti i dati della letteratura che le dicevo
io dicono che dal 2013 ormai è risaputo che la
gold standard
nella chirurgia della prostata è quella robotica. In America l'80
percento degli interventi sulla prostata sono fatti con la
robotica, perché forse qualcuno non lo sa, ma la prostata è il
tumore che ha più frequenza nell'uomo. Qui io le dico una cosa
personale, mi permetta, da medico e da persona che non è più
giovanissima: non mi farei operare di prostata in un centro dove
non c'è la chirurgia robotica e non farei neppure operare nessuno
dei miei conoscenti in un centro, quando a 100 chilometri di
distanza da Torino c'è una chirurgia robotica!
I costi: è vero, i costi sono quelli, però i costi ormai sono
molto ridotti, perché lei ha parlato di un importo totale, ma
l'importo è su un affitto per nove mesi e l'affitto è di 285 mila
euro all'anno più il 22 percento di IVA, per un totale di 347 mila
euro, questo è vero, per nove anni, tenendo anche conto che se non
dovesse andare l'Azienda lo può restituire. Ripeto, è un affitto!
Abbiamo comprato del materiale che poi non abbiamo utilizzato,
questo è un affitto per nove anni che ci costa 347 mila euro di
affitto e, in più, ha ragione, 180 mila euro di materiale, ma se
noi facessimo della chirurgia laparoscopica i 180 mila euro
probabilmente li spenderemo comunque, perché anche il materiale per
la chirurgia laparoscopica è comunque un materiale da usare. Se
questi 100 pazienti (l'anno scorso erano 94) non li operassimo più
qui e li mandassimo a Torino, il costo del DRG sarebbe di 5.500 a
intervento; quindi se noi ne mandassimo 100 spenderemmo una cifra
di 500 mila euro all'anno in mobilità passiva; dico ciò, e lo
ripeto, perché io non mi sentirei di far operare qui qualcuno con
una tecnica di chirurgia laparoscopica non robotica, quando
viceversa ci sarebbe tale opportunità.
Sul futuro: lei questo l'ha accennato, tutti dicono che la
robotica fa la differenza e non solo in urologia. Se alza gli occhi
le faccio vedere: questo è il dato di una
Conference
dell'urologia che palra del nostro nuovo apparato che ha una
tecnologia completamente nuova, che è molto più utilizzabile, è
molto più piccolo. Questo robot non sarà utilizzato solo
dall'urologo, ma anche per altre specialità, per esempio per la
chirurgia bariatrica, ma anche in campo ginecologico, il cui nuovo
primario, che ha un'esperienza di chirurgia ginecologica
laparoscopica, ha già chiesto di utilizzare il robot per le
isterectomie. Adesso ci sono 19 robot in Lombardia e 5 a Torino,
quando noi nel 2003 l'avevamo ed eravamo tra i pochi a utilizzarlo.
Adesso che quasi tutti vogliono il robot e mentre noi abbiamo
un'esperienza consolidata che sarebbe assurdo abbandonare questa
strada. Con Torino e con il Piemonte, soprattutto con Ivrea, ne
abbiamo parlato, c'è già un programma avanzato di collaborazione
per coinvolgere il bacino d'utenza del Canavese; manca solo la
firma politica, ma soprattutto, come dicevo, aumenterà l'utilizzo
del robot per la chirurgia bariatrica. In Chirurgia generale,
Parini l'aveva anche voluto per la chirurgia del pancreas e per
quella ginecologica. Mi sembra di aver elencato una serie di
elementi molto importanti per argomentare questa
performance
anche economica rispetto ad uno strumento che, dal punto di vista
clinico e chirurgico, è riconosciuto da tutti come qualche cosa in
più, come il Primario dell'Urologia.
Presidente
- Assessore, la invito a terminare...
Fosson (UV)
- ...ha ragione, scusi. Dicevo che l'utilizzo
del robot vive su un disequilibrio tra quello che diamo per il
numero di popolazione e per i costi, ma questo è uno dei
disequilibri meno evidenti, perché allora non dovrebbero più
esistere la chirurgia bariatrica, l'emodinamica per 120 mila
abitanti o per esempio la neurochirurgia che sempre: per il nostro
numero di abitanti non sarebbe sostenibile! Il nuovo robot oltre a
rappresentare una garanzia di continuità è anche un valore
aggiunto. Mi sembra che sia uno dei disequilibri più accettabili,
anche perché abbiamo un reparto che, se non facesse più questi
interventi, non avrebbe comunque più senso ad esistere. Sarebbe un
passaggio da un tipo di sanità, ad un altro tipo di sanità, che non
farebbe più le prestazioni più utili al paziente, e quindi si
aprirebbe tutto questo discorso nella mobilità passiva.
Presidente -
Assessore, per cortesia...
Fosson (UV)
- Si può tagliare qualche servizio ma non
diminuire la qualità dei servizi che stiamo dando.
Concludo dicendo che sono molto d'accordo, come sempre, a venire
in V Commissione per presentare queste ultime documentazioni del
2013 e del 2014 che, se vuole, le do ben volentieri. Chiederei solo
qualche mese perché l'utilizzo del nuovo robot possa essere
allargato ancora a più specialisti con numeri delle casistiche che
saranno sicuramente maggiori, mentre sul piano della qualità io
penso sia sotto gli occhi di tutti! Grazie.
Presidente -
Per la replica, la parola al Consigliere
Fabbri.
Fabbri (UVP) -
Grazie. È stato un intervento
appassionato...meno male!
Ascolti, se lei ha posto attenzione a quello che ho detto alla
fine della mia presentazione, noi non siamo assolutamente contrari
al miglioramento, ad una cosa che può qualificare e migliorare la
nostra chirurgia e la nostra assistenza sanitaria, assolutamente!
Volevamo solo portare il problema sul tema della sostenibilità
economica. Mi creda, io non sono né un medico, né tanto meno un
chirurgo, però un po' di letteratura me la sono letta anch'io e,
come le dicevo in presentazione, non tutta la letteratura...se
vuole mi metto anch'io a leggere quello che ha letto lei, perché
non è che sono venuto qua, sprovveduto, a chiederle quello...io ho
della documentazione che chiaramente dice che è una tecnica
innovativa, che alcuni vantaggi li prevede, ma non così conclamati.
Le cito solo una cosa...guardi, questo è lo studio che è stato
fatto dalla Regione Romagna, è uno studio del 2008, eh, però è a
nome del professor Ficarra:
"Il tasso dei margini chirurgici
positivi si riduce con l'aumentare dell'esperienza del chirurgo e
raggiunge tassi simili a quelli della chirurgia open..."
,
questo è uno dei tanti, quindi della chirurgia
open
, nemmeno
della laparoscopia, della
open
, pertanto della chirurgia
classica, lei mi insegna, ma non è questa la sede, né il caso di
andare a sviscerare queste cose. Io sono contento che lei ci
porterà in commissione gli esperti, dove, con tutta serenità,
affronteremo il problema; ben contenti di avere questa chirurgia
ultramoderna, se verrà dimostrato, come io mi auguro, che è anche
sostenibile. Grazie.
Presidente -
Punto 13 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK