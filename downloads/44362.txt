Consiglio Regionale della Valle d'Aosta - Oggetto del Consiglio n. 1377 del 23 marzo 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1377 del 23 marzo 2022 - Resoconto
OBJET N° 1377/XVI - Communications du Président de la
Région.
Bertin (Presidente) -
Punto n. 2 all'ordine del giorno.
Il presidente della Regione Lavevaz ne ha facoltà.
Lavevaz (UV) -
Utilizzo ancora queste comunicazioni per
fare il punto sulla situazione della pandemia nella nostra regione,
ma questa volta direi da una prospettiva diversa.
Oggi infatti è l'ultima riunione del Consiglio regionale che si
svolge nello stato di emergenza decretato per affrontare la
pandemia, che si concluderà con la fine di marzo, come è noto.
In questi mesi le restrizioni si sono sempre più allentate e dal
primo aprile verrà fatto un passo ulteriore verso la normalità,
ancora da recuperare pienamente.
I dati di questi ultimi giorni parlano di una risalita dei
numeri dei contagi, la nostra attenzione è però sulla situazione
ospedaliera che continua a migliorare; stiamo insomma uscendo
dall'emergenza ma non siamo ancora pienamente fuori dalla
pandemia.
Sono ancora necessari alcuni strumenti creati in questi due anni
per affrontare il contagio, dalla disponibilità dei Covid hotel, a
spazi adeguati per le vaccinazioni.
Per questo ringrazio ancora oggi chi continua a lavorare in
questa direzione permettendoci di affrontare con serenità quelli
che speriamo essere gli ultimi passi di questo cammino doloroso,
come è stato ricordato la settimana scorsa con le celebrazioni
della Giornata nazionale dedicata alle vittime della pandemia.
Vorrei anche relazionare brevemente sulla gestione
dell'emergenza legata all'accoglienza dei profughi ucraini che
stanno arrivando anche in Valle d'Aosta in queste settimane.
Voglio anzitutto sottolineare come la risposta della nostra
comunità sia stata particolarmente coesa e ricca in questa prima
fase: le diverse iniziative si sono armonizzate in un messaggio
chiaro di solidarietà e di accoglienza. La collaborazione tra le
Amministrazioni locali, con Regione, enti locali e le Aziende USL
si è da subito affiancata a un coordinamento con il terzo settore
che ha permesso di dare risposte coese.
Un ruolo centrale è quello ricoperto dalla Croce Rossa che ha
fatto in modo che la sua sede di Villeneuve diventasse il punto di
accesso per chi arriva in Valle d'Aosta.
Alla data di ieri erano quasi duecento le persone transitate da
Chavonne, dove viene messa in campo la prima presa in carico
sanitaria e dove si formalizza il primo contatto con chi
arriva.
Lo sforzo comune di Protezione Civile, enti locali, Azienda
sanitaria e mondo del volontariato ha quindi permesso di trovare
una sistemazione per circa quaranta persone che non avevano già una
soluzione abitativa indipendente. Il lavoro di coordinamento è
continuo in questi giorni, mentre guardiamo con orrore a quanto
accade in Ucraina e continuiamo tutti a chiedere che il conflitto
si arresti al più presto.
Je vous communique enfin que la semaine dernière j'ai rencontré,
avec les collègues Guichardaz, Sapinet et Caveri, le président du
Conseil départemental de la Savoie, monsieur Hervé Gaymard. A
l'occasion de sa visite, liée à une rencontre insérée dans le
programme de la saison culturelle il a été possible de se
confronter sur plusieurs thèmes liés à la collaboration entre les
deux côtés des Alpes. Le dialogue a également permis de comparer
des défis communs pour la Savoie et la Vallée d'Aoste face à
l'administration centrale, à Paris ou à Rome. Nous avons également
parlé de possibilités liées au nouveau traité du Quirinal qui sera
au centre d'initiatives communes entre nos deux réalités
locales.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK