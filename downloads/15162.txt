Consiglio Regionale della Valle d'Aosta - Oggetto del Consiglio n. 1663 del 22 novembre 1995 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 1663 del 22 novembre 1995 - Resoconto
SEDUTA POMERIDIANA DEL 23 NOVEMBRE 1995
OGGETTO N. 1663/X Disegno di legge: "Ulteriori modificazioni
alla legge regionale 9 agosto 1994, n. 42 (Direttive per
l'esercizio delle funzioni previste dalla legge quadro per il
trasporto di persone mediante autoservizi pubblici non di
linea)".
Articolo 1 (Estensione dei requisiti per l'iscrizione di diritto
nel ruolo)
1. Dopo l'articolo 12 della legge regionale 9 agosto 1994, n. 42
(Direttive per l'esercizio delle funzioni previste dalla legge
quadro per il trasporto di persone mediante autoservizi pubblici
non di linea), è inserito il seguente:
Articolo 12 bis
(Ulteriori categorie di soggetti iscrivibili di diritto nel
ruolo)
1. Sono altresì iscritti di diritto nel ruolo coloro che, al
momento dell'istituzione dello stesso, risultino essere dipendenti
di imprese autorizzate all'esercizio del servizio di noleggio con
conducente, oppure collaboratori familiari secondo quanto previsto
dall'articolo 230 bis del codice civile o sostituti di soggetti
titolari di licenza taxi o di autorizzazione al noleggio con
conducente, da almeno sei mesi.
2. I soggetti di cui al comma 1 sono tenuti, entro tre mesi
dalla data di entrata in vigore del presente articolo, a presentare
domanda, su apposito modulo, al Servizio del commercio, zona franca
e contingentamento dell'Assessorato dell'industria, commercio e
artigianato, allegando copia dei documenti atti a comprovare i
requisiti di cui al comma 1 e provvedendo contestualmente al
pagamento dei diritti di segreteria di cui all'articolo 10.
3. I soggetti di cui al comma 1 sono iscritti di diritto nel
ruolo previo accertamento della sussistenza delle condizioni e dei
requisiti di cui alla presente legge."
Articolo 2 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Si dà atto che alle ore 18,40 il Consigliere Lanièce si
allontana definitivamente dall'adunanza.
Presidente Ha chiesto la parola il relatore, Consigliere
Chenuil.
Chenuil (GV-PDS-SV) Il presente disegno di legge viene proposto
per modificare la legge regionale del 9 agosto '94, n. 42.
Con l'articolo 12 bis si estende il diritto di iscrizione a
ruolo per l'esercizio di trasporto di persone mediante autoservizi
pubblici non di linea ai seguenti soggetti: ai dipendenti di
imprese autorizzate, ai collaboratori familiari di dette imprese,
ai sostituti titolari di licenza o di autorizzazione al noleggio
con conducente da almeno sei mesi.
Al comma 2 si determina in tre mesi il tempo utile per
presentare le domande per l'iscrizione dall'entrata in vigore della
presente legge.
L'articolo 2 è la dichiarazione di urgenza ai sensi
dell'articolo 31, comma 3, dello statuto speciale della Valle
d'Aosta.
Presidente Qualcuno chiede la parola? Se nessuno chiede la
parola, si passa all'esame dell'articolato.
Pongo in votazione l'articolo 1:
Presenti e votanti: 31
Favorevoli: 30
Contrari: 1
Presidente Pongo in votazione l'articolo 2:
Presenti, votanti e favorevoli: 30
Presidente Pongo in votazione la legge nel suo complesso:
Presenti, votanti e favorevoli: 30
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK