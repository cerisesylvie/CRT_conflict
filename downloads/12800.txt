Consiglio Regionale della Valle d'Aosta - Oggetto del Consiglio n. 3756 del 25 settembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3756 del 25 settembre 1992 - Resoconto
OGGETTO N. 3756/IX Programma per l'apertura al pubblico di
alcuni monumenti di interesse archeologico.
(Approvazione di
mozione)
Mozione Preso atto dei cospicui fondi destinati, da anni,
agli scavi archeologici nella nostra regione;
Constatato che dopo tutti questi anni e le rilevanti spese
alcuno di detti scavi né alcun monumento è accessibile al pubblico
(terme romane, criptoportico, chiesa paleocristiana, eccetera
);
il Consiglio regionale della Valle d'Aosta
Impegna
la Giunta regionale:
a) a subordinare l'iscrizione in bilancio, per l'esercizio 1993,
di somme destinate ad interventi sul patrimonio archeologico, alla
definizione da parte del servizio competente di un programma che
preveda, nel corso del prossimo anno, l'apertura al pubblico di
almeno alcuni dei monumenti da troppo tempo oggetto di ricerche
archeologiche;
b) a sottoporre detto programma all'esame ed all'approvazione
del Consiglio regionale.
F.to Trione, Chiofalo.
Presidente Hanno chiesto d'illustrare la mozione indicata in
oggetto il Consigliere Trione.
Trione (DC)
Anche questa mozione naturalmente va al
pari con la precedente. Era una mozione che già era stata
presentata e poi decaduta e che abbiamo ritenuto particolarmente
importante ed interessante, pertanto l'abbiamo riproposta
immaginando che anche su questo argomento il Consiglio sia al gran
completo d'accordo.
La mozione concerne appunto i tanti fondi destinati agli scavi
che negli ultimi anni, ma credo che da sempre, vengono destinati
dall'Amministrazione regionale senza peraltro risolvere in maniera
compiuta uno dei tanti problemi che sono rimasti.
Pertanto la mozione ovviamente chiede che d'ora in poi le somme
destinate agli interventi sul patrimonio artistico archeologico
vengano fatti oggetto di una discussione in Consiglio prima di
appunto richiederne l'iscrizione in bilancio e di sottoporre questo
programma di interventi all'approvazione del Consiglio regionale.
Riconoscendo naturalmente i diritti d'autore di questa mozione a
coloro che l'avevano presentata mi pare due o tre mesi fa
ovviamente.
Presidente
Ha chiesto di parlare il Consigliere
Chiofalo.
Chiofalo (DC)
Grazie Presidente. Volevo aggiungere
solo alcune cose. Gli scavi archeologici di via Gran Tournalin,
quindi la villa romana, che sono in corso da una vita e ancora
tuttora sono in corso, alcuni mesi fa, alla fine di giugno, sono
stati messi a dimora delle piante. Adesso, con l'inizio dei lavori,
hanno messo a nudo le radici delle piante e molte di queste
appaiono già secche.
Vorrei che l'Assessore mi potesse spiegare la ragione di questo
e facesse in modo che ciò non avvenga. Sarebbe opportuno accertarsi
delle condizioni del terreno e del sottosuolo (eventuali reperti
archeologici) prima di offrirlo come dimora ad alcune piante.
Chiedo dunque al Presidente delle delucidazioni in merito a
questo.
Presidente
Ha chiesto di parlare l'Assessore al
Turismo, Sport e Beni Culturali Voyat.
Voyat (UV)
En reconnaissant au groupe de la Démocratie
Chrétienne le grand travail de traduction qu'il a fait, nous
acceptons la motion. C'est évident, c'est un problème que nous
aussi nous avions déjà vu au mois de mai et c'est pratiquement la
même chose que nous avions fait, nous l'acceptons.
Pour ce qui m'a demandé le Conseiller Chiofalo, avec toute
sincérité je n'ai pas bien compris qui a mis les plantes et de
quelle façon se passent les choses. Avec toute sincérité je ne
savais pas de ce problème, je verrai en tout cas de demander le
pourquoi on va faire sécher les plantes en rue Grand Tournalin.
Si dà atto che alle ore 11.38 riassume la Presidenza il
Presidente Bich
Presidente
Se nessun altro Consigliere chiede di
intervenire dichiaro chiusa la discussione. Pongo in votazione la
mozione in oggetto:
Esito della votazione:
Presenti, votanti e favorevoli: 27
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK