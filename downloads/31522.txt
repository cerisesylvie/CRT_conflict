Consiglio Regionale della Valle d'Aosta - Oggetto del Consiglio n. 567 del 20 maggio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 567 del 20 maggio 2009 - Resoconto
OGGETTO N. 567/XIII - Disegno di legge: "Incentivi regionali,
per l'anno 2009, per il rinnovo tecnologico del parco auto e moto
circolante in Valle d'Aosta".
Articolo 1
(Oggetto e finalità)
1. La presente legge, nel quadro della politica comunitaria,
statale e regionale tesa allo sviluppo di una mobilità sostenibile
e al miglioramento della qualità dell'aria e dell'ambiente
attraverso la riduzione delle emissioni inquinanti, in conformità
alle previsioni del Piano regionale per il risanamento, il
miglioramento ed il mantenimento della qualità dell'aria per gli
anni 2007/2015, approvato ai sensi dell'articolo 3, comma 6, della
legge regionale 30 gennaio 2007, n. 2 (Disposizioni in materia di
tutela dall'inquinamento atmosferico ed approvazione del Piano
regionale per il risanamento, il miglioramento ed il mantenimento
della qualità dell'aria per gli anni 2007/2015), promuove, per
l'anno 2009, il rinnovo tecnologico del parco auto e moto
circolante in Valle d'Aosta mediante la concessione di incentivi
per l'acquisto, a seguito di demolizione di quelli tecnologicamente
più obsoleti, di nuovi veicoli a minor impatto ambientale.
2. Al fine di rafforzare ulteriormente le misure tendenti
alla riduzione dei gas-serra, la presente legge incentiva inoltre
l'acquisto di veicoli ecologici ad alimentazione ibrida, elettrica
o con carburanti alternativi meno inquinanti.
Articolo 2
(Definizioni)
1. Ai fini della presente legge, si intende per:
a) autovettura, un veicolo destinato al trasporto di persone,
avente al massimo nove posti, compreso quello del
conducente;
b) autocarro, un veicolo destinato al trasporto di cose e
delle persone addette all'uso o al trasporto delle cose
stesse;
c) motocarro, un veicolo a tre ruote destinato al trasporto
di cose;
d) motoveicolo per trasporti specifici, un veicolo a tre
ruote destinato al trasporto di determinate cose o di persone in
particolari condizioni e caratterizzato dall'essere munito
permanentemente di speciali attrezzature relative a tale
scopo;
e) ciclomotore, un veicolo a motore a due o tre ruote avente
le seguenti caratteristiche:
1) motore di cilindrata non superiore a 50 cm³, se
termico;
2) capacità di sviluppare su strada orizzontale una velocità
fino a 45 km/h;
f) quadriciclo leggero, un veicolo a quattro ruote la cui
massa a vuoto, esclusa la massa delle batterie per i veicoli
elettrici, è inferiore o pari a 350 chilogrammi, la cui velocità
massima per costruzione è inferiore o uguale a 45 km/h e avente una
delle seguenti caratteristiche:
1) cilindrata del motore inferiore o pari a 50 cm3 per i
motori ad accensione comandata;
2) potenza massima netta inferiore o uguale a 4 kW per gli
altri motori a combustione interna;
3) potenza nominale continua massima inferiore o uguale a 4
kW per i motori elettrici;
g) quadriciclo pesante, un veicolo a quattro ruote diverso da
quello di cui alla lettera f), la cui massa a vuoto, esclusa la
massa delle batterie per i veicoli elettrici, è inferiore o pari a
400 chilogrammi, 550 chilogrammi per i veicoli destinati al
trasporto di merci, e la cui potenza massima netta del motore è
inferiore a 15 kW;
h) motociclo, un veicolo a due ruote destinato al trasporto
di persone in numero non superiore a due, compreso il
conducente.
CAPO II
INCENTIVI PER IL RINNOVO TECNOLOGICO DEL PARCO AUTO E
MOTO
Articolo 3
(Demolizione e acquisto di nuove autovetture)
1. La Regione concede un contributo di euro 1.300 per
l'acquisto di autovetture nuove di fabbrica immatricolate come Euro
4 o Euro 5, che emettono non oltre 140 grammi di CO2 per
chilometro, a fronte della sostituzione, mediante demolizione, di
altra autovettura immatricolata come Euro 0, Euro 1 o Euro
2.
2. Se le autovetture di nuova immatricolazione sono dotate di
filtro antiparticolato (FAP o DPF), il contributo è di euro
1.500.
3. Qualora il beneficiario del contributo sia un soggetto
handicappato in situazione di gravità, portatore di gravi
difficoltà motorie certificate ai sensi degli articoli 3 e 4 della
legge 5 febbraio 1992, n. 104 (Legge-quadro per l'assistenza,
l'integrazione sociale e i diritti delle persone handicappate),
ovvero un soggetto grande invalido del lavoro, portatore di gravi
difficoltà motorie, i contributi di cui al presente articolo sono
concessi a prescindere dal requisito relativo al livello massimo di
emissioni di CO2 per chilometro di cui al comma 1.
Articolo 4
(Demolizione e acquisto di nuove autovetture con
alimentazione a gas metano, GPL, elettrica e ad idrogeno)
1. La Regione concede un contributo di euro 1.500 per
l'acquisto di autovetture nuove di fabbrica ed omologate dal
costruttore per la circolazione con alimentazione del motore,
esclusiva o doppia, con gas metano o GPL o con alimentazione del
motore elettrica o ad idrogeno, a fronte della sostituzione,
mediante demolizione, di altra autovettura immatricolata come Euro
0, Euro 1 o Euro 2.
2. Il contributo di cui al presente articolo non è cumulabile
con quello di cui all'articolo 3.
Articolo 5
(Demolizione e acquisto di nuovi autocarri)
1. La Regione concede un contributo di euro 1.300 per
l'acquisto di autocarri nuovi di fabbrica di peso complessivo non
superiore a 3,5 tonnellate immatricolati come Euro 4 o Euro 5, a
fronte della sostituzione, mediante demolizione, con altro
autocarro avente sin dalla prima immatricolazione la medesima
categoria e peso complessivo non superiore a 3,5 tonnellate ed
immatricolato come Euro 0, Euro 1 o Euro 2.
2. Se gli autocarri di nuova immatricolazione sono dotati di
filtro antiparticolato (FAP o DPF), il contributo è di euro
1.500.
Articolo 6
(Demolizione e acquisto di nuovi autocarri con alimentazione
a gas metano, GPL, elettrica e ad idrogeno)
1. La Regione concede un contributo di euro 1.500 per
l'acquisto di autocarri nuovi di fabbrica ed omologati dal
costruttore per la circolazione con alimentazione del motore,
esclusiva o doppia, con gas metano o GPL o con alimentazione del
motore elettrica o ad idrogeno, a fronte della sostituzione,
mediante demolizione, di altro autocarro immatricolato come Euro 0,
Euro 1 o Euro 2.
2. Il contributo di cui al presente articolo non è cumulabile
con quello di cui all'articolo 5.
Articolo 7
(Riconversione)
1. La Regione concede un contributo di euro 500 per la
riconversione dell'alimentazione di autovetture e di autocarri
immatricolati come Euro 0 o superiori con installazione di impianto
a gas metano o a GPL.
2. Ai fini dell'ammissibilità a contributo, la riconversione
deve essere certificata da un'officina autorizzata
all'installazione degli impianti e deve risultare dalla carta di
circolazione.
Articolo 8
(Demolizione e acquisto di nuovi motocarri o di nuovi
motoveicoli per trasporti specifici)
1. La Regione concede un contributo di euro 500 per
l'acquisto di motocarri nuovi di fabbrica immatricolati come Euro 2
o superiori, a fronte della sostituzione, mediante demolizione, di
altro motocarro immatricolato come Euro 0 o Euro 1.
2. La Regione concede un contributo di euro 500 per
l'acquisto di motoveicoli per trasporti specifici nuovi di fabbrica
immatricolati come Euro 2 o superiori, a fronte della sostituzione,
mediante demolizione, di altro motoveicolo per trasporti specifici
immatricolato come Euro 0 o Euro 1.
Articolo 9
(Demolizione e acquisto di nuovi ciclomotori, quadricicli
leggeri e pesanti o motocicli)
1. La Regione concede un contributo di euro 300 per
l'acquisto di ciclomotori e di quadricicli leggeri o pesanti nuovi
di fabbrica immatricolati come Euro 2 o Euro 3, a fronte della
sostituzione, mediante demolizione, di altro ciclomotore o
quadriciclo leggero o pesante immatricolato come Euro 0 o Euro 1.
Il contributo è di euro 500 nel caso di ciclomotori e di
quadricicli leggeri o pesanti nuovi di fabbrica a propulsione
elettrica.
2. La Regione concede un contributo di euro 300 per
l'acquisto di motocicli nuovi di fabbrica immatricolati come Euro
3, a fronte della sostituzione, mediante demolizione, di altro
motociclo immatricolato come Euro 0 o Euro 1. Il contributo è di
euro 500 nel caso di motocicli nuovi di fabbrica a propulsione
elettrica.
CAPO III
REQUISITI PER LA CONCESSIONE DEI CONTRIBUTI
Articolo 10
(Iniziative ammissibili a contributo)
1. Sono ammesse a contributo le iniziative di demolizione e
nuovo acquisto o di riconversione realizzate a decorrere dal 1°
gennaio 2009 e fino al 31 dicembre 2009, con conclusione delle
pratiche di immatricolazione ed eventuale demolizione non oltre il
30 giugno 2010.
2. I contributi di cui alla presente legge sono concessi in
regime de minimis in conformità alla normativa comunitaria vigente
in materia, per tutte le iniziative di demolizione e acquisto o di
riconversione.
Articolo 11
(Beneficiari)
1. Possono beneficiare dei contributi di cui alla presente
legge:
a) i soggetti residenti in un Comune della regione;
b) gli enti religiosi e le parrocchie aventi sede in Valle
d'Aosta;
c) le cooperative e le associazioni iscritte all'albo
regionale delle cooperative di servizi sociali o all'albo regionale
degli enti ausiliari, che gestiscono, senza fini di lucro, in
convenzione con la Regione, con un ente locale o con l'Azienda
regionale sanitaria USL della Valle d'Aosta, strutture o servizi
sociali per l'assistenza, la riabilitazione o il reinserimento
sociale di soggetti in situazione di disagio;
d) le imprese individuali o le società, aventi sede in Valle
d'Aosta e risultanti in attività presso il registro delle imprese,
e le imprese agricole aventi sede in Valle d'Aosta, attive ma non
iscritte presso il registro delle imprese ai sensi dell'articolo 2,
comma 3, della legge 25 marzo 1997, n. 77 (Disposizioni in materia
di commercio e di camere di commercio);
e) i consorzi di miglioramento fondiario costituiti ai sensi
del regio decreto 13 febbraio 1933, n. 215 (Nuove norme per la
bonifica integrale);
f) le organizzazioni non lucrative di utilità sociale (ONLUS)
di cui all'articolo 10 del decreto legislativo 4 dicembre 1997, n.
460 (Riordino della disciplina tributaria degli enti non
commerciali e delle organizzazioni non lucrative di utilità
sociale);
g) le società e le associazioni sportive dilettantistiche
aventi sede in Valle d'Aosta, affiliate ad una federazione sportiva
nazionale;
h) le associazioni iscritte nel registro regionale delle
organizzazioni di volontariato e delle associazioni di promozione
sociale di cui all'articolo 6 della legge regionale 22 luglio 2005,
n. 16 (Disciplina del volontariato e dell'associazionismo di
promozione sociale. Modificazioni alla legge regionale 21 aprile
1994, n. 12 (Contributi a favore di associazioni ed enti di tutela
dei cittadini invalidi, mutilati e handicappati operanti in Valle
d'Aosta), e abrogazione delle leggi regionali 6 dicembre 1993, n.
83, e 9 febbraio 1996, n. 5).
2. I contributi di cui alla presente legge possono essere
concessi anche nel caso in cui l'acquisto sia effettuato dal
coniuge, da un parente entro il secondo grado oppure da un
familiare convivente del proprietario del veicolo demolito, a
condizione che anche questi sia residente in Valle d'Aosta.
Articolo 12
(Presentazione delle domande)
1. I soggetti che intendono beneficiare dei contributi di cui
alla presente legge devono presentare alla struttura regionale
competente in materia di contingentamento, di seguito denominata
struttura competente, apposita domanda, corredata della seguente
documentazione:
a) nel caso di demolizione e acquisto di un nuovo veicolo,
copia del contratto di acquisto o di locazione finanziaria o del
certificato di proprietà rilasciato dal pubblico registro
automobilistico, oltre alla domanda di cancellazione per
demolizione o copia del certificato di rottamazione, relativi al
veicolo demolito, e alla documentazione rilasciata dal venditore
attestante la tipologia, le caratteristiche tecniche e la categoria
Euro del veicolo acquistato;
b) qualora il veicolo demolito sia intestato ad un familiare
convivente di cui all'articolo 11, comma 2, certificato di stato di
famiglia;
c) nel caso di riconversione dell'alimentazione del veicolo,
copia della carta di circolazione aggiornata all'avvenuta
installazione del nuovo impianto e copia della certificazione
rilasciata dall'officina autorizzata all'installazione.
2. La documentazione di cui al comma 1, lettera a), nonché la
fattura di acquisto del nuovo veicolo o la ricevuta fiscale
attestante l'intervento di installazione del nuovo impianto, se non
disponibili all'atto della presentazione della domanda, devono
essere prodotte alla struttura competente entro sei mesi dalla
presentazione della medesima, pena la mancata erogazione del
contributo.
3. Per il ricevimento delle domande di contributo e per lo
svolgimento delle attività di comunicazione inerenti allo stato dei
relativi procedimenti amministrativi, la struttura competente può
avvalersi, in conformità alla normativa vigente, di soggetti
esterni all'Amministrazione regionale.
Articolo 13
(Rinvio)
1. La disciplina di ogni altro adempimento inerente al
procedimento preordinato alla concessione dei contributi di cui
alla presente legge è demandata alla Giunta regionale che vi
provvede con propria deliberazione, da adottare entro trenta giorni
dalla data di entrata in vigore della presente legge.
Articolo 14
(Cumulabilità)
1. I contributi di cui alla presente legge sono cumulabili
con qualsiasi altro contributo previsto dalla normativa statale
vigente in materia di incentivi al rinnovo del parco circolante e
all'acquisto di veicoli ecologici.
CAPO IV
DISPOSIZIONI FINANZIARIE E FINALI
Articolo 15
(Disposizioni finanziarie)
1. L'onere derivante dall'applicazione della presente legge è
determinato complessivamente in euro 1.500.000 per l'anno
2009.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2009 e di quello pluriennale per il triennio 2009/2011
negli obiettivi programmatici 2.2.1.09 (Ambiente e sviluppo
sostenibile) e 1.3.1. (Funzionamento dei servizi
regionali).
3. Al finanziamento dell'onere di cui al comma 1 si provvede
negli stessi bilanci, mediante l'utilizzo delle risorse iscritte
nell'obiettivo programmatico 3.1. (Fondi globali), al capitolo
69020 (Fondo globale per il finanziamento di spese di investimento)
a valere sugli accantonamenti previsti ai seguenti punti
dell'allegato n. 1 ai bilanci stessi:
a) B.1.3 (Interventi regionali volti ad incentivare le
imprese industriali ed artigiane) per 520.000 euro nell'anno
2009;
b) B.1.4 (Attuazione del piano energetico-ambientale) per
euro 980.000 nell'anno 2009.
4. Per l'applicazione della presente legge, la Giunta
regionale è autorizzata ad apportare, con propria deliberazione, su
proposta dell'assessore regionale competente in materia di bilancio
e finanze, le occorrenti variazioni di bilancio.
Articolo 16
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- Nous sommes en discussion du point 21,
c'est-à-dire le dessein de loi n° 27, "Incentivi regionali, per
l'anno 2009, per il rinnovo tecnologico del parco auto e moto
circolante in Valle d'Aosta".
Nous avons écouté ce matin... Scusate, dobbiamo metterci
d'accordo: o lavoriamo in un certo modo oppure diventa difficile.
Posso continuare? Sennò se volete prendere il mio posto...
Ce matin nous avons écouté la réplique de l'Assesseur Pastoret;
s'il y a encore quelqu'un qui souhaite intervenir, c'est-à-dire le
rapporteur qui n'est pas là, le Président du gouvernement qui est
là, sinon on peut passer à la votation article par article du
dessein de loi.
Je soumets au vote l'article 1
er
:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 2:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 3:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 4:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 5:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 6:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 7:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 8:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 9:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 10:
Conseillers présents et votants: 27
Pour: 27
Le Conseil approuve à l'unanimité.
Président
- Je soumets au vote l'article 11:
Conseillers présents et votants: 27
Pour: 27
Le Conseil approuve à l'unanimité.
Président
- A l'article 12 nous avons cinq amendements du
Parti Démocratique et du groupe Vallée d'Aoste Vive-Renouveau.
La parole au Vice-président Chatrian.
Chatrian (VdAV-R)
- Merci, M. le Président. I nostri
emendamenti consequenziali, tutti e cinque nell'articolo 12, vanno
nella direzione di semplificare ulteriormente, come ribadito in IV
Commissione, e dovrebbero semplificare il quadro al cittadino, al
potenziale acquirente di autoveicoli e non solo. Al momento ci sono
due norme di riferimento: il decreto legge 5/2009 dello Stato che
in toto
viene istruito dai concessionari, dai venditori
direttamente, e il contributo viene automaticamente defalcato dal
concessionario, e questa proposta di legge che, come è stato detto
questa mattina, ripercorre una legge già in essere del 2007 e del
2008, e quindi viene riproposta.
In commissione erano state chieste delle delucidazioni riguardo
alla possibilità di andare oltre e di seguire lo stesso percorso
che lo Stato ha organizzato. Lo Stato chiede comunque una
demolizione, una rottamazione; nel nostro disegno di legge il
requisito principale è quello della rottamazione e della
demolizione e i nostri emendamenti andrebbero a semplificare
ulteriormente il quadro al potenziale acquirente, al cittadino.
Come? Il potenziale acquirente si reca direttamente dal
concessionario e tutta l'istruttoria, la domanda e quant'altro
viene fatto direttamente dal concessionario. Questo è possibile a
livello ministeriale, è possibile proprio a livello emendativo,
all'interno di questo disegno di legge, e andrebbe a semplificare
(possibilmente e compatibilmente) il quadro. Per chi? Soprattutto
per il potenziale acquirente, il quale non si troverebbe a
richiedere una doppia domanda, una al concessionario per quanto
riguarda la legge dello Stato e l'altra all'Amministrazione
regionale, ma il tutto verrebbe fatto direttamente dal venditore,
dal concessionario. Quindi il tutto
in loco
; il cerchio
verrebbe chiuso.
Vorrei ora illustrare i cinque emendamenti, perché sono comunque
consequenziali all'interno dell'articolo 12. Il primo, comma 1
articolo 12:
"I soggetti che intendono beneficiare dei
contributi di cui alla presente legge devono presentare apposita
domanda al venditore, che provvede alla relativa istruttoria ed
alla anticipazione dei contributi stessi"
. Il secondo
passaggio, emendamento n. 2, andrebbe invece a delineare
l'automatismo e a darci soprattutto dei tempi, in modo che il
concessionario (dopo la chiusura dell'iter amministrativo della
rottamazione e della nuova immatricolazione dell'autoveicolo) nel
giro di un mese praticamente, abbia il tutto di nuovo trasferito
anche finanziariamente
"Entro la prima decade del mese
successivo all'avvenuta vendita di autoveicoli previa anticipazione
dei contributi di cui alla presente legge, il venditore trasmette
la relativa documentazione alla struttura regionale competente in
materia di contingentamento, di seguito denominata struttura
competente, la quale provvede, entro la fine del mese, a restituire
al venditore la somma anticipata ai sensi della presente
legge."
Consequenziale l'emendamento n. 3:
"...corredata
della seguente documentazione:"
. Consequenziale quello n. 4,
che riprende eventualmente casi diversi, e l'emendamento n. 5 che
sopprimerebbe il comma 3 dell'articolo 12, il quale testualmente
dice:
"Per il ricevimento delle domande di contributo e per lo
svolgimento delle attività di comunicazione inerenti allo stato dei
relativi procedimenti amministrativi, la struttura competente può
avvalersi, in conformità alla normativa vigente, di soggetti
esterni all'Amministrazione regionale"
.
Con questo, diciamo che questi cinque emendamenti vanno nella
direzione non solo della semplificazione del quadro, ma proprio a
dare una risposta forse più semplice e concreta al potenziale
acquirente. In questi mesi mi sembra che stiamo utilizzando tanto
il termine semplificare, sburocratizzare e cercare di dare delle
risposte rapide: penso che con questi emendamenti andiamo a toccare
con mano quella che potrebbe essere la chiusura di un cerchio più
snello, più diretto, più pragmatico, ma soprattutto più semplice
per il potenziale acquirente.
Président
- Avant de passer la parole à l'Assesseur
Pastoret, je pense qu'il serait mieux d'écouter le Conseiller
Secrétaire Tibaldi. La parole au Conseiller Secrétaire Tibaldi.
Tibaldi (PdL)
- Non per ragioni gerarchiche
ovviamente...
(interruzione di un consigliere, fuori microfono)
Adesso non vogliamo entrare nel merito del tenore letterale di
questi cinque emendamenti che sono stati proposti, ma indubbiamente
sono ispirati da un principio che da parte nostra è condivisibile
ed è il principio dell'alleggerimento burocratico. Purtroppo la
burocrazia, come sappiamo, pervade un po' tutti i meandri della
nostra vita quotidiana e la pubblica amministrazione e anche gli
organi legislativi sono esperti nel moltiplicare questa mole
burocratica.
È vero quindi quello che è stato detto, che l'esempio
ministeriale una volta tanto potrebbe essere additato come un
esempio positivo e di conseguenza la Regione, non dico potrebbe
copiarlo, ma potrebbe perlomeno trarne qualche spunto o qualche
ispirazione per poter rendere questo articolo 12 un po' meno -
scusate il gioco di parole - articolato, arzigogolato, complesso.
Quindi, snellire quelle procedure che vedono invece una struttura
regionale competente coinvolta in maniera piuttosto pesante.
Addirittura, come dice il terzo comma che giustamente si vuole
sopprimere, questa struttura regionale competente può avvalersi di
soggetti esterni all'Amministrazione regionale, addirittura
possiamo ricorrere alle classiche consulenze, incarichi,
outsourcing
per cercare di colmare le deficienze di
un'Amministrazione regionale che con tutte le qualità e le quantità
possibili è sempre purtroppo in handicap e deve attingere a
professionalità esterne per svolgere il proprio lavoro.
Visto che si tratta di una semplice erogazione di contributi,
che sono finalizzati a tutti quei principi che abbiamo largamente o
unanimemente condiviso, dalla riduzione di emissioni nocive
all'ausilio a un settore che ha bisogno di rilancio, al favorire lo
svecchiamento di un parco macchine che appare usurato e quindi
anche inquinante, crediamo che l'articolo 12 potrebbe essere
proficuamente modificato. Ripeto, non so se questo è il tenore
letterale giusto, ma l'Assessore potrebbe fare una valutazione più
approfondita per dare più celerità, efficacia ed efficienza non
solo a una azione amministrativa che indubbiamente lo merita, ma ai
richiedenti che sono in fin dei conti i cittadini, che sono i
destinatari di questa norma.
Président
- La parole au Conseiller La Torre.
La Torre (FA)
- Grazie, Presidente. Giusto per fare anche
vedere che non c'è tutta questa sintonia con gli amici del PdL, mi
permetto di intervenire sugli emendamenti presentati dall'amico...
dal generale Chatrian: ormai mi viene da chiamarti così dopo che ho
visto che nel '47 un tuo omonimo con spirito nazionalista si era
opposto allo Statuto della Valle. Ma questo è un riferimento
casuale, tu sai che te lo dico sempre!
Credo che qui innanzitutto si debba tenere conto dello spirito
di questa legge. Questa è una legge che va assolutamente a premiare
i cittadini, perché non si può dire che questa sia una legge che
comunque mantenga in sé uno spirito burocratico. È una legge che ha
già stanziato 4-5 milioni di euro a vantaggio di una particolare
categoria di cittadini, cioè gli automobilisti, e questa legge in
qualche modo va assolutamente a tenere conto delle esigenze di
ridurre l'inquinamento, di una maggiore sicurezza. Fra l'altro
penso di poter dire queste cose con molta serenità, essendo colui
che ha generato anche in prima battuta questa legge.
Ritengo che quello di voler andare oggi a pensare che si possa
ricaricare sulle spalle dei concessionari o comunque andare a
modificare un iter piuttosto complesso, sia molto delicato. Quindi
non mi sembra così corretto, ma assolutamente non mi sembra neanche
così innovativo quello che voi proponete. A me pare che la legge
così come è funziona: lo ha dimostrato, è una legge che è già
qualche anno che è stata rinnovata, è stata rifinanziata, è una
legge che ha dato soddisfazione alle persone. Ci vogliono sì
quattro mesi per ottenere questi soldi che vengono stabiliti dalla
legge, ma credo che sia corretto. Chi compra una macchina ha un
vantaggio molto significativo nell'abbattimento cospicuo
dell'acquisto, sa benissimo come avviene l'iter, non credo che sia
una incombenza burocratica. Una persona volontariamente cambia la
macchina: non è indispensabile cambiare la macchina, è una scelta
che un cittadino fa, noi la incoraggiamo per i sensi che tutti
hanno riconosciuto, dopo di che non deve essere né il
concessionario ad anticipare le somme, anche perché qui si parla di
somme consistenti (ne abbiamo già parlato anche privatamente),
quindi non si può pensare che i concessionari abbiano un
cash
flow
così ampio in un momento anche di crisi come questa per
anticipare dei soldi alla Regione, e allo stesso tempo l'istruzione
delle pratiche, perché la pratica, qualora avesse dei problemi,
successivamente diventa anche un problema per la Regione e per il
concessionario.
Credo che si creerebbe un equivoco, oggi l'equivoco non c'è. La
legge funziona benissimo, la dimostrazione è che siamo qui a
ripresentarla un'altra volta per un altro anno: i concessionari
sono contenti, i cittadini sono contenti, il meccanismo è un
meccanismo già collaudato. La valutazione di potersi avvalere di
consulenze esterne è un altro discorso, ma di sicuro non ci possono
essere anticipazioni, che devono essere fatte dai concessionari.
Quindi, pur apprezzando molto il vostro intervento che è un
intervento utile a un ragionamento, a me pare che questi siano
degli emendamenti che devono essere ritirati.
Président
- La parole à l'Assesseur aux activités
productives, Pastoret.
Pastoret (UV)
- Grazie, Presidente. Grazie a coloro che
sono intervenuti, grazie anche per la presentazione di questi
emendamenti, perché mi è parso di capire nel corso del dibattito su
questo disegno di legge e anche dalle riflessioni fatte in
commissione che l'obiettivo di tutti è di renderlo più funzionale
possibile. Quindi qui non si aprono delle guerre di religione su
dei temi stravaganti o planetari. Ovviamente, se parliamo di
snellimento burocratico, di facilitazione per i cittadini, questo è
un tema sul quale siamo tutti d'accordo. Però mi permetto, prima di
emettere un giudizio sugli emendamenti, di rappresentare alcune
situazioni che si potrebbero verificare; da questa rappresentazione
poi discende il fatto che si possa assumere una posizione piuttosto
che un'altra.
Allora, in primo luogo il fatto di dover svolgere una pratica
per un cittadino consiste non solo nel fatto di svolgerla, ma di
avere anche tutte le informazioni che quotidianamente vengono
richieste da molti cittadini. Informazioni che oggi, come in
passato e come in futuro, vengono fornite dagli uffici e vengono
fornite molte volte prima e anche durante la presentazione della
pratica, con richieste che vanno al di là di quello che potremmo
chiedere a un concessionario di poter esaudire dal punto di vista
del contenuto delle risposte. Quindi qui si porrebbe già un
problema di fare in modo che i diversi interlocutori abbiano tutti
la capacità di fornire lo stesso tipo di risposte, perché poi le
richieste sono a volte anche un po' stravaganti, lo sapete
benissimo, perché frequentate i cittadini e frequentate un po'
l'andamento amministrativo delle cose.
Il livello istituzionale delle risposte poi è una cosa che può
apparire banale, ma personalmente la ritengo di sostanza, questo in
una visione di rapporto chiaro tra cittadino e utente, del suo
diritto di avere delle risposte fornite da soggetti, che hanno
delle ragioni istituzionali e non commerciali. Io non le rinnego
quelle commerciali, ma chi fa il rappresentante e il concessionario
ha uno scopo da perseguire che è abbastanza diverso da quello più
generale della pubblica amministrazione. E qui siamo nel campo
della filosofia, si possono o meno considerare favorevolmente
queste obiezioni.
Ritengo poi un'altra cosa importante: che l'iniziativa vada non
solo assunta come stiamo facendo oggi con la discussione di questo
disegno di legge, ma vada resa anche visibile. Vediamo ad esempio
che il contributo dello Stato, che pur esiste, non appare da
nessuna parte. Voi passate davanti alla vetrina di un
concessionario e vedrete che un automobile lì è messa in vendita a
un prezzo tale, che non corrisponde in genere a quello dei giornali
specializzati, perché è omnicomprensivo lo sconto che è praticato,
eccetera. Va benissimo, questo per il cittadino è un vantaggio. Io
però penso che si debba fare attenzione a fare in modo di far avere
ai cittadini una visibilità delle cose che accadono, per una
ragione non di carattere clientelare ("la Regione: che, brava, ci
dà i soldi"), ma per una ragione etica, che faccia sapere e
percepire al cittadino che in quelle somme erogate o in quegli
sconti effettuati c'è un contributo pubblico, dietro il quale ci
sono delle finalità che sono quelle che noi generalmente cerchiamo
di sforzarci di far conoscere.
Queste sono delle ragioni di carattere generale. Poi ci sono
delle ragioni di carattere pratico, che consentono al cittadino in
realtà di perdere meno tempo o comunque di valorizzarlo meglio.
Perché se tutto funziona bene, io vado a prendere la mia auto,
faccio la pratica presso il concessionario che conosce le cose,
eccetera. Noi assistiamo molte volte a degli inghippi, a delle
questioni di non funzionalità, di non scorrimento sulle pratiche,
allora in un caso di questo genere noi la vita al cittadino gliela
complichiamo, perché lui va dal concessionario, fa le sue cose,
dopo di che il concessionario trasmette le pratiche agli uffici di
competenza, perché poi queste devono essere esaminate. Non è che
noi facciamo una cosa chiavi in mano: quando il concessionario deve
richiedere i pagamenti, si deve rivolgere ai nostri uffici. In quel
caso, essendo poi il fatto che la documentazione o in modo totale o
a campione deve essere esaminata, là dove qualcosa non funzioni
bisogna risalire al concessionario e poi al cittadino. Tutto questo
non avviene e non è mai avvenuto in questi due anni di funzione
della legge regionale 18 e neppure avverrà, perché con il sistema
attuale il cittadino viene semplicemente agli uffici, presenta una
pratica, sa qual è la domanda in modo chiaro e ha la risposta in
modo definito e definitivo. Come è stato detto già prima, abbiamo
alle spalle una esperienza positiva in questo senso. Poi abbiamo il
problema della documentazione da produrre, che dovrebbe essere -
come dicevo - trasmessa agli uffici dei concessionari, ma
l'insorgere eventuale di errore e il fatto che poi si tratti di
documentazione quale la cancellazione dal registro automobilistico
del veicolo, il certificato di avvenuta demolizione, eccetera, sono
tutte cose che credo vadano trattate con un certo riguardo, perché
poi hanno dei risvolti di carattere amministrativo di non poco
conto.
Riteniamo poi ancora che per quanto riguarda il ricorso a
collaborazioni esterne, che viene citato - questa è una cosa che
abbiamo lasciato presente dalla precedente legge, perché può essere
una eventualità - esso non viene meno per il fatto di fare ricorso
ad altri soggetti. Semplicemente se c'è bisogno, perché c'è un
sovradimensionamento dell'operatività, viene utilizzato questo
strumento, ma questo avviene sia che si facciano direttamente le
pratiche (che non portano via assolutamente un grande tempo e
possono essere assolte con soddisfazione dei cittadini in modo
veloce), sia e soprattutto nel caso in cui queste pratiche vengano
trattate da altri soggetti e richiederebbero un controllo
altrettanto puntuale, forse anche più oneroso dal punto di vista
dei tempi, con un passaggio in più sostanziale in tutta questa
iniziativa che ritengo non sia il caso di introdurre.
E concludo dicendo poi che questo provvedimento noi lo abbiamo
posto in essere in questo momento per un anno, ci ritorneremo sopra
se vedremo che tutto questo non avrà avuto uno scorrimento
efficace, come noi crediamo invece che sarà, sulla base anche della
esperienza avvenuta. Quindi parliamo di una questione a tempo sui
temi che ho sollevato, che evidentemente non credo possano
convincere totalmente i presentatori dell'emendamento, ai quali
però chiedo di esaminare le ragioni che ho presentato ed
eventualmente di ritirare l'emendamento, di modo che si possa
procedere con la votazione dell'articolo 12. Nel caso in cui ciò
non avvenga, ci asterremo su questa proposta.
Président
- La parole au Vice-président Chatrian.
Chatrian (VdAV-R)
- Grazie, Presidente. Ho ascoltato
attentamente le parole dell'Assessore. In IV Commissione avevamo
affrontato il dossier immaginandoci da subito un percorso non
possibile, con tanti dubbi - così era stato detto in commissione -
e difficoltà, e dal punto di vista amministrativo non percorribile.
Il nostro gruppo e il gruppo del PD si era astenuto in commissione
proprio per poter verificare e dettagliare se c'erano le condizioni
per un percorso alternativo. In queste due settimane abbiamo
trovato questo percorso alternativo: oltre che trovato, è possibile
il percorso alternativo, è tracciabile, è amministrativamente
corretto. Quindi i dubbi vengono fugati rispetto a due settimane fa
in commissione e noi oggi abbiamo presentato questi cinque
emendamenti.
Sinceramente non la seguo, Assessore: da una parte lo Stato, il
decreto legge n. 5 segue tranquillamente questo percorso, con dei
ritardi di pagamento: sono a conoscenza che i ritardi sono di circa
4 mesi/5 mesi. Quindi i concessionari, come il collega La
Torre...
(interruzione di un consigliere, fuori microfono)
...anche sei mesi, come è stato detto dal collega La Torre, i
concessionari comunque hanno delle aperture di credito importanti e
aspettano il denaro dallo Stato. L'automatismo inserito
nell'emendamento n. 2 andrebbe ad eliminare, a tendere ad un mese
questo automatismo, tendente a zero quindi.
Lei mi dice che ha funzionato bene nel 2007, ha funzionato bene
nel 2008. Mi chiedo: possiamo (e forse dobbiamo) farlo funzionare
meglio, se ci sono le condizioni? Riusciamo a coinvolgere
soprattutto il potenziale acquirente? La scelta politica è qua in
Consiglio regionale, ma il potenziale acquirente può recarsi solo
in un posto, dal concessionario? Questo era il nostro intento,
questo era il nostro piccolo indirizzo e ci sembrava una procedura
semplice da una parte, ma anche coraggiosa dall'altra. Non abbiamo
inventato l'acqua calda, come ha detto il collega Tibaldi
(condivido!), però ci sembrava di migliorare una legge che ha già
funzionato bene nel 2007 e ha già funzionato bene nel 2008.
Grazie.
Presidente
- Pongo in votazione l'emendamento n. 1 del
Partito Democratico e del gruppo Vallée d'Aoste Vive-Renouveau, che
recita:
Emendamento
Prima del comma 1 dell'articolo 12 è inserito il
seguente:
"01. I soggetti che intendono beneficiare dei contributi di
cui alla presente legge devono presentare apposita domanda al
venditore, che provvede alla relativa istruttoria ed alla
anticipazione dei contributi stessi.".
Consiglieri presenti: 32
Votanti e favorevoli: 11
Astenuti: 21 (Agostino, Bieler, Caveri, Alberto Cerise, Comé,
Crétaz, Empereur, Hélène Impérial, Isabellon, La Torre, André
Lanièce, Lavoyer, Maquignaz, Marguerettaz, Pastoret, Prola, Emily
Rini, Rollandin, Salzone, Laurent Viérin, Manuela Zublena)
Il Consiglio non approva.
Presidente
- Decadono gli emendamenti nn. 2, 3, 4 del
Partito Democratico e del gruppo Vallée d'Aoste Vive-Renouveau, di
cui do rispettivamente lettura per memoria:
Emendamento
Dopo il comma 01 è inserito il seguente:
"02. Entro la prima decade del mese successivo all'avvenuta
vendita di autoveicoli previa anticipazione dei contributi di cui
alla presente legge, il venditore trasmette la relativa
documentazione alla struttura regionale competente in materia di
contingentamento, di seguito denominata struttura competente, la
quale provvede, entro la fine del mese, a restituire al venditore
la somma anticipata ai sensi della presente legge.".
Emendamento
L'alinea del comma 1 dell'articolo 12 è sostituito dal
seguente:
"1. La domanda di cui al comma 01 deve essere corredata della
seguente documentazione:".
Emendamento
Il comma 2 dell'articolo 12 è sostituito dal
seguente:
"2. La documentazione di cui al comma 1, lettera a), nonché
la fattura di acquisto del nuovo veicolo o la ricevuta fiscale
attestante l'intervento di installazione del nuovo impianto, se non
disponibili all'atto della presentazione della domanda, devono
essere prodotte alla struttura competente entro sei mesi dalla
presentazione della medesima, pena la revoca del
contributo.".
Pongo in votazione l'emendamento n. 5 del Partito Democratico e
del gruppo Vallée d'Aoste Vive-Renouveau, che recita:
Emendamento
Il comma 3 dell'articolo 12 è soppresso.
Consiglieri presenti: 30
Votanti e favorevoli: 10
Astenuti: 20 (Agostino, Bieler, Caveri, Alberto Cerise, Crétaz,
Empereur, Hélène Impérial, Isabellon, La Torre, André Lanièce,
Lavoyer, Maquignaz, Marguerettaz, Pastoret, Prola, Emily Rini,
Rollandin, Salzone, Laurent Viérin, Manuela Zublena)
Il Consiglio non approva.
Presidente
- Pongo in votazione l'articolo 12:
Consiglieri presenti: 31
Votanti: 28
Favorevoli: 21
Contrari: 7
Astenuti: 3 (Benin, Lattanzi, Tibaldi)
Il Consiglio approva.
Presidente
- Pongo in votazione l'articolo 13:
Consiglieri presenti, votanti e favorevoli: 31
Il Consiglio approva all'unanimità.
Presidente
- Pongo in votazione l'articolo 14:
Consiglieri presenti, votanti e favorevoli: 31
Il Consiglio approva all'unanimità.
Presidente
- Pongo in votazione l'articolo 15:
Consiglieri presenti, votanti e favorevoli: 31
Il Consiglio approva all'unanimità.
Presidente
- Pongo in votazione l'articolo 16:
Consiglieri presenti, votanti e favorevoli: 31
Il Consiglio approva all'unanimità.
Presidente
- Non ci sono dichiarazioni di voto?
Pongo in votazione la legge nel suo complesso:
Consiglieri presenti, votanti e favorevoli: 31
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK