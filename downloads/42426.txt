Consiglio Regionale della Valle d'Aosta - Oggetto del Consiglio n. 6 del 20 ottobre 2020 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Costituzione e funzionamento degli organi consiliari
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 6 del 20 ottobre 2020 - Resoconto
OBJET N° 6/XVI - Élection des vice-présidents du
Conseil.
Bertin
(
Presidente) -
Nonostante che il punto
all'ordine del giorno sia unico, occorre procedere a votazioni
separate per l'elezione dei Vicepresidenti e per l'elezione di
Segretari del Consiglio. Procediamo con l'elezione di
Vicepresidenti. Ci sono delle proposte per l'elezione? Ha chiesto
di parlare il consigliere Carrel.
Carrel -
Vorrei chiedere una sospensione in modo da poter
coordinarci per dare rappresentatività a tutti i gruppi consiliari
all'interno dell'Ufficio di Presidenza. Cinque minuti sono più che
sufficienti.
Presidente -
Sospensione accolta.
La seduta è sospesa dalle ore 10:17 alle ore 10:56.
Bertin (Presidente) -
La parola al consigliere
Baccega.
Baccega -
Scusi Presidente, semplicemente per chiarire a
chi ci ascolta e all'aula quale era l'obiettivo della richiesta di
interruzione. Siamo nella fase in cui si va a eleggere i membri
dell'Ufficio di Presidenza del Consiglio: ovviamente la maggioranza
ha la presidenza, una vicepresidenza e la segreteria; rimangono due
percorsi per la segreteria di minoranza e la vicepresidenza di
minoranza. Lo abbiamo chiesto oggi, perché purtroppo nelle
settimane scorse non siamo riusciti a confrontarci politicamente
con l'altra forza di opposizione che è la Lega e avevamo chiesto,
tenuto conto che loro hanno sicuramente un peso maggiore, undici
consiglieri rispetto ai nostri tre, quelli di Pour l'Autonomie,
avevamo chiesto di essere presi in considerazione per una
partecipazione nell'Ufficio di Presidenza, per la segreteria
dell'Ufficio di Presidenza. La cosa non è andata a buon fine e
quindi era solo per chiarire che in qualche modo noi cercheremo di
riuscire a capire se c'è lo spazio per avere una rappresentanza che
è istituzionale direi più che altro rispetto al percorso che
dovremo fare. Grazie.
Presidente -
Possiamo procedere. Vi sono delle proposte
per l'elezione dei vicepresidenti? La parola al consigliere
Chatrian.
Chatrian -
A nome della maggioranza proponiamo alla
carica di Vicepresidente Aurelio Marguerettaz.
Presidente -
La parola al consigliere Manfrin.
Manfrin -
A nome del gruppo Lega proponiamo come
Vicepresidente il collega Paolo Sammaritani.
Presidente -
Vi ricordo le modalità di voto. Si può
esprimere una sola preferenza e in caso di omonimia è necessario
scrivere nome e cognome della persona indicata. Ricordo che sono
eletti coloro che al primo scrutinio abbiano ottenuto il maggior
numero di voti, a parità di voti sarà eletta la persona più
anziana.
La parola al consigliere Manfrin.
Manfrin -
Solo per chiedere, sempre a nome del gruppo
Lega, il voto in cabina.
Presidente -
Procediamo con il voto in cabina. Ricordo
che i consiglieri collegati in videoconferenza voteranno attraverso
delega, come è avvenuto nel precedente scrutinio. Invito il
consigliere Segretario a procedere con l'appello.
Votazione per schede in cabina (per delega per i consiglieri
collegati in videoconferenza)
Esito della votazione:
Presenti: 35
Votanti: 35
Valide: 35
Bianche: 3
Marguerettaz: 21
Sammaritani: 11
Proclamo pertanto eletti alla carica di
Vicepresidente
del Consiglio i consiglieri Marguerettaz e Sammaritani, che invito
a prendere posto. In ragione dell'impossibilità della mia presenza
in Consiglio regionale, inviterei un Vicepresidente a prendere
posto al banco della Presidenza e a presiedere i lavori dell'aula.
Grazie.
Dalle ore 11:23 assume la Presidenza il vicepresidente
Marguerettaz.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK