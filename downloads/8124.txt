Consiglio Regionale della Valle d'Aosta - Oggetto del Consiglio n. 2565 del 28 gennaio 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2565 del 28 gennaio 1987 - Resoconto
OGGETTO N. 2565/VIII - ORDINE DEI LAVORI.
PRESIDENTE:
Prima di sospendere la seduta, volevo sapere
se eravate d'accordo con la richiesta di iscrizione all'ordine del
giorno del D.L. n. 346 che vi è stato presentato.
Ha chiesto di parlare il Consigliere Millet, ne ha facoltà.
MILLET (P.C.I.):
Non siamo d'accordo per questo motivo:
l'altro giorno in Commissione il sottoscritto ha chiesto ai due
Presidenti (in quanto erano riunite la 1^ e la IV^ Commissione) che
ci venissero forniti i dati sulla questione del risanamento, dal
momento che si va ad approvare una legge di 35 miliardi in tre
anni; i due funzionari dell'Assessorato alla Sanità non erano in
grado di dare delle informazioni ed allora ho chiesto che si
chiamasse qualcuno dell'Assessorato all'Agricoltura, in modo da
avere i dati richiesti. Mi è stato risposto che non era possibile,
che c'era però l'impegno, da parte del Presidente della 1^
Commissione, di convocare una Commissione, prima della data fissata
per il prossimo Consiglio, in cui fornire questi dati.
Siamo alla settima campagna di risanamento, ne prevediamo altre
due a questo livello, per cui ritengo che sia importante discutere,
perchè ormai da troppo tempo si evita la discussione. Salvo le
interrogazioni, le interpellanze, che l'opposizione presenta su
questo argomento, non siamo mai riusciti in questi anni ad avere un
momento per discutere. Per queste ragioni ci dichiariamo contrari
all'iscrizione della legge.
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI (D.C.):
Solo per precisare che è vero quello
che dice il Consigliere Millet; la 1^ e la IV^ Commissione avevano
in effetti espresso parere su questo disegno di legge ed avevano
preso l'impegno a ritrovarsi, prima della sua iscrizione all'ordine
del giorno del Consiglio regionale, in riunione informale, presenti
i due Assessori alla Sanità e all'Agricoltura. Non sapevamo che
questo disegno di legge venisse proposto d'urgenza oggi. Se siamo
d'accordo, possiamo convocare le Commissioni, con la presenza degli
Assessori, domani, alle ore 15, in modo da dare, dalle 15 alle 16,
tutte le informazioni ai Consiglieri che vogliono partecipare alla
riunione.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Si je peux faire une requête à M.
Millet: je crois que la présentation de ce projet de loi, s'il y
avait les termes techniques, pouvait être déjà il y a une quinzaine
de jours. La requête de M. Millet de faire un débat sur le problème
est acceptée, mais je crois qu'au dé là des résultats du débat,
malheureusement, les données sont celles qui sont et peut-être
elles seront plus complètes d'ici quelques jours. Alors, étant
donné que la conséquence du fait qu'on n'approuve pas ce projet de
loi c'est uniquement une conséquence négative pour les éleveurs qui
ont l'exigence d'avoir l'argent, tout en reconnaissant qu'il y a eu
des retards de la part de la Junte pour toute une série de raisons
qu'on a déjà prises en examen, j'inviterais M. Millet à changer
d'avis et de voter pour l'approbation de cette loi.
PRESIDENTE:
Ha chiesto di parlare il Consigliere Millet,
ne ha facoltà.
MILLET (P.C.I.):
Faccio una proposta di compromesso: dal
momento che non mi fido, propongo che si convochi la Commissione
domani, alle ore 15; discutiamone e poi, alle 16, iscriviamo la
legge. Su questo tema abbiamo portato avanti una battaglia, abbiamo
sempre votato la legge, che riteniamo utile, però si è sempre
evitato, da parte dei banchi della Giunta, di dare tutti i dati,
nonostante che li avessimo chiesti con le buone maniere, nonostante
gli impegni presi da parte della Giunta.
PRESIDENTE:
Ha chiesto di parlare il Consigliere Sandri,
ne ha facoltà.
SANDRI (N.S.):
Non condivido del tutto la posizione del
Consigliere Millet, perchè qui esiste un fatto di efficienza e di
efficacia sbandierata e poi, quando si arriva in Commissione, si
danno dei pareri senza avere dei dati di fronte. È stato passato in
Commissione già per "un pelo" questo discorso, proprio perchè c'era
stato un impegno formale; ora, se i funzionari che vengono in
Commissione non sono in grado di darci dei dati, non è certo colpa
della minoranza. Fare un dibattito affrettato domani, dalle 15 alle
16, con la certezza che poi venga iscritto all'ordine del giorno, è
un modo squalificato di lavorare in Consiglio. A me può andare bene
che si discuta domani in Commissione e che si decida in quella sede
se iscriverlo o meno all'ordine del giorno.
PRESIDENTE:
Ha chiesto di parlare il Consigliere
Segretario Lilliana Breuvé, ne ha facoltà.
BREUVÉ Lilliana (P.S.I.):
Capisco le preoccupazioni del
Consigliere Beneforti, ma voi dovevate darci dei dati e non ce li
avete dati. Partecipo al discorso del Consigliere Millet:
accettiamo di vederci domani; ma non sono questi nè modi nè metodi
da adottare. Quando prendete un impegno, lo dovete mantenere.
Voglio dire a titolo personale, ma credo di poter parlare anche a
nome del mio Gruppo, che accetto questo compromesso, perchè da
questa legge dipende il pagamento agli allevatori di cui hanno
bisogno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK