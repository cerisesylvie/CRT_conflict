Consiglio Regionale della Valle d'Aosta - Oggetto del Consiglio n. 314 del 17 dicembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 314 del 17 dicembre 2013 - Resoconto
OGGETTO N. 314/XIV - Approvazione di mozione: "Interventi
presso società partecipate, enti pubblici ed aziende dipendenti
dalla Regione per il rispetto delle norme in materia di trasparenza
e anticorruzione".
Presidente -
Diamo la parola, per l'illustrazione del
testo della mozione, alla collega Certan.
Certan (ALPE)
- Merci Madame la Présidente.
Les nouvelles technologies - c'est toute la journée que nous en
parlons - ont ouvert des chemins qu'on pensait en effet, jusqu'à il
y a quelques décennies, être des chemins inimaginables et elles ont
permis de partager un tas d'informations et de donner...en ouvrant
de nouveaux espaces. Je ne sais pas si ce changement soit un bien
ou un mal. Je ne sais même pas si, à force d'être enseveli de
données...moi je parlerais toujours plus bas, parce que...mais
c'est moi qui n'entends pas, c'est pire qu'à l'école, en
effet...alors, je ne sais pas si, à force d'être enseveli, je
disais, de données, de données de tout côté nous sommes plus riches
ou plus pauvres, et je ne crois même pas que ce soit un bien se
rapporter qu'aux informations qu'on trouve sur les sites ou sur le
web. Je crois qu'un rapport, quand même un contact humain, soit
quand même souhaitable. Ça c'est décis: dès avril 2013, il y a une
loi qui définit clairement - je dirais très clairement - quelles
sont les informations et les données que les administrations
publiques et toutes les sociétés à participation privée sont
obligées de respecter, c'est-à-dire que si chaque individu est
responsable de ce qu'il écrit et il partage sur les social network,
s'il a le courage de ne pas se cacher derrière un
nickname,
un nom caché qui rend d'habitude très forts et courageux même les
moins forts et les moins courageux, c'est clair qu'une
administration publique, une société contrôlée et qui reçoit un
financement publique, doit, doit pour loi, donner toute une série
de données qui sont obligatoires. D'abord toutes les
administrations publiques, à travers le décret législatif 33 de
l'avril 2013, sont obligées de publier sur leur site tout un tas
d'informations.
Ecco, questo decreto legislativo 33 dell'aprile 2013, oltre a
strutturare le sezioni così come richiesto dall'allegato A del
decreto, chiede anche di inserire...chiedo scusa, ma al raffreddore
non si comanda...allora, questo decreto legislativo dà tutta una
serie di informazioni. Ora, capisco che si potrebbe obiettare che
il decreto legislativo è stato emanato solo nel mese di aprile di
quest'anno, quindi solo sette mesi fa, e che bisogna quindi avere
pazienza perché non tutti possono, in sette mesi, essersi adeguati,
ma penso che sia importante ricordare che già la legge regionale 22
del 2010, quella legge regionale che all'articolo 30 cita...ed è
stata approvata da voi...cita già questo passaggio sulla
trasparenza,
"la trasparenza intesa come
accessibilità
totale anche attraverso lo strumento della pubblicazione sul
proprio sito istituzionale delle informazioni concernenti ogni
aspetto dell'organizzazione degli indicatori relativi agli
andamenti gestionali e all'utilizzo delle risorse per il
perseguimento delle funzioni istituzionali e dei risultati
dell'attività di misurazione, allo scopo di favorire forme diffuse
di controllo nel rispetto dei principi di buon andamento e
imparzialità".
Quindi l'articolo 30 di questa legge del 2010,
legge regionale che voi avete approvato, parla già di trasparenza
per le Amministrazioni e per tutti gli Enti pubblici non economici,
per tutte le Strutture dell'Amministrazione regionale.
Anche la legge 190 del 2012 parla di disposizioni per la
prevenzione e la repressione della corruzione e dell'illegalità
nella pubblica amministrazione. In particolare, l'articolo 1 dice:
"In attuazione dell'articolo 6 della Convenzione Organizzazione
Nazioni Unite contro la corruzione, l'autorità nazionale
anticorruzioni
...eccetera...
prevede proprio delle attività
di controllo, e la Commissione per la valutazione, la trasparenza e
l'integrità delle amministrazioni
pubbliche
...eccetera...
vengono esercitate in questo
modo
...e ci sono tutta una serie di disposizioni. In
particolare, la lettera f) dice:
"esercita la vigilanza e il
controllo sull'effettiva applicazione e sull'efficacia delle misure
adottate dalle pubbliche amministrazioni, ai sensi dei commi 4 e 5
del presente articolo sul rispetto delle regole sulla trasparenza
dell'attività amministrativa"
. Quindi l'attività amministrativa
ritorna ogni volta e viene citata non a caso.
Il decreto legislativo sul riordino della disciplina riguardante
gli obblighi di pubblicità, trasparenza e diffusione di
informazioni da parte delle pubbliche amministrazioni mette solo,
credo, nel 2013, un po' di ordine fra varie leggi regionali, leggi
nazionali, eccetera. Devo dire che nell'allegato A...vista l'ora
non andrò ad addentrarmi in tutti gli articoli e nell'allegato in
particolare...ma devo dire che l'allegato A dà tutti i suggerimenti
per poter procedere a rendere pubblici, consultabili questi atti.
Così come altrettanto chiari sono i passaggi che fa la "Bussola
della trasparenza" dei siti web, che è una pagina online del
Governo italiano, della Presidenza del Consiglio dei Ministri,
Ministro per la pubblica amministrazione e la semplificazione, dove
ci sono tutta una serie di indicazioni che consentono alle
pubbliche amministrazioni di orientarsi nel mare delle leggi
relative ai contenuti da pubblicare online, favorendo - forse per
la prima volta - la concreta partecipazione del cittadino che
diventa parte attiva nello stimolare le amministrazioni ad essere
più aperte.
Ora, tutta questa premessa per andare in qualche modo a motivare
del perché abbiamo presentato questa mozione, che di fatto
impegna...sì, tutte le Amministrazioni, tutti gli Enti e tutte le
società, ma impegna anche comunque chi è garante di queste società
ad adempiere agli obblighi di legge. Da una visione abbastanza
approfondita...non citerò qui tutte le società partecipate, e
neanche gli Enti e le agenzie, e neanche tutte le pubbliche
amministrazioni, ma da un'approfondita navigazione che abbiamo
fatto, risulta che non tutti i siti hanno...diciamo hanno assolto a
questi obblighi che la legge 33 prevede. In particolare, abbiamo
posto l'accento su alcune società che
tout court
hanno
preferito mettere "sito web in costruzione" oppure, ancora meglio,
"sezione in fase di aggiornamento". E, più o meno, è dal mese di
luglio che queste pagine sono monitorate...diciamo in modo
sistematico, è dal mese di luglio che queste pagine sono in fase di
aggiornamento, ma in realtà troviamo che sia una formula che molte
società hanno adottato, perché è una formula che fa fine e non
impegna.
Molte di queste società hanno...abbiamo diviso, ho diviso,
facendo l'analisi in tre tipi di siti, di formati standard: alcuni
sono in effetti a regime, hanno seguito la legge; alcuni hanno
fatto finta di seguire, nel senso che hanno messo tutte le varie
pagine, hanno fatto tutte le varie caselle e poi, però,
all'interno, per qualche motivo non si riesce ad accedere; e poi ci
sono appunto quelle che credo siano proprio un po' più
scandalose...perché credo che tutte debbano assolutamente
adeguarsi, anche perché le leggi già precedenti, la legge regionale
che voi avete votato già lo prevedeva...che hanno messo "sezione in
fase di aggiornamento".
Ecco, noi crediamo che proprio per tutto quel bel discorso che
abbiamo fatto tante volte in aula, e proprio per il dibattito che
abbiamo fatto quando abbiamo trattato il bilancio la scorsa
settimana, tutto quel bel discorso sulla trasparenza,
sull'accessibilità, anche gli stessi passaggi che abbiamo fatto
oggi sulla semplificazione burocratica...ecco, credo che sia venuto
veramente il momento in cui queste società mettano a regime il loro
sito. Non ricordo, anzi, passo velocemente sul fatto che
chiaramente non c'è dubbio che la storia della società, gli
obiettivi primari, principali, tutte le belle cose delle società
spesso ci sono, tutte le belle iniziative e tutto il resto...forse,
a volte, mancano invece altre cose, mancano a volte...beh,
curricula
, mancano a volte compensi...non sempre ci sono...i
curricula
sì, spesso ci sono o rimandano ad altre
pagine.
Faccio dei nomi, Presidente: ad esempio, ieri ne abbiamo parlato
in commissione...è un Ente pubblico, comunque, è un Ente pubblico,
e deve adeguarsi anche questo, tant'è che in commissione, anche
quando abbiamo avuto l'audizione del "Jean-Baptiste Festaz" abbiamo
chiesto notizie sul sito ed è stato detto dalla nuova Direttrice
che, entro un mese, cercherà di adeguare il sito che, in effetti,
non è fruibile, non c'è proprio niente, non si trova proprio quasi
nulla, sono tutte pagine in costruzione. L'altro esempio del
secondo livello, quello in cui ci sono le caselle ma non sempre
tornano le notizie, è ad esempio CVA, l'abbiamo trovato ieri, ci
sono dei rimandi da CVA a Finaosta, però poi, nei vari meandri, ci
si perde. Ieri l'abbiamo fatto notare in audizione, lei non c'era
Presidente, ma noi c'eravamo e l'abbiamo fatto notare ai tre
Dirigenti, quindi spero provvedano anche ad un'eventuale
semplificazione, perché ci è stato detto che c'è, ma siamo noi che
non l'abbiamo trovato, ecco.
Siccome noi ci riteniamo tutti...diciamo abbastanza
competenti...insomma, le cose minime riusciamo a farle, la
navigazione minima su dei siti...sì, Presidente, non è con
presunzione, credo che siamo abbastanza capaci di cercare
un'informazione sui siti. Il fatto di non riuscire può essere già
un limite, può essere già un limite per un cittadino che - come
diceva lei - magari non ha avuto questa formazione; quindi
l'obiettivo credo sia quello di semplificare, e non di creare dei
nascondigli, delle grotte dove andare a cercare il compenso...i
link, ecco, vede che anche lei è esperto, Presidente, sa usare le
parole giuste al momento giusto. Bene, per tutto questo noi abbiamo
messo un tempo dove impegniamo lei, Presidente della Regione, a
procedere ad una verifica affinché tutte le società partecipate,
dirette e indirette, Enti pubblici, aziende dipendenti dalla
Regione, che non hanno ancora ottemperato alle attuali disposizioni
di legge, adeguino i loro strumenti alle leggi in vigore entro 15
giorni...il che cadrebbe per Natale, quindi eventualmente credo che
c'è una nostra disponibilità a valutare...magari non 15, ma 30
giorni, però non di più, insomma. Grazie.
Presidente
- Grazie. Altri? La parola all'Assessore
Baccega.
Baccega (SA)
- Grazie Presidente.
Il Presidente mi ha delegato a rispondere su questa mozione. In
realtà, il decreto legislativo 33 riguarda appunto il riordino
della disciplina riguardante gli obblighi di pubblicità,
trasparenza e diffusione e d'informazione da parte delle pubbliche
amministrazioni concerne essenzialmente la pubblica
amministrazione; basta guardare l'articolo 2, dove le disposizioni
del decreto individuano gli obblighi di trasparenza concernenti
l'organizzazione e l'attività delle pubbliche amministrazioni e le
modalità della sua realizzazione. Il successivo articolo 11,
invece, l'ambito soggettivo di applicazione, dice poi, al comma 1,
che:
"Ai fini del presente decreto, per le pubbliche
amministrazioni si intendono tutte le amministrazioni di cui
all'articolo 1, comma 2, del decreto legislativo 30 marzo n.
165"
...non è che diamo i numeri stasera, ma dobbiamo darli. In
realtà che cosa dice il "165"? Dice che:
"Per amministrazioni
pubbliche si intendono tutte le amministrazioni dello Stato, ivi
compresi gli istituti e scuole di ogni ordine e grado, le
istituzioni educative, le aziende di amministrazione dello Stato di
ordinamento autonomo, le Regioni, le Province, i Comuni, le
Comunità montane e i loro consorzi e associazioni, le istituzioni
universitarie, gli Istituti autonomi case popolari, le Camere di
commercio, industria, artigianato e agricoltura e loro
associazioni, tutti gli enti pubblici non economici nazionali,
regionali e locali, le amministrazioni, le aziende e gli enti del
Servizio sanitario nazionale".
Quindi non sono presenti in
questa definizione dell'articolo - appunto del "165" - le società
partecipate o controllate dalla pubblica amministrazione, e
pertanto il decreto legislativo 33 del 2013 non si applica, in
linea generale, alle società partecipate o controllate dalla
pubblica amministrazione.
In realtà, il comma 2 dell'articolo 11 del decreto riguarda,
invece, alcune società partecipate; si dice, infatti, che:
"Alle
società partecipate delle pubbliche amministrazioni e alle società
da esse controllate si applicano limitatamente all'attività di
pubblico interesse, disciplinata dal diritto nazionale o
dall'Unione europea le disposizioni dell'articolo 1, comma 15,
della legge 190 del 2012".
Le società in realtà interessate
sono quelle che svolgono attività di pubblico interesse e, a tal
fine, occorre ricordare ancora una volta che non tutte le società
controllate o partecipate dall'Amministrazione regionale svolgono
attività di pubblico interesse. Non svolgono attività di pubblico
interesse per esempio il Casino de la Vallée, la SITRASB, la CVA e
le diverse società funiviarie per quanto riguarda le società
partecipate indirettamente.
Per quanto riguarda le sanzioni, il decreto le prevede in caso
di violazione di alcuni obblighi: possono essere sia a carico dei
soggetti che le compiono, sia sugli atti, bloccandone
l'efficacia...una sintesi delle sanzioni è allegata alla circolare
del Dipartimento della funzione pubblica del luglio 2013.
Per quanto riguarda, invece, la "Bussola della trasparenza"
citata nelle premesse della mozione, si tratta di un'iniziativa
della Presidenza del Consiglio dei Ministri e del Ministero della
pubblica amministrazione e semplificazione, che consente alle
pubbliche amministrazioni e ai cittadini di utilizzare strumenti
per l'analisi e il monitoraggio dei siti web. Andando a vedere sul
sito ad esempio della sezione "classifica della trasparenza dei
siti", si può notare come il sito Internet dell'Amministrazione sia
tra i 7 siti primi in classifica, 7 siti
ex aequo,
con una
percentuale di aderenza ai contenuti minimi richiesti dalle norme
pari al 100 percento e numero di indicatori soddisfatti 66 su 66. È
un dato che ci gratifica sicuramente, ma va preso con le opportune
cautele, come tutte queste classifiche che vengono poi pubblicate.
Per esempio nella classifica in questione non ci sono tutte le
Regioni e tutti i Consigli regionali, ma soprattutto sappiamo che
l'applicazione delle disposizioni recate dal decreto legislativo 33
è un percorso complesso.
È stato avviato il censimento delle informazioni già pubblicate
- quindi veniamo un po' a casa nostra - e si è proceduto poi alla
ricollocazione delle stesse nella nuova organizzazione dettata nel
decreto legislativo 33; il processo è ancora in corso e alcune
parti della sezione "amministrazione e trasparenza" sono in fase di
realizzazione. Lo stesso vale evidentemente per tutti i soggetti
che rientrano nell'ambito di applicazione del decreto legislativo
numero 33 del 2013, quale che sia la loro natura giuridica.
Per quanto riguarda l'impegno richiesto dalla mozione, la
disciplina dettata dal decreto legislativo 33 è immediatamente e
direttamente percettiva per tutti i soggetti interessati. Ad
esempio, per quanto riguarda gli Enti locali, il 14 maggio scorso
il CELVA ha costituito un gruppo di lavoro composto da
rappresentanti dei Segretari degli Enti locali, della Commissione
indipendente di valutazione e del Dipartimento Enti locali della
Regione, che ha provveduto a organizzare un momento formativo per
gli Enti locali, per predisporre i modelli tipo la redazione del
piano triennale di prevenzione della corruzione, per la
redazione...
Presidente
- Colleghi, per cortesia...
Baccega (SA)
- ...del programma triennale per la
trasparenza e l'integrità, predisporre una guida per la rilevazione
dei dati da pubblicare in merito al decreto legislativo 33 e ha
condiviso l'opportunità di realizzare il portale unico della
trasparenza degli Enti locali della Valle d'Aosta, che si propone,
in particolare, di racchiudere sotto un unico indirizzo Internet i
dati e le informazioni previsti dal decreto in questione (proprio
per andare nella direzione che diceva lei, che molti siti sono
complessi, non si riesce a capire dove andare a raccogliere le
informazioni).
La previsione è di avere una prima versione del portale da
validare entro il 31 gennaio 2014, in modo da renderlo operativo a
febbraio. Le Amministrazioni e gli Enti che ricadono nell'ambito
soggettivo di applicazione del decreto devono quindi dare diretta
applicazione nelle modalità e nei termini stabiliti, e sono
soggetti alle sanzioni previste. La Regione non ha quindi alcun
titolo specifico a richiamare altri soggetti a dare applicazione
alla norma, ma non vi è alcun problema affinché la Presidenza della
Regione, di concerto con l'Assessorato del bilancio, finanze e
patrimonio, ricordi ai soggetti interessati gli adempimenti
previsti dal decreto legislativo 33 e dalla legge 190 del 2012.
In sintesi, è un percorso che si è avviato, un percorso che
sicuramente condividiamo. Mi sembra che 15 giorni ci portino al 31
dicembre...sarebbe sensato, ed è questo che richiediamo per poter
votare serenamente questa mozione...chiediamo 60 giorni per poter
individuare questo percorso.
Presidente
- Grazie Assessore. La parola alla collega
Certan.
Certan (ALPE) -
Bene. Grazie Assessore per tutto
l'elenco. In effetti, proprio per orientarci, eravamo andati a
cercare anche noi la "bussola" per trovarci nei meandri
della...
In effetti, sì, l'avevamo già detto che ci rendevamo conto che i
15 giorni cadevano un po' in un periodo...che non potevamo
chiederli...va bene il 31 gennaio...ha parlato del 31 gennaio lei?
Va bene. Modifichiamo quindi nell'impegno: "adeguino i loro
strumenti alle leggi in vigore entro 60"...al 31 gennaio sono 40
giorni, entro il 31 gennaio, se abbiamo detto che...però 60 giorni
va bene.
Presidente
- Entro 60 giorni. Bene, possiamo mettere in
votazione il testo della mozione modificato nella sua parte finale.
La votazione è aperta. Votate, colleghi. Possiamo chiudere la
votazione. La votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
I nostri lavori terminano qui, ci riaggiorniamo domani mattina
alle ore 9.
---
La seduta termina alle ore 20,13.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK