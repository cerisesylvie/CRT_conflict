Consiglio Regionale della Valle d'Aosta - Oggetto del Consiglio n. 120 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 120 del 3 ottobre 2018 - Resoconto
OGGETTO N. 120/XV - Interpellanza: "Criteri di nomina dei
dirigenti regionali di primo e secondo livello".
Fosson (Presidente) -
Punto n. 14.01 dell'ordine del
giorno. La parola al collega Vesan per l'illustrazione.
Vesan (M5S) -
La nostra interpellanza è legata alle
nomine dirigenziali e nella fattispecie a due specifici punti: il
primo è quello che riguarda l'istituzione delle figure dirigenziali
di primo livello, quelle normalmente definite "coordinatori". Tra
le competenze dei coordinatori - era stato assegnato loro questo
nome in origine, quando era stata individuata questa separazione
tra i dirigenti di primo e secondo livello - vi era il fatto che
gestissero delle strutture subalterne e quindi normalmente un
coordinatore gestisce altri dirigenti e altre strutture a lui
assegnate. Nell'ottica del risparmio abbiamo scoperto che una
figura apicale è stata effettivamente soppressa, ma immediatamente
e contestualmente è stata istituita un'ulteriore figura apicale che
è il responsabile dell'
audit
, che non ha in realtà al di
sotto nessuna struttura dirigenziale subordinata e nemmeno
coordinata. Ci chiedevamo quindi quali fossero le motivazioni che
avevano non fatto creare una struttura destinata all'audit, ma far
sì che questo tipo di struttura fosse economicamente premiata da
una posizione di primo livello.
Oltre a questo, sempre nell'ottica del contenimento della spesa,
ma soprattutto del riconoscimento della meritocrazia, abbiamo
potuto verificare dagli atti di nomina dei dirigenti che, oltre
alla riassegnazione, con peraltro poche variazioni, dei dirigenti
che sono inseriti espressamente nell'Albo dei dirigenti e che
quindi sono assunti a seguito di regolare concorso nella loro
posizione, sono state fatte numerose proroghe di incarichi
chiamiamoli fiduciari, nel senso che fanno riferimento a dirigenti
che non hanno fatto concorsi e che non sono all'interno dell'Albo
dei dirigenti, tutto questo a fronte di una graduatoria approvata e
coperta da nove figure. È vero, il concorso era solo per tre
incarichi, ma nel momento in cui quest'Amministrazione si è trovata
a scegliere fra la conferma di una figura precedentemente già
incaricata in modo diretto o lo scegliere una figura dirigenziale
che, a seguito di un concorso, ha dato un'oggettiva dimostrazione
di capacità, volevamo sapere quali fossero le motivazioni per cui
il merito di questi precedenti dirigenti è stato ritenuto più
importante, più rilevante ai fini dell'assegnazione dell'incarico
rispetto alla procedura concorsuale. Ribadisco il fatto che tutto
questo si inserisce nell'ambito di una volontà specifica di
rinnovamento della gestione dell'Amministrazione regionale, come
evidenziato in occasione della presentazione del programma di
governo.
Presidente -
La parola alla Presidente della Giunta per
la risposta.
Spelgatti (LEGA VDA) -
La nuova struttura dirigenziale
indipendente di
audit
interno è stata istituita per
rafforzare a livello di Presidenza della Regione un presidio
sull'efficacia, sull'efficienza e sulla trasparenza dei processi
dell'ente. Attraverso la verifica dei processi amministrativi e
l'implementazione del sistema di controllo interno, essa fungerà
anche da supporto alla nostra commissione indipendente di
valutazione. Con l'istituzione della struttura audit interno la
Giunta, in linea con il decreto n. 286/1999, che già prevedeva
l'importanza nelle pubbliche amministrazioni di strumenti adeguati
a garantire la legittimità e l'efficacia dell'azione
amministrativa, mira a un miglioramento delle procedure di
programmazione, di gestione e di controllo e a un incremento della
performance
a vantaggio di tutta la comunità valdostana
nell'ottica di garantire percorsi di sana gestione amministrativa.
I compiti quindi che dovrà avere questa struttura che è appena
stata costituita saranno comunque enormi e saranno a vantaggio di
tutta la pubblica amministrazione.
Tengo a sottolineare che, come avevamo già spiegato nelle
conferenze stampa laddove avevamo parlato di tutta la struttura,
avevamo fatto anche i calcoli e avevamo raccontato quali fossero
stati i risparmi effettuati dalla Presidenza, nonostante la
creazione anche di questa struttura.
Per quanto riguarda i sette incarichi dirigenziali in capo a
dirigenti non appartenenti alla qualifica unica dirigenziale,
questi non sono stati rinnovati, bensì, come si evince dalla
deliberazione della Giunta regionale n. 994/2018, si tratta di
incarichi conferiti per tre anni dalla precedente Giunta e quindi
non ancora scaduti. Poiché poi nell'ambito della riorganizzazione
generale della macchina amministrativa non si è reso necessario
revisionare tali strutture, gli attuali incaricati continueranno a
svolgere la loro attività fino alla scadenza del contratto che
hanno sottoscritto. Per altri due incarichi di dirigenza della
struttura edilizia residenziale e della struttura Enti locali sono
stati nuovamente scelti due dirigenti esterni alla Regione, ma
comunque del comparto, sulla base dei criteri di scelta oggettivi
quale la competenza professionale specifica relativamente ai
compiti delle due strutture, la continuità dell'azione
amministrativa, il possesso di un'esperienza dirigenziale
riconosciuta e comprovata. La presenza di una graduatoria non
rileva pertanto rispetto alle scelte organizzative operate e a
quanto appena esposto.
Presidente -
La parola al Consigliere Vesan per la
replica.
Vesan (M5S) -
Come già evidenziato nella mia
presentazione la domanda non era se fosse necessaria e/o importante
la struttura di
audit
, era perché questa struttura avesse
meritato un incarico di primo livello e dalla sua risposta confesso
di non essere riuscito a capirlo.
Per quello che riguarda le motivazioni con le quali sono state
attuate le scelte di proroga dei contratti precedentemente definiti
dalle Giunte precedenti, la motivazione della continuità
dell'azione amministrativa da lei evidenziata la vedo in palese
contrasto con gli obiettivi del suo governo, quando aveva garantito
a tutti in quest'aula l'assoluta discontinuità di quest'azione
amministrativa, sulla quale questa Giunta si era presentata con
forte volontà di discontinuità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK