Consiglio Regionale della Valle d'Aosta - Oggetto del Consiglio n. 19 del 30 gennaio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 19 del 30 gennaio 1973 - Resoconto
OGGETTO N. 19/73 - Comunicazioni del Presidente del
Consiglio.
Il Presidente della Giunta ha inviato in data 16 gennaio 1973
una lettera al Presidente del Consiglio in riferimento a
un'interrogazione dei Consiglieri Manganoni, Ramera, Bordon,
Quaizier, Mappelli e Chabod in riguardo a un'interrogazione che
riguardava l'uso di apparecchi, la disciplina di apparecchi della
Citizen Band. Il Presidente della Giunta ha interrogato il Ministro
Gioia il quale ha così risposto:
"Caro Presidente,
in merito alla questione nell'uso dei radio-telefoni che
operano sulla cosiddetta Citizen Band, comunico che questa
Amministrazione ha predisposto un disegno di legge, già approvato
dal Consiglio dei Ministri in data 30 settembre 1972 che disciplina
l'uso di detti apparecchi nel rispetto delle prescrizioni poste
dalle Convenzioni internazionali e stabilisce, inoltre, una
procedura semplificata per il rilascio delle relative
concessioni".
La comunicazione viene fatta per invito dal Presidente della
Giunta.
La Signora Laura Segni ringrazia il Consiglio per le
condoglianze inviate.
Non so se il Consiglio è al corrente che è deceduto
improvvisamente il Presidente della Giunta del Molise alla quale il
Presidente del Consiglio ha fatto giungere il suo cordoglio e per
il quale ha avuto risposta.
Desidero dare comunicazione del parere che la Commissione del
Turismo ha espresso in merito alla concessione di un contributo per
l'ampliamento del Rifugio... al Breuil.
Parere che era stato richiesto dal Consiglio regionale e del
quale io prego il Segretario del Consiglio di darne lettura:
"Nell'adunanza consiliare del 20 dicembre 72 il Consiglio
aveva inviato all'esame della Commissione consiliare permanente per
il Turismo e i seguenti argomenti:
1) concessione di un contributo per l'ampliamento del
Rifugio... al Breuil in Comune di Valtournanche;
2) esame della situazione finanziaria patrimoniale
dell'Unione Sportiva Aosta - Sezione Calcio.
La predetta Commissione si è riunita in Aosta l'8 gennaio 73
e ha espresso i seguenti pareri in ordine all'argomento di cui
sopra:
1) concessione di un contributo per l'ampliamento del
Rifugio... al Breuil in Comune di Valtournanche: in considerazione
del fatto che il citato Rifugio dopo i lavori di ampliamento avrà
più le caratteristiche di un albergo che di un Rifugio alpino e che
il medesimo è ormai collegato al fondo valle da una strada
percorribile con mezzi meccanici, rinviare ogni decisione in merito
alla concessione di contributo in attesa che venga elaborato un
nuovo disegno di legge che disciplini l'intera materia in modo più
aderente alla mutata realtà dei tempi;
2) esame della situazione finanziaria patrimoniale
dell'Unione Sportiva Aosta - Sezione Calcio: dopo esauriente
discussione dell'argomento la Commissione decide unanime di
esprimere il seguente parere: si saldino mediante la concessione di
un secondo contributo straordinario una tantum di lire 11.673.555
le passività arretrate dell'Unione Sportiva Aosta - Sezione Calcio
che alla data del 31.12.1972 ammontavano a lire 21.673.555 con un
primo contributo già concesso dalla Regione a tale titolo con
deliberazione n. 346 del 20.12.1972 di lire 10.000.000.
Si limiti a lire 10.000.000 l'anno l'importo massimo del
contributo regionale da concedere alla precitata Unione Sportiva
per la partecipazione al campionato di calcio a prescindere dalla
categoria del campionato stesso.
Si stabilisca espressamente che la Regione non interverrà
finanziariamente a favore della predetta Unione Sportiva per il
pagamento di eventuali nuove passività in modo che i dirigenti
della medesima sappiano trarne le debite conseguenze".
Il Presidente della Commissione: Emilio Freppaz.
Montesano (P.S.D.I.)
- Adesso c'è una lettera del Comm.
Pedrini che io vorrei leggere al Consiglio ma l'interessato non
c'è, ma mi sembra di averlo visto, era presente qui.
Allora andiamo avanti con le comunicazioni del Presidente della
Giunta, nessuna comunicazione.
Si passa all'oggetto n. 3.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK