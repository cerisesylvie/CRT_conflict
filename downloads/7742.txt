Consiglio Regionale della Valle d'Aosta - Oggetto del Consiglio n. 2122 del 26 giugno 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2122 del 26 giugno 1986 - Resoconto
OGGETTO N. 2122/VIII - PRESA DI POSIZIONE SUI PROBLEMI DEL
PARCO NAZIONALE DEL GRAN PARADISO - APPROVAZIONE DI ORDINE DEL
GIORNO.
PRESIDENTE
: Do lettura dell'ordine del giorno presentato
dai Consiglieri Torrione e Pascale:
Il Consiglio regionale
- preso atto delle ben note difficoltà economiche in cui da
anni si dibatte l'Ente Parco Nazionale Gran Paradiso a causa anche
di una mancata e prevista erogazione di fondi da parte dello
Stato;
- considerato che tale situazione si ripercuote negativamente
sull'attività dell'Ente Parco con la paventata chiusura di "centri
di visita" dislocati tra l'altro sul territorio della nostra
Regione;
- rilevato che tale comportamento da parte dello Stato è
assolutamente intollerabile condizionando pesantemente l'intera
attività dell'Ente;
- accertato che la trattativa fra lo Stato e la Regione per la
definizione del problema del P.N.G.R. si trascina stancamente da
ormai troppo tempo con conseguenze negative specie per le
popolazioni interessate.
Sollecita
il Governo della Repubblica Italiana a fare fronte con assoluta
urgenza agli impegni finanziari nei confronti dell'Ente Parco
Nazionale Gran Paradiso onde garantirne un corretto funzionamento
sia sul piano strettamente gestionale che sotto l'aspetto
promozionale nonchè ad accelerare la definizione della trattativa
con la Regione Valle d'Aosta specie nell'interesse delle
popolazioni valdostane coinvolte nella vicenda del Parco Nazionale
Gran Paradiso.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
L'ordine del giorno in discussione,
che avevo anticipato in sede di discussione delle Comunicazioni del
Presidente della Giunta, riguarda il Parco Nazionale del Gran
Paradiso e la situazione di difficoltà in cui si è venuto a trovare
per la mancanza di fondi.
Ho già detto allora, che la mancata erogazione di finanziamenti
da parte dello Stato nei confronti del Parco stesso è un atto che
non si può assolutamente tollerare. Il Governo non può sottrarsi a
quello che è un obbligo, non può conclamare di attuare una politica
nei confronti dei Parchi, e più in generale dell'ecologia, e poi
negare un finanziamento fra l'altro di pochi milioni di lire.
Ho apprezzato l'intervento del Presidente della Giunta e della
Regione che ha detto che, per evitare la chiusura dei centri di
visita della Valsavarenche, era disponibile ad integrare con
finanziamenti regionali quanto non aveva fatto lo Stato. Questo è
il primo aspetto, aspetto che per altro colloca ancora la vicenda
del Parco in una ottica non positiva, in questo caso non per colpa
della Regione ma dello Stato.
C'è poi la vicenda della trattativa in corso e me ne rammarico
perchè ho appreso che questa è rimasta al punto di partenza, e qui
dobbiamo fare un'opera di sollecitazione nei confronti del Governo
perchè si definisca il problema legato alla vicenda del Parco.
Sappiamo qual'è l'atteggiamento delle popolazioni valdostane
interessate, sappiamo che non si è ancora votato a Valsavarenche,
sappiamo che esiste tuttora una situazione di tensione e riteniamo
che vada rimossa ad ogni costo.
La trattativa quindi deve riprendere e per sostenere l'azione
del Governo regionale, in prima persona del Presidente, credo che
un'opera di sollecitazione in questo senso vada fatta anche tramite
un ordine del giorno che mi auguro il Consiglio regionale possa
approvare all'unanimità.
Non credo molto nella forza degli ordini del giorno, anche se
servono a puntualizzare una situazione; credo piuttosto nella
disponibilità e nella forza di volontà delle Istituzioni, in questo
caso della nostra Regione.
Credo che l'accordo con lo Stato sul problema del Parco sia un
fatto determinante, anche ai fini di proiettare all'esterno una
immagine diversa della Regione. Già altre vicende di cui ci
occuperemo in un prosieguo di tempo pesano sulla nostra testa da
ormai troppo tempo, se riusciamo a rimuovere il problema del parco
fra gli aspetti negativi della nostra vita regionale è un fatto che
ritengo assolutamente importante.
Questo è il senso del nostro ordine del giorno che mi auguro il
Consiglio possa approvare.
PRESIDENTE
: Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Per dire che voterò a favore di
questo ordine del giorno, perchè affronta un argomento importante
quale quello del Parco Nazionale del Gran Paradiso. È inutile
sottolineare qui in Consiglio la stasi che subiscono i lavori della
Commissione incaricata di portare avanti questo problema del Parco
del Gran Paradiso. Le difficoltà sono enormi, ho avuto modo di dire
in Commissione che si fa un passo avanti e due indietro su questo
argomento, quindi andando avanti così, con queste previsioni che
non sono affatto positive, la situazione del Parco del Gran
Paradiso si trascinerà ancora per molti anni e la popolazione della
Valsavarenche ha ragione a prendere un atteggiamento di opposizione
nei confronti di una situazione che è pericolosa.
Voterò a favore dell'ordine del giorno, augurandomi che
effettivamente, come ha detto il Consigliere Torrione, si metta
mano ad una trattativa con lo Stato e se necessario con l'Ente
Parco.
PRESIDENTE:
Ha chiesto di parlare il Presidente della
Giunta, ne ha facoltà.
ROLLANDIN (U.V.):
Il y a seulement un problème à
soulever. Ici on parle de deux questions: les difficultés
économiques du Parc d'un côté, la solution des questions entre
l'Administration régionale, par conséquent les Communes
intéressées, et le Gouvernement, de l'au tre.
Il est nécessaire, au moins pour le Conseil régional, de
souligner dans l'ordre du jour qu'il faut surtout résoudre le
problème vis-à-vis du Parc National; alors, je demande, si
possible, de déplacer la phrase "accertato che la trattativa fra lo
Stato e la Regione per la definizione del problema del P.N. G.P. si
trascina stancamente da ormai troppo tempo con conseguenze negative
specie per le popolazioni interessate" au premier point, car à
présent c'est le fait qui nous soucie le plus.
Si on peut arranger le texte de l'ordre du jour dans l'ordre que
je disais, on peut être d'accord sur le fait qu'il y ait un
engagement commun de la part de l'Administration régionale et du
Gouvernement; surtout ici on va solliciter ce dernier afin qu'il
puisse donner une réponse aux problèmes liés à la définition des
confins entre les Administrations concernées et le Parc, et en même
temps on exprime a préoccupation pour le manque de sensibilité
vis-à-vis des problèmes économiques qui ont un effet négatif par
rapport à la possibilité des visiteurs de jouir du Parc National du
Grand Paradis.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE (P.S.I.):
Siamo d'accordissimo di apportare le
modifiche che ha prospettato il Presidente, quindi l'ultimo
paragrafo delle premesse dell'ordine del giorno diventa il primo e
nel deliberato si capovolge il discorso, cioè si sollecita il
Governo della Repubblica ad accelerare la definizione della
trattativa con la Regione Valle d'Aosta specie nell'interesse delle
popolazioni valdostane coinvolte nella vicenda del Parco Nazionale
Gran Paradiso, nonchè a fare fronte con assoluta urgenza agli
impegni finanziari nei confronti dell'Ente Parco.
PRESIDENTE
: Pongo in votazione l'ordine del giorno nel
testo così modificato:
IL CONSIGLIO REGIONALE
- accertato che la trattativa fra lo Stato e la Regione per la
definizione del problema del P. N. G. P. si trascina stancamente da
ormai troppo tempo con conseguenze negative specie per le
popolazioni interessate;
- preso atto delle ben note difficoltà economiche di cui da anni
si dibatte l'Ente Parco Nazionale Gran Paradiso a causa anche di
una mancata e prevista erogazione di fondi da parte dello
Stato;
- considerato che tale situazione si ripercuote negativamente
sull'attività dell'Ente Parco con la paventata chiusura di "centri
di visita" dislocati tra l'altro sul territorio della nostra
Regione;
- rilevato che tale comportamento da parte dello Stato è
assolutamente intollerabile condizionando pesantemente l'intera
attività dell'Ente;
Sollecita
il Governo della Repubblica Italiana ad accelerare la
definizione della trattativa con la Regione Valle d'Aosta specie
nell'interesse delle popolazioni valdostane coinvolte nella vicenda
del Parco Nazionale Gran Paradiso, nonchè a fare fronte con
assoluta urgenza agli impegni finanziari nei confronti dell'Ente
Parco Nazionale Gran Paradiso onde garantirne un corretto
funzionamento sia sul piano strettamente gestionale che sotto
l'aspetto promozionale.
ESITO DELLA VOTAZIONE
Presenti 28
Votanti 28
Favorevoli 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK