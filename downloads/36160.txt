Consiglio Regionale della Valle d'Aosta - Oggetto del Consiglio n. 424 del 12 febbraio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 424 del 12 febbraio 2014 - Resoconto
OGGETTO N. 424/XIV - Interpellanza: "Interventi per porre
rimedio ai disservizi del trasporto ferroviario".
Président
- Pour l'illustration la parole au collègue
Donzel.
Donzel (PD-SIN.VDA)
- Grazie Presidente.
Una interpellanza intergruppo che vede la firma di Sinistra VdA,
UVP, ALPE e manca solo la firma dei colleghi del Movimento Cinque
Stelle perché sapete che più di tre interpellanze non si possono
firmare. In questa iniziativa ci sono sicuramente anche i colleghi,
perché il fatto che contestiamo si è verificato. Sappiamo che non
fa piacere a nessuno, neanche nei banchi della maggioranza, perché
è un fatto grave, su cui però vogliamo prendere, in qualche modo,
le misure con una discussione in quest'aula.
Non rintraccerò per intero tutta la vicenda di quella giornata
particolarmente uggiosa e scura per il maltempo che è stato il 30
gennaio 2014, ma per molti degli utenti della linea
Torino-Chivasso-Ivrea-Aosta è stata davvero terribile. Esponenti di
rilievo del giornalismo valdostano ne hanno scritto come un viaggio
da Lsd e, intervistati, alcuni ragazzi hanno espresso davvero
giudizi molto pesanti. Le ragazze di Torino hanno scritto che in
sei ore andavano quasi a New York, anziché venire alla Fiera di
Sant'Orso.
Non sto qui a riportarvi tutto il quadro delle dichiarazioni,
davvero alcune molto pesanti e amareggiate nei confronti di questo
evento. Resta il fatto sostanziale di un treno che arriva già con
un certo ritardo a Ivrea ed è letteralmente preso d'assalto dai
passeggeri, al punto che i responsabili del treno, il capotreno, è
obbligato a dire: "questo treno in queste condizioni non può
partire". Il treno, quindi, viene bloccato nella stazione, e
l'unico modo per far ragionare i viaggiatori inferociti è quello di
trovare la soluzione di qualche bus a supporto in ausilio al treno.
I passeggeri vengono invitati a scendere dal treno, - si erano
infilati anche nei gabinetti, per trovare uno spazio, - immaginate
anche il disagio per le persone anziane.
Il treno può ripartire dopo un po', ma arriva la sorpresa: non
c'era nessun bus sostitutivo e quindi si aspetta inevitabilmente
l'arrivo di un altro treno, anche questo in ritardo, per
raggiungere finalmente Aosta. Questi sono solo alcuni episodi di
quella drammatica giornata. Certamente a questo punto ci si
interroga. Questa cosa era preventivabile, era prevista, e
quant'altro, sicuramente con una soluzione, che non è la panacea di
tutti i mali.
Negli anni precedenti c'era stata l'introduzione dei treni
speciali, e da questo punto di vista è interessante leggere la
dichiarazione che, qualche giorno prima di questa vicenda, faceva
l'associazione Pendolari stanchi. Si parlava chiaramente di un
disastro annunciato. "La dimostrazione che non è così e che la
ferrovia è un problema di tutti viene proprio dalla imminente Fiera
di Sant'Orso che quest'anno rischia la
débacle
a causa dei
trasporti. La Regione non ha previsto treni speciali. Trenitalia,
nonostante il prevedibile incremento dei passeggeri paganti, non ha
previsto potenziamento dei servizi essendo il 30 e 31 due giorni
lavorativi e l'afflusso dei turisti si sommerà a quello ordinario
dei pendolari. Temiamo il ripetersi delle scene viste in anni
precedenti che nonostante condizioni migliori di quelle che si
prospettano oggi, hanno determinato l'assalto ai treni da Ivrea ad
Aosta con conseguenti tensioni, spintoni, insulti, molta gente
lasciata a piedi che rinuncia a salire in Fiera. Bisogna anche
aggiungere che gli aumenti autostradali che hanno portato a 16.40
euro il tratto Torino-Aosta, scoraggeranno molti dall'uso mezzo
privato".
Come dire, un disastro annunciato, che le associazioni in
qualche modo hanno chiesto di prenderne cura. Siamo andati a
verificare, e prima di noi dei singoli cittadini sono andati a
constatare questa situazione, e hanno scritto su
twitter
a
Trenitalia la quale, in prima battuta, risponde a questo cittadino
zelante - che dice "ma che cosa avete combinato?" - un "non ne
sappiamo niente, verifichiamo". Con un successivo
tweet
Trenitalia va a verificare e scrive "mi confermano - beati loro -
che ci sono dei ritardi dovuti a un numero elevato di viaggiatori
in occasione della Fiera di Sant'Orso", per la ragione che non sono
stati chiesti i treni aggiuntivi. Il vettore ha, quindi, erogato il
servizio abituale, questo il
tweet
ufficiale di Trenitalia
che in altra sede ribadisce: "la Regione non ci ha chiesto i treni
speciali per Aosta, altrimenti li avremmo messi. E qui siamo alle
dichiarazioni di Trenitalia".
Qual è l'ulteriore preoccupazione? I colleghi che hanno firmato
con me questa interpellanza avranno modo di sottolineare alcuni
aspetti che a loro sono cari. A me la cosa che preoccupa di più è
questa: certamente c'è un momento di difficoltà economica, non è
facile affrontare questi problemi, guardo non solo all'Assessore ai
trasporti ma anche al Presidente, che ha anche l'incarico di
Prefetto di questa Regione. Queste situazioni possono creare
davvero molta tensione fra i cittadini. Io non penso solo
all'aspetto turistico, a quello che viene, compra un galletto, che
porta un po' di turismo. Ci sono delle persone che i treni, nei
giorni lavorativi, li usano per andare a lavorare, c'è un clima di
tensione nel mondo del lavoro e arrivare con mezz'ora di ritardo
può costare carissimo a un lavoratore. E non è che uno arriva lì e
dice: "e sai, oggi c'è la Fiera di Sant'Orso e il treno è in
ritardo". C'è datore di lavoro e datore di lavoro. Questi treni
servono anche alla gente per circolare, per viaggiare, non era
possibile concertare, visto che c'è anche un tratto sul Piemonte,
insieme all'Assessore dei trasporti del Piemonte, per garantire il
cittadino normale, Presidente. Non è solo una questione di turismo,
sappiamo che a tutti piace la Fiera di Sant'Orso, inutile che ce lo
raccontiamo, è un momento di turismo eccetera, ma devono viaggiare
anche le persone che fanno il loro lavoro e bisogna creare le
condizioni per far viaggiare tutti. Se da soli non ce la facciamo,
non possiamo fare fronte comune con la Regione Piemonte? Perché
anche loro hanno dei lavoratori che usano quella tratta per lavoro,
no? Gli stessi studenti...e insieme cercare di trovare la soluzione
per questi due giorni muovendoci non all'ultimo minuto, ma
prendendoci per tempo.
È possibile fare ragionamenti di questo tipo in modo pacato,
adesso non parliamo di bimodali, di elettrificazione e quant'altro,
ma di una situazione particolare. Proviamo a vedere se troviamo
qualche pullman, perché c'è un problema tecnico: al Minuetto è
difficile agganciare il vagoncino del rafforzamento, perché la cosa
più semplice, prima ancora del treno speciale, era il rafforzamento
del treno, no? Non voglio giocare la parte dell'esperto dei treni,
però c'è la possibilità di mettere qualche bus che affianca,
trovare delle soluzioni insieme alla Regione Piemonte, per curare,
diciamo, questo servizio in quegli eventi - due giorni all'anno -
con lo sforzo organizzativo che la Regione sa mettere in piedi a
livello di Aosta, di organizzazione, e questo è un neo che secondo
me va assolutamente corretto e rivisto.
C'è una richiesta, quella del risarcimento danni, ce lo ha già
spiegato mille volte l'Assessore. Facevo una battuta questa mattina
quando rispondevo a Bertschy: c'è una velina lì che chiunque andrà
a fare l'Assessore la tirerà fuori e dirà che questo è un servizio,
il contratto ce l'ha Trenitalia con lo Stato...allora, quando ci
sono delle cose di questo tipo, la facciamo questa
class
action
con i cittadini, noi della Regione andiamo dallo Stato e
diciamo, "cari ragazzi miei, questa è una situazione veramente
straordinaria ed eccezionale e questi li rimborsiamo?" E lo Stato,
il Ministro, ci sostiene nella
class action
?
Président
- Merci. La parole à l'Assesseur
Marguerettaz.
Marguerettaz (UV)
- Grazie Presidente.
Iniziamo con la prima questione per fornire delle spiegazioni
dell'accaduto.
Questa è ovviamente la risposta che ci è stata data dal gestore
Ferroviario e ve la posso dare con i virgolettati.
"Con riferimento alla circolazione e alla regolarità del
servizio ferroviario svolto nella giornata del 30 gennaio si è
registrata una conferma della normale composizione dei treni
circolanti nel tratto Torino-Ivrea-Aosta, così come della linea
Aosta-Pré-Saint-Didier e nel contempo una netta diminuzione del
numero di viaggiatori trasportati nell'occasione. Tale composizione
complessiva non ha determinato evidenti problematiche di
sovraffollamento e di criticità salvo due episodi che hanno
interessato il treno 10075 in arrivo ad Aosta alle ore 9,31 e il
treno 4085 con arrivo ad Aosta alle ore 10,21. Nel primo caso in
particolare il treno risultava già pieno e non in grado di
accogliere ulteriori viaggiatori presso la stazione di Verrès. Per
quanto riguarda invece il treno 4085 si è registrato un forte
affollamento in occasione della partenza da Ivrea che ha comportato
l'intervento degli Agenti della Polizia Ferroviaria al fine di
assicurarne la regolare partenza. Tale anormalità ha comportato un
ritardo in arrivo ad Aosta di 45 minuti e con ripercussioni sulla
regolarità dei treni circolanti nella stessa fascia oraria, tenuto
conto della caratteristica della linea a binario unico. Per la
seconda giornata il gestore ha comunicato che a conclusione della
giornata del 31 gennaio e della 1014ma edizione della fiera di
Sant'Orso si evidenzia per quanto attiene alla circolazione nonché
la puntualità e la regolarità della circolazione del servizio
Ferroviario in tale data, la totale assenza di episodi di criticità
e di anormalità lungo le due linee regionali Aosta-Ivrea-Torino e
Aosta-Prè Saint-Didier. A tale risultato si è giunti nonostante un
aumento complessivo dei viaggiatori trasportati rispetto alla
giornata precedente in virtù del miglioramento delle condizioni
atmosferiche che hanno favorito un maggiore afflusso di visitatori
della fiera. In particolare poi, tenuto conto dell'episodio di
criticità registrato nella giornata precedente che ha riguardato il
treno 4085 a Ivrea, da parte della struttura operativa della
Direzione Piemonte è stato disposto il rafforzamento di detto treno
con la messa a disposizione di un ulteriore mezzo che ha consentito
di poter rispondere in maniera adeguata all'offerta di trasporto di
tale circostanza".
Quindi, io le ho già dato tutta la risposta, nel senso che
Trenitalia ha assolutamente confermato che il primo giorno ha messo
un numero di treni che era insufficiente.
Ringrazio tutti i firmatari per questa interrogazione perché mi
dà modo di chiarire la situazione, perché giustamente sui giornali,
capisco il malessere e il disagio di coloro che o rimangano a piedi
oppure arrivano in ritardo. Si dice: questi Amministratori così
scarsi, così poco lungimiranti non hanno pensato di mettere dei
treni speciali, ma sono proprio ottusi? Lo hanno detto anche i
rappresentanti dei Pendolari stanchi, che hanno una visione diciamo
più lungimirante: non riescono a vedere le cose che vedono le
persone normali? Allora, solo per rapportarle collega Donzel,
guardi quello che è successo nel 2013 e nel 2012, perché siamo alla
1014 edizione della fiera, non siamo alla prima. Non si può non
registrare che, in occasione delle passate occasioni della fiera di
Sant'Orso, in presenza sia di un rafforzamento del servizio
ferroviario messo in essere dal gestore autonomamente sia di
acquisti di treni straordinari da parte di questa Amministrazione,
si sono verificati puntualmente notevoli disservizi, ritardi
all'incirca di un'ora dei treni, carrozze strapiene, intervento dei
bus sostitutivi. Tali disservizi hanno portato, a seguito di
un'analisi del servizio prestato, a una decurtazione del
corrispettivo erogato dalla Regione così come riassunto.
Il servizio che viene erogato è tra Trenitalia e il Ministero. I
treni speciali al contrario sono tra Trenitalia e Regione, quindi
se Trenitalia non fa un servizio adeguato la Regione ha titolo in
base al contratto per non pagare o pagare meno Trenitalia a fronte
di un servizio inadeguato.
Nel 2012 avevamo fatto un contratto per 14.520 euro e ne abbiamo
pagati 13.068 cioè abbiamo trattenuto 1.452 euro. Nel 2013 avevamo
pattuito 14.737 euro e ne abbiamo erogati 11.348: ci sono dei
parametri che sono proporzionali ai ritardi, e quindi abbiamo
trattenuto 3.389 euro. Come è ormai ben noto dai lavori di questi
precedenti Consigli, il normale servizio ferroviario reso dal
gestore da anni è oggetto di ripetute lamentele ritenute da tutta
la comunità valdostana del tutto insoddisfacenti. Peraltro
l'attuale crisi economica nazionale ha comportato la necessità di
contenere la spesa pubblica e quindi da questo punto di vista le
faccio solo un confronto e le fornisco un dato: nel 2012, solo per
fare una proporzione, i treni speciali hanno trasportato il 30
gennaio in media 250 persone per una composizione di treni speciali
che portano 400 persone, quindi mediamente 250 persone sono salite
e scese. Il 31 gennaio, 212 persone, quindi se lei somma le 250 più
le 212 e va a fare il costo medio per utente, - il costo di listino
era di 31 euro. Con i treni speciali che avevamo previsto nel 2012,
contando le persone che sono salite e scese nei due giorni, facendo
la media, il costo individuale è stato di 31 euro. Io non so se
spendevano 31 euro venendo in Valle, ma era solo per darle una
analisi, un conteggio.
Nel 2013 i numeri sono simili e il costo è di 27 euro. Quindi
noi con i treni speciali facevamo salire e scendere mediamente 250
persone, e il costo medio dei due giorni era questo. Voglio anche
rappresentarle, perché lei ha letto le proteste di quest'anno, la
protesta del 2012 di un noto Assessore all'ambiente che è della
Valle d'Aosta, non regionale, di un Comune, particolarmente attento
a queste questioni ambientali e probabilmente partecipa anche a
dialoghi non so se Pendolari stanchi non stanchi, però voglio dire
è nel dibattito.
Mi scrive del 2012, è a protocollo ed è per questo che vi porto
via due minuti. "Buongiorno, la presente per segnalare che nei due
giorni della Fiera di Sant'Orso il servizio di trasporto
ferroviario normale sulla tratta Torino-Aosta è notevolmente
peggiorato rispetto agli standard usuali degli ultimi tempi". Mi
cita due esempi dove c'è stato un disastro. "Inutile dire che in
entrambi i treni erano sovraffollati. Apprendo nel contempo che la
Giunta regionale ha stanziato il 27 gennaio la somma di 14.520 euro
per i treni speciali per la fiera che avrebbero dovuto essere
predisposti da Trenitalia e mi chiedo a che pro fare ulteriori
contributi al gestore del trasporto ferroviario per allestire treni
supplementari senza avere la garanzia che ciò non avvenga a
discapito della già infima qualità del trasporto ordinario?
Peraltro usato come ovvio anche dai visitatori della fiera?"
Allora, cosa dice giustamente: abbiamo un binario che è già
sovraffollato e andiamo a introdurre un treno speciale che mi crea
una turbolenza e un ritardo generale, che abbiamo poi certificato e
abbiamo addirittura sanzionato Trenitalia non dandogli quanto era
previsto. Mettiamo i treni speciali e veniamo sommersi dalle
proteste e spendiamo dei soldi, non mettiamo i treni speciali e
abbiamo altre proteste. Allora ecco perché dico che queste cose le
abbiamo viste anche noi, ma la soluzione in una situazione del
genere non è così facile. Per quanto riguarda l'ultimo tema,
risarcire i viaggiatori che sono stati danneggiati: questa
Amministrazione non mancherà di valutare, di proporre al gestore il
rimborso in questione, ma l'ha già anticipato il collega Donzel non
abbiamo in mano alcuno strumento se non una
class action
, ma
quella l'avevamo vista di più difficile esecuzione sia con i
consumatori, sia con i pendolari. Grazie.
Président
- Merci. Pour la réplique, la parole au
collègue Donzel.
Donzel (PD-SIN.VDA)
- Lei mi stimola a una risposta
lunga, ma voglio vedere se magari anche i colleghi hanno diritto a
puntualizzare alcune cose. Intanto vediamo di sciogliere un primo
nodo. La risposta burocratica che le ha scritto Trenitalia,
cercando...
(interruzione dell'Assessore Marguerettaz, fuori
microfono)
...lei ha letto la risposta burocratica. Siamo di fronte ad
Assessori...poco fa anche l'Assessore Baccega ha letto la risposta
di...voi siete degli Assessori che leggete le risposte che dei
burocrati vi preconfezionano e quindi il ruolo della politica è
questo: voi avete dei funzionari e dite "scrivimi una rispostina
che devo leggerla in Consiglio regionale". È questo.
Lei, fra l'altro, è un oratore e anche abbastanza in grado di
replicare e sta giocando molto sulla difensiva perché il punto
nodale è che la Valle d'Aosta, quest'anno, non ha fatto la
richiesta di trovare soluzioni con Trenitalia. Non l'ha fatta
perché un Assessore dei Verdi, mi fa piacere, lei l'ha definito
Verde...
(nuova interruzione dell'Assessore Marguerettaz, fuori
microfono)
...non lo so, comunque, un Assessore ambientalista...
(interruzione di un Consigliere, fuori microfono)
...scusate, ecco, un Assessore che ha a cura l'ambiente allora:
Le scrivono centinaia di persone, chiedendo di muoversi e lei non
si muove, poi le scrive uno che è patito d'ambiente e lei subito
dietro a questo qui.
Per cortesia Assessore! Non ci venga a raccontare delle cose
simili. Vediamo di spazzare il campo sulle parole "i treni
speciali". I fatidici treni speciali in realtà sono un treno, negli
ultimi due anni, un treno che viene su e un treno che va giù.
Quindi è un treno...solo che Trenitalia li scompone a Chivasso,
sembra che ce ne siamo quattro, se andate a guardare... In realtà
ce n'è uno solo. Se un treno porta 250 viaggiatori come dice lei,
all'andata e al ritorno, vuol dire che è l'equivalente di 5 pullman
sul treno speciale: vuol dire come fa a caricare lei 5 pullman sul
treno ordinario che è già abbastanza pieno, e lo sappiano che è per
tutti i giorni, perché le persone lo usano sempre di più.
Era un problema di cui bisognava farsi carico e non dire "tanto
tutti gli anni c'è casino, e quest'anno magari ce n'è un po' di
più, anzi facendo molto casino sui giornali che non ci saranno
treni speciali, qualcuno quel giorno non prende il treno". E
infatti molti utenti pendolari della Valle d'Aosta hanno cercato di
muoversi senza il treno. È questo l'atteggiamento con cui noi
andiamo ad affrontare e risolvere un problema come questo? Secondo
me no. Ma è l'opinione, ovviamente, di un partito,
dell'opposizione, e quindi magari lo farà in modo strumentale, e
quant'altro.
La mia idea è che invece andava concertato un sistema magari di
rafforzamento con la Regione Piemonte, laddove non si poteva
rafforzare attraverso un convoglio aggiuntivo, perché finché non
avremo l'elettrificazione - così faccio un po' di polemica -, non
avremo le motrici forti, elettriche, che possono trascinare qualche
vagoncino in più, ma abbiamo sempre questi treni che hanno fatica
anche a salire, e quindi da questo punto di vista non abbiamo un
rafforzamento. L'idea poteva essere quella di trovare un sostegno,
insieme alla Regione Piemonte e fare fronte comune nei confronti di
Trenitalia. Penso che se l'atteggiamento è quello fatalistico a cui
stiamo assistendo ormai da anni, per cui tutto ci cade addosso,
ecco io, francamente trovo che sia una resa incondizionata agli
eventi e non ci sia la volontà di dare delle risposte.
Presidente
- Rimane un minuto... La parola al collega
Bertschy.
Bertschy (UVP)
- Velocissimo. L'oggetto è il treno
speciale, ma soprattutto è il disagio che abbiamo creato rispetto,
in particolare, la Fiera di Sant'Orso e verso gli utenti che
regolarmente prendono il treno. Quindi la battuta è: avevamo 14
mila euro a disposizione l'anno scorso, probabilmente il peccato è
stato non rimettere in gioco delle risorse per garantire un
afflusso alla Fiera e per garantire un non-disagio a chi il treno
lo prende regolarmente. Il peccato, quindi, è non aver fatto
un'azione politica in questo senso ed è questo che noi vorremmo
sottolineare, perché rispetto all'anno scorso, vorrei ricordare,
l'autostrada è ancora aumentata, quindi gli utenti non potevano che
essere di più.
Presidente
- Prego collega Morelli, sempre per
integrazione di risposta.
Morelli (ALPE)
- Merci Président.
Telegrafica. Non sta né in cielo né in terra, Assessore
Marguerettaz, che non ci si ponga il problema di rafforzare il
sistema dei trasporti per la Fiera di Sant'Orso. Non sta né in
cielo né in terra, lei può citare tutti i dati degli scorsi anni e
anche...e anche un Assessore all'ambiente, che mi piacerebbe che
lei citasse un po' più sovente e un po' più a proposito, ogni
tanto, per quanto riguarda i trasporti. Grazie.
Président
- Merci. Point 21 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK