Consiglio Regionale della Valle d'Aosta - Oggetto del Consiglio n. 3797 del 11 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3797 del 11 luglio 2024 - Resoconto
OGGETTO N. 3797/XVI - Interrogazione a risposta immediata:
"Utilizzo della ferrovia del Drinc come via di collegamento in
situazioni di emergenza".
Marguerettaz (Presidente) -
Punto 7.03. Per la
presentazione, la parola alla collega Erika Guichardaz.
Guichardaz E. (PCP) -
Quasi certa che non sarebbe stata
accettata la nostra risoluzione, ho presentato anche questo
question time
, perché vogliamo insistere su un punto, che è
quello della via di accesso alternativa all'abitato di Cogne;
questo perché lo vediamo e lo avevamo fatto una settimana prima
dell'evento alluvionale proprio parlando di quella galleria del
Drinc, è importante per la vallata di Cogne che quella galleria sia
percorribile.
Sotto questo punto di vista, abbiamo anche avanzato una proposta
all'interno della risoluzione che non abbiamo discusso, ma che
sicuramente prima o poi discuteremo perché conoscete la nostra
ostinazione, quindi la presenteremo fino a che non verrà discussa,
ma, sotto questo punto di vista, abbiamo anche visto nell'emergenza
persone che ci dicevano che si potevano mettere le ali per andare a
Cogne, altri che ci dicevano che per l'emergenza poteva essere la
funivia la soluzione, mi chiedo come si possa pensare, ad esempio,
di spostare le macchine o tante altre cose che ci sono all'interno
adesso di Cogne e che le persone richiedono.
Quello che noi invece vogliamo sapere è se in tutta questa
situazione il Governo regionale ha fatto delle riflessioni per
utilizzare la ferrovia del Drinc come via di collegamento e fuga in
caso di situazioni emergenziali come quella che sta vivendo oggi la
comunità di Cogne.
Presidente -
Per la risposta, la parola al presidente
Testolin.
Testolin (UV) -
L'interrogante dice: "si interroga il
Governo regionale per sapere quali riflessioni si sono fatte per
utilizzare la ferrovia del Drinc come collegamento e fuga in caso
di situazioni emergenziali nelle quali sta vivendo oggi la comunità
di Cogne". Nell'ambito del confronto con la comunità di Cogne in
occasione del sopralluogo effettuato dalla Giunta regionale lo
scorso 4 luglio, si sono marginalmente affrontate anche le
tematiche di prospettiva relative a eventuali collegamenti
alternativi alla viabilità, tra i quali sono stati evocati il
collega funiviario tramite Pila, i cui studi e le cui opportunità
sono oggetto di attenzione da tempo e sui quali gli approfondimenti
si sono intensificati e programmati in questi ultimi mesi e nel
discorso si sono inserite anche le possibili valutazioni in merito
alla galleria del Drinc, argomento che è da affrontare con la
delicatezza del caso, ma che fa parte del ventaglio di situazioni
che una valutazione di prospettiva potrebbe nel futuro
considerare.
Credo però questo tipo di analisi dovrà essere affrontato nei
tempi e nei modi opportuni dopo la risoluzione dell'emergenza,
anche perché voi parlate di una ferrovia del Drinc, ma una ferrovia
dovrebbe essere un'infrastruttura che ha le caratteristiche per
poter essere utilizzata, che non è quella dell'attuale situazione.
Io non sono potuto andare direttamente a dei sopralluoghi che erano
indirizzati verso un altro tipo di verifica e valutazioni ma le
foto che sono state riportate non danno questa possibilità di un
utilizzo rapido e in sicurezza e soprattutto non per un movimento
veicolare.
Presidente -
Per la replica, la parola alla collega Erika
Guichardaz.
Guichardaz E. (PCP) -
Ci tengo a precisare che è vero, si
parla della ferrovia del Drinc e si parla della ferrovia come via
di fuga, quindi in situazioni emergenziali e, sotto questo punto di
vista, ho ripreso in mano un interessante documento prodotto
proprio "Dal cuore di ferro" dove lo storico sindaco Ruffier
diceva: "L'idea della funivia è nata nel 1994, però, prima di
parlare di quest'opera, bisognerebbe valutare il collegamento - il
collegamento ferroviario intendeva - e se questo sarà sufficiente.
Tra l'altro, è importante non solo dal punto di vista turistico ma
anche per evitare che problemi legati alla strada possano isolare
il nostro paese". Lo diceva nel 2004, lo ha detto nel 2000 quando
quella via di fuga è stata utilizzata proprio durante l'alluvione,
credo che comunque la non chiusura che lei ha posto magari può
farle valutare l'opzione del Reggimento del Genio Ferrovieri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK