Consiglio Regionale della Valle d'Aosta - Oggetto del Consiglio n. 1952 del 24 maggio 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ACQUE
Acque pubbliche
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1952 del 24 maggio 2006 - Resoconto
OGGETTO N. 1952/XII - Predisposizione di un piano specifico per
corpi idrici superficiali di particolare pregio.
(Interpellanza)
Interpellanza
Appreso dagli Organi di stampa che è in fase di progettazione
la costruzione di una centrale idroelettrica sul torrente "Du Bois"
nel Comune di Champorcher per la quale è stata presentata dalla
Società "Col du Joux" la domanda di concessione di derivazione
delle acque;
Considerato che tale torrente è inserito nel sito
d'importanza comunitaria (S.I.C.) IT 1205100 denominato "Ambiente
di alta quota del Vallone della Legna";
Constatato che il prelievo di acqua dal torrente "Du Bois"
potrebbe pregiudicare il mantenimento del S.I.C. stesso in virtù
del fatto che esso scorre in un accumulo di frana e presenta
fenomeni di scomparsa e ricomparsa delle acque;
Rilevato che il Piano Tutela delle acque al punto d)
dell'articolo 7 delle Norme di attuazione afferma che tra gli
strumenti di attuazione del Piano vi è l'emanazione da parte della
Giunta regionale di specifiche direttive di indirizzo, settoriali o
per ambiti territoriali, rivolte agli enti locali ai fini della
redazione e della gestione dei piani e l'esercizio delle funzioni
di loro competenza;
i sottoscritti Consiglieri regionali
Interpellano
l'Assessore competente per sapere:
1) se è intendimento di questa Amministrazione la
predisposizione, in attesa del provvedimento generale nel quale
dettare specifiche direttive di indirizzo rivolte agli EE.LL., di
un piano specifico che tratti i corpi idrici superficiali
classificati "di particolare pregio" perché ricadenti in aree di
specifica valenza naturalistica e che analizzi gli indicatori di
stato e biotici, studi le portate e il bilancio idrico.
F.to: Venturella - Bortot
Presidente - È stata consegnata alla Presidenza una risoluzione
sul casinò firmata dai Capigruppo della maggioranza.
La parola al Consigliere Venturella.
Venturella (Arc-VA) - Credo che il testo dell'interpellanza sui
corpi idrici di particolare pregio sia abbastanza chiaro. Esso pone
l'accento soprattutto su quali provvedimenti urgenti la Giunta
dovrà predisporre per finalmente dettare specifiche direttive di
indirizzo sull'annosa questione, che è stata oggetto anche di una
nostra interrogazione precedente, sulla derivazione dei corpi
idrici superficiali, sulla derivazione delle acque, limitandosi
però a quelli definiti dallo stesso piano tutela delle acque "di
particolare pregio".
Credo che questa interpellanza sia direttamente legata, come
abbiamo messo in premessa, a quella tempesta mediatica successiva
ad una risposta ad una interrogazione di una Consigliera di
minoranza del Comune di Champorcher, nella quale si dava avviso che
era stata richiesta una concessione per derivazione da una società
e vi era un accordo di tipo economico finanziario, secondo il quale
si doveva riconoscere al Comune di Champorcher l'8% degli introiti
da produzione di energia idroelettrica.
Questa interrogazione vuole chiedere se è intendimento di questa
Amministrazione predisporre questo piano urgente che auspichiamo
venga alla luce prima possibile, anche per tutelare quelle decine
di "SIC" di interesse comunitario che sono stati già approvati e
che sono oggetto, già da tempo, di interesse che poco o punto ha a
che fare con la loro tutela.
Presidente - La parola all'Assessore al territorio, ambiente e
opere pubbliche, Cerise.
Cerise (UV) - En réponse à cette interpellation, je tiens à
préciser que 3 dossiers de demande concernant le torrent "Du Bois"
ont été déposés: 2 par l'agence immobilière "Col du Joux", et
l'autre, par la société "Idroelettrica Courmayeur". Ces dossiers
sont en cours d'instruction selon la procédure prévue par la
réglementation en matière de dérivation des eaux publiques et nous
attendons que des projets conformes aux dispositions du plan de
protection des eaux soient présentés pour pouvoir en évaluer
l'impact environnemental. L'instruction de ces dossiers tiendra
compte de l'intérêt naturaliste des aires concernées et également
des dispositions spécifiques du plan de protection pour les cours
d'eau classés parmi ceux qui présentent un intérêt particulier
(c'est-à-dire l'article 47 des dispositions d'application
techniques dudit plan). J'entends cependant rassurer mes collègues
sur le fait que les indicateurs signalés dans leur question sont
bien ceux qui devront être fournis et qui seront examinés au cours
de l'instruction des dossiers de demande de dérivation.
Toutefois, je ne comprends pas la référence à l'article 7 des
dispositions d'application, car celui-ci réglemente exclusivement
les instruments - comme par exemple la rédaction des plans
régulateurs - grâce auxquels les collectivités locales, dans
l'exercice de leurs fonctions, interviennent en matière de
ressources hydriques. J'attire donc votre attention sur les
indications visées au chapitre 3.1 du Programme d'action
réglementaire et organisationnelle de l'annexe aux dispositions
d'application "Lignes d'action, interventions et programmes
d'action", où sont précisément indiquées toutes les mesures
législatives et toutes les directives techniques devant être
approuvées en application du plan.
Pour répondre à la question qui m'a été posée, je rappelle enfin
que, pour les principaux corps hydriques présentant un intérêt
particulier, les indicateurs d'état environnemental ont déjà été
définis par le rapport général du plan. Par conséquent, je ne crois
pas qu'il soit nécessaire d'élaborer un autre plan sur ce sujet,
étant donné que, d'une part, des études supplémentaires ne
pourraient être réalisées que s'il s'avérait nécessaire d'évaluer
une action éventuelle concernant les corps hydriques d'intérêt
particulier et que, d'autre part, les objectifs et les mesures de
protection nécessaires figurent déjà dans le plan de protection des
eaux en vigueur, et tout en particulier les articles 23, 24 et 25
et Titre IV des dispositions d'application.
Presidente - La parola al Consigliere Venturella.
Venturella (Arc-VA) - Mi permetta, Assessore, di puntualizzare
alcune cose e vi sono obbligato, vista la risposta tecnica ed
esatta in alcune sue affermazioni, ma che poco tiene conto della
particolarità del "SIC" - sito di interesse comunitario - ambiente
ad alta quota del Vallone della Legna.
So che nel piano di tutela delle acque sono previsti gli
indicatori, che si riferiscono però al Torrente Ayasse, non certo
al suo affluente torrent "Du Bois", ed è su questo che abbiamo
centrato l'interesse. Sul fatto che poi esistano depositate
all'ufficio acque 3 diverse domande di concessione di derivazione,
vorrei che lei ed i suoi uffici chiedessero un po' di
documentazione al Comune di Champorcher per apprezzare
l'approfondimento, la grande competenza tecnica di questa società.
Ho qua la convenzione fra il Comune di Champorcher, e la informo,
Assessore, che la convenzione per la derivazione delle acque è già
stata firmata da una delle società che hanno presentato... che è la
"Col du Joux" e il Comune, e questa convenzione tra l'altro può
dare l'esatta percezione di come questi corpi idrici superficiali
siano oggetto di interessi che definirei di tipo quasi
"mercantile", merceologico, l'acqua definita come bene da sfruttare
in ogni stagione, nonostante il bilancio idrico!
Vada a rileggersi lo schema di convenzione fra la società che ha
chiesto la derivazione e il Comune di Champorcher; pensate che, in
premessa, la terza frase, al punto a) dice:
"
la concessione di una piccola
derivazione fra il torrente Du Bois in Comune di Champdepraz;
articolo 1) il Comune di Champdepraz esprime la propria positiva
valutazione..."
, ma vado allo specifico, descrizione
dell'azione generale sul progetto di derivazione... a pagina 15
leggo:
"
dovrà essere
interrata una condotta forzata di circa 2 km"
e si legge in una
convenzione fra Comune e società già firmata, nonostante che la
domanda di derivazione, giustamente dice l'Assessore Cerise, sia
ancora in fase di istruttoria, si legge nel secondo capoverso,
articolo 4.2, condotta forzata:
"la tubazione sarà interrata per
il suo intero sviluppo e seguirà l'esistente strada della Val
Veny"
. Signori, queste società prendono un progetto, lo
fotocopiano e non pensano neppure a cambiare i toponimi! Da un lato
chiamano il torrente "Du Bois" di Champdepraz, dall'altra chiamano
la strada della Val Veny... questo vuol dire che sono progetti
fatti con la fotocopia! E il Comune di Champorcher cosa fa? Firma
la convenzione sulla strada della Val Veny, firma la convenzione
per il Comune di Champdepraz"!
Assistiamo a questo, per dire che è urgente, nonostante sia nel
piano di tutela delle acque, l'articolo 23, e sono d'accordo con
lei, Assessore, credo che il piano di tutela delle acque sia uno
strumento che possa avere efficacia se però operativamente si
attuano quegli studi e tutti quei percorsi dal punto di vista
procedurale. Sono convintissimo che questo piano di tutela delle
acque con alcuni cambiamenti possa essere positivo, ma cosa succede
quando abbiamo a che fare con questi "progetti-fotocopia", che non
tengono conto che il torrente "Du Bois" è inserito in un sito di
importanza comunitaria e che è stato concesso un finanziamento nel
piano "Leader+" di 150mila euro per salvaguardare l'ambiente... lo
stesso ambiente che speriamo non sia oggetto dell'intervento!
Pensate, il torrente "Du Bois" ha un fenomeno particolarissimo
che è quello della scomparsa e della ricomparsa, insiste in un
accumulo di frana, entra dentro alla frana e fuoriesce dopo un km;
vogliono - la maggioranza del Comune di Champorcher d'accordo -
interrare questo grande tubo per 2 km, in un accumulo di frana, non
considerando che il torrente "Du Bois" per la maggior parte del
tempo non ha forse neppure un goccio d'acqua, perché il regime di
magra è in tutto il periodo invernale. Allora ci si pone una
domanda: a queste società che ora hanno puntato la loro attenzione
su quasi tutti i corpi idrici superficiali - è un'ipotesi - non è
che forse più che la produzione di energia elettrica, a loro
interessa la mera costruzione della centralina? Credo che una
società che abbia una certa capacità imprenditoriale e anche
tecnica, dalla sola costruzione della centrale potrebbe ricavare
buoni utili.
Assessore, lei crede che non sia il caso di porre fine a questo
assalto alla diligenza? Tutti vogliono sfruttare tutti i corpi
idrici e nonostante sia presente nel piano tutela delle acque, che
abbiamo letto attentamente, occorre cercare di dare specifiche
direttive su quei corpi che sono inseriti nei "SIC", almeno quelli
chiediamo, "SIC", "ZPS" oppure parchi regionali o nazionali...
questo noi chiediamo!
Comunque questa faccenda non è chiusa in questa seduta; saremo
attenti all'evolversi della situazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK