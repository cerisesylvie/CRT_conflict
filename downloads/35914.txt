Consiglio Regionale della Valle d'Aosta - Oggetto del Consiglio n. 247 del 14 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 247 del 14 novembre 2013 - Resoconto
OGGETTO N. 247/XIV - Reiezione di mozione: "Attuazione del
piano di riduzione delle tariffe autostradali a favore dei
cittadini residenti in Valle d'Aosta".
Président
- Pour l'illustration, la parole au collègue
Bertschy.
Bertschy (UVP)
- Merci Madame la Présidente.
Come indicato nella mozione, da inizio legislatura, per dare
continuità alle legislature del passato, i gruppi di opposizione
stanno cercando di portare in Consiglio regionale l'attenzione sul
tema dei trasporti. Oggi parliamo dell'autostrada, soprattutto in
funzione del lavoro che è stato fatto finora. La mozione del luglio
scorso, approvata all'unanimità, ha creato le condizioni per poter
approfondire l'argomento ed è con soddisfazione che abbiamo avuto
la possibilità, come Consiglio regionale, attraverso delle lettere
del Presidente della Giunta, di poter esprimere la nostra voce
direttamente facendoci sentire dai Ministri Lupi e Saccomanni, dai
Presidenti della SAV e della RAV e dai nostri rappresentanti in
CdA. Questo Consiglio ha fatto appunto sapere a tutte queste
persone che, con differenti ruoli, si occupano di analizzare a
volte la gestione e a volte le richieste che le società fanno,
purtroppo sempre per richiedere aumenti rispetto ai costi delle
autostrade. Questo Consiglio regionale ha fatto sentire la propria
voce dicendo, in maniera chiara, che i costi delle autostrade per i
valdostani sono troppo alti, per il nostro turismo sono troppo
alti, per questa difficile economia che stiamo vivendo sono
diventati insopportabili. I primi due punti della mozione sono
quindi stati politicamente ben rispettati e rimane da ragionare su
quello che è il terzo punto.
Conosciamo bene la situazione attuale: sono stati proposti,
negli ultimi due anni, sistemi di riduzione del costo delle
autostrade, soprattutto per il tratto che sale dalla Bassa Valle e
per la tangenziale che unisce le due autostrade. Tuttavia, come
abbiamo detto in passato, non riteniamo assolutamente sufficienti
questi sistemi; soprattutto non li ritengono sufficienti tutti
coloro che devono percorrere l'autostrada, perché l'autostrada
continua a costare molto cara ed i dati lo sono a dimostrare. Oggi
vorremmo quindi riportare l'attenzione su quello che è il terzo
elemento, che è quello che poi, concretamente, interessa di più
tutti noi: come arrivare a definire un sistema differente di
abbonamento che permetta agli utenti valdostani, in primo luogo, di
pagare meno i tratti dell'autostrada, e come arrivare a definire
nuovi costi dell'autostrada che si allineino a quelli di altre
autostrade di montagna che ci fanno evidentemente concorrenza, ma
senza impegnarsi neanche tanto. Riescono...ancora qualche giorno
fa, su alcuni giornali, veniva indicato dalla società che raggruppa
gli impianti a fune come, d'inverno, questa concorrenza diventi
pesante, sleale nei confronti degli impianti stessi.
Qualche dato: rispetto al 2008, tutte e due le autostrade hanno
perso dei passaggi percentualmente rilevanti; però, stranamente,
gli introiti sono aumentati o, meglio, con gli aumenti che ci sono
stati non poteva che essere così! Nel 2008 sono passati 391 milioni
di veicoli sulla SAV; nel 2012 ne sono passati 353 milioni; nel
2008 la SAV ha avuto introiti per 45 milioni, nel 2012 per
57...quindi, quasi quasi si consuma meno l'autostrada, ma si
guadagna di più! Non vorrei che anche qui si andasse ad inseguire
politiche un po' differenti. L'economia è in difficoltà, la gente
prende meno l'autostrada perché prende meno la macchina, ci si
sposta di meno, ma certo che, se proponiamo costi come questi, i
valdostani sono obbligati a stare in statale e chi sale da Torino
non può che uscire a Quincinetto, perché se è vero, come è stato
indicato qualche giorno fa, su una rivista automobilistica che non
siamo l'autostrada più cara d'Italia perché si tiene in conto che
l'autostrada parta da Torino, basta partire da Quincinetto per
salire per fare dei raffronti.
Io ho anche preparato delle tabelle di lavoro che non hanno
nulla di scientifico che, se si vuole distribuirle, servono per
fare dei paragoni con alcune autostrade che ci rappresentano;
paragoni che indicano in maniera chiara come siamo fuori mercato,
come, a costo chilometrico, andare sull'autostrada del Brennero
oppure salire verso la Valle d'Aosta costi decisamente, ma
decisamente, il doppio e di più. Ripeto: sono analisi che ho fatto
semplicemente andando a ricercare questi dati sulle società
autostradali e che potete verificare, però sono dati che ci debbono
far riflettere come amministratori di questa comunità e dei beni
che questa comunità deve rappresentare. Allora, questi dati come
vengono a noi rappresentati? Eh sì, c'è un grosso investimento nel
passato, soprattutto per la SAV che, in qualche maniera, bisogna
pagare; questo grande tunnel che ha unito, all'uscita di Aosta...il
collegamento che sale verso la
Coumba Freida
(così andiamo
verso l'Assessore al turismo), ma poi ancora Saint-Rhémy, ecco,
questo grande lavoro che pesa nell'investimento della società viene
continuamente fatto notare: i soldi bisogna incassarli perché
bisogna pagare i debiti del passato...però, i debiti del passato,
non è che li può pagare tutta la comunità valdostana o, comunque,
la comunità non deve subire pesanti ripercussioni come quelle che
sta subendo! Soprattutto, poi, quando si fanno dei dividendi
perché, negli ultimi anni, i dividendi ci sono per la SAV, ecco,
non tutti i soldi che si utilizzano vengono poi impiegati per
pagare i debiti del passato.
Noi, come Regione, che abbiamo il nostro 28 percento, ai
dividendi partecipiamo. I dividendi del 2011 sono stati circa 5,5
milioni; nel 2012, siamo intorno ai 7 milioni di euro (un po' di
meno) e poi non so come andrà a finire. Ed allora, qual è il
disegno di chi ci rappresenta all'interno? Certo che chi amministra
una società deve fare i conti e deve farli stare in piedi; però noi
amministriamo una comunità ed abbiamo bisogno che questo segnale
diventi un segnale più forte. Bisogna trovare delle soluzioni con
chi ci rappresenta all'interno e con chi fa finta di
dover...evidentemente pagare un canone che gli è stato concesso per
gestire l'autostrada nel prossimo futuro, però con chi fa finta di
non capire che questi dati sono diventati veramente pesanti!
Pesanti soprattutto perché le cose, a livello economico e sociale,
sono sempre più difficili. Fra l'altro, speriamo che l'indicazione
politica, la scelta politica di andare verso un taglio...il
sostegno al costo dell'aumento del treno trovi poi un momento di
riflessione nel prossimo bilancio, perché altrimenti la gente si
ritroverà danneggiata, sia a salire in autostrada...e, portate
pazienza, ma chi abita all'estremo da una parte o chi abita
all'estremo dall'altra, verso Aosta deve venire...in macchina, e
magari dopo si troverà anche a mal partito a salire in
ferrovia.
Esempi di abbonamento ce ne sono in Italia, abbastanza vicino a
noi. Esempi di abbonamento ci sono alla SITAV, che conosciamo
differente come tipologia di autostrada; ci sono sulla tangenziale
di Torino, dove una piccola provincia, con il 18 percento delle
azioni, è riuscita a farsi sentire da un grande privato con l'82
percento (ha tenuto duro ed è riuscita ad ottenere un Telepass, uno
sconto mensile a 27,50 euro per transitare sulla tangenziale che
percorre Torino); ci sono abbonamenti per salire lungo la A32
Torino-Bardonecchia: lì sono già andati anche avanti per gli
aspetti più turistici, perché a quelli che salgono per turismo 1
abbonamento su 5 viene scontato; ci sono ragionamenti che si stanno
facendo intorno a Milano e su altre strade a grande
percorrenza.
Qualcosa noi abbiamo fatto, ma ci sono esempi per andare ad
inseguire qualcos'altro. Devo dire che nei verbali dei Consigli di
amministrazione ho letto più volte che le indicazioni da parte del
Governo e della Presidenza ci sono state e nei CdA di queste cose
si è discusso. Però io immagino che, in un Consiglio che esprima in
maniera politicamente forte la propria opposizione, ci si debba
ascoltare di più, soprattutto perché, ripeto, stiamo danneggiando
fortemente la comunità. Sui costi, leggete le tabelle e vi
renderete conto, a costo di chilometro di percorrenza, che
differenza c'è. E non ho voluto fare l'esempio con delle autostrade
del sud - permettetemi una versione da politico del nord - dove,
qualche volta, non si paga neanche l'autostrada, ma i costi
chilometrici sono ben differenti, anche perché sono differenti le
condizioni climatiche. La neve viene sia se si sale verso il
Brennero, sia se si sale verso Bardonecchia, i viadotti ci sono lì
come ci sono qui, l'asfalto lo rifanno lì come qui...certo che
leggendo dentro certi bilanci, si vede tutta una serie di scatole
cinesi che non finiscono più, e speriamo che non ci complichino
toppo la vita, ecco! Allora, facciamo in modo che si capisca che
questo costo chilometrico è fuori scala, è "fuori tasca" per i
valdostani ormai, e ci mette veramente in cattiva luce. Possiamo
fare tutte le campagne pubblicitarie che vogliamo, ma quando uno
arriva in Valle d'Aosta, deve uscire dall'autostrada, farsi la
coda, trovare un traffico pesante per andare nella propria
località, credo che non gli interessi quello che vede scritto e che
abbiamo delle belle montagne!
Quello che vorremmo oggi, quindi, è fare in modo che si apra
definitivamente una discussione. Noi facciamo una proposta che ci
sembra una proposta che stia anche nel contesto europeo, perché se
usciamo dalla Francia,
l'Autoroute Blanche
ha 10 mila
tipologie di abbonamento; la
Suisse
sappiamo che, da tempo,
lavora in maniera migliore di noi; l'Austria ha abbonamenti
annuali, mensili, da 10 giorni, tanto per parlare di "turismo":
fanno abbonamenti di 10 giorni, perché probabilmente si sono
accorti che chi rimane in una zona, se si sposta in una località
che gli fa pagare dei costi chilometrici come quelli che facciamo
pagare noi, non si trova sicuramente a suo agio! Allora, io non
credo che non si sappiano tutte queste cose qua. Dobbiamo trovare
una sinergia per fare sì che le cose cambino, e che cambino
velocemente, perché siamo danneggiati da questa situazione.
Grazie.
Presidente
- Grazie. Possiamo aprire la discussione
generale. La parola alla collega Fontana.
Fontana (PD-SIN.VDA) -
Grazie Presidente.
Condivido l'intervento molto puntuale del collega Bertschy.
Intervengo per sostenere questa mozione con convinzione: è un
argomento che ci sta molto a cuore. Il gruppo del PD-Sinistra-VdA,
come sapete, non è da oggi che pone il problema dei costi sui
pedaggi autostradali.
Riteniamo che il momento di grave crisi economica che sta
attraversando la nostra Regione, anche per l'abolizione dei buoni
benzina, crea maggiori difficoltà ai valdostani, specialmente ai
pendolari che, per motivi di lavoro, si devono spostare tutti i
giorni, o agli ambulanti, già disagiati per la specificità del loro
lavoro; penso ai cittadini che si devono recare all'Ospedale Parini
per visite mediche o per ricoveri. Siamo molto preoccupati di tale
situazione. Vista la situazione dei trasporti, l'autostrada è
l'unico collegamento per la nostra Regione, anche per il
turismo.
Chiedo al Governo regionale di attivarsi per risolvere questo
problema, cercando nuove formule di pagamento convenienti e alla
portata di tutti i residenti. Mai come in questo momento la
politica deve dare risposte concrete e non promesse, con l'auspicio
che questa mozione sarà condivisa anche dalla maggioranza.
Grazie.
Presidente
- Grazie collega Fontana. La parola alla
collega Morelli.
Morelli
(ALPE) -
Merci Madame la
Présidente
.
Ritorniamo con questa mozione sull'annoso problema delle tariffe
autostradali di competenza valdostana che fanno capo alle società
SAV e RAV; tariffe che, come tutti sappiamo, sono molto, molto
esose. E ritorniamo per fare il punto su
"il piano di sconti a
favore dei cittadini valdostani"
: buona intenzione contenuta in
una precedente mozione che, ricordiamo, è stata votata
all'unanimità; e per impegnare le due società autostradali a dare
risposte anche riguardo all'allineamento delle tariffe con altre
località montane, in particolare con altre regioni alpine.
La tabella presentata dal collega Bertschy è estremamente
interessante. Anch'io ho voluto fare una piccola ricerca e vi
propongo un dato che mi pare significativo. A parità di
chilometraggio vi sottopongo queste due tariffe che rendono bene
l'idea di quale sia la differenza: percorrenza Torino-Courmayeur,
quindi da una città a una meta sciistica, 22 euro e 50; percorrenza
Verona-Bolzano, quindi da una città a una meta sciistica, 9 euro e
80, per lo stesso tipo di chilometraggio...più del doppio! Ci
rendiamo conto tutti che, in un momento come questo, queste
differenze pesano, pesano molto; pesano per tutti, anche per chi,
forse, ha ancora la possibilità di permettersi cose che altri non
possono più permettersi.
Sappiamo bene che è una questione complessa, sappiamo che il
tratto RAV ha avuto grossi costi di realizzazione, e che la media
dei transiti risulta nettamente inferiore alla media delle altre
autostrade nazionali. Sappiamo anche che vi sono dei piani di
finanziamento che sono stati concordati, che devono consentire alle
società di rientrare (e, possibilmente, di realizzare degli utili).
Siamo però ugualmente coscienti del fatto che i piani possono
essere rimodulati e che gli utili si fondano anche su un incremento
dei passaggi, che può essere favorito, forse, solo rendendo il
transito più appetibile, non scoraggiandolo con tariffe troppo
esose che portano poi gli utenti a scegliere altri percorsi, come
avviene nel caso della mobilità interna alla Regione, ma
addirittura altre destinazioni, come può avvenire - ahimè! - per il
turismo, in particolare quello legato allo sci...anche se -
ribadisco - ci rendiamo conto che il discorso è estremamente
complesso, perché, per quanto riguarda la mobilità interna alla
Regione, bisognerebbe evidentemente favorire il trasferimento del
traffico privato verso scelte di trasporto pubblico...anche se
dobbiamo riconoscere che, per chi vive nelle valli laterali,
avvalersi del solo trasporto pubblico è quasi impossibile...per chi
vive nella valle centrale, si, questo è possibile, però lì andiamo
a toccare poi un ambito di discussione che va sicuramente tenuto in
conto, ma che esula un po' dal dibattito su questa mozione.
Nella scorsa legislatura io ricordo che si era parlato di
possibilità di rimodulazione tariffaria con un alleggerimento
possibile sulle automobili ed un peso maggiore da caricare sui
mezzi pesanti che scelgono il percorso in funzione di logiche
diverse, di logiche commerciali. Ricordo anche che era stato
evocato il discorso dell'extragettito del Traforo del Monte Bianco
che - se non è cambiato - sul versante francese viene investito per
consentire il transito dei residenti in un primo tratto
autostradale fino a
Le Fayet
in modo gratuito, e che invece
dalla parte italiana viene congelato in un fondo.
Cosa è possibile fare, ci chiediamo, agendo su questi versanti?
Noi pensiamo, ci auspichiamo che ci siano margini di miglioramento
e pensiamo che sia urgente percorrerli, sia per quanto riguarda il
trasporto interno alla nostra Regione, sia per quanto riguarda
quello turistico. Voglio ricordare quanto è stato opportunamente
evocato durante le audizioni in commissione, proprio riguardo a
questo tema, le audizioni sul bilancio, con cui è stato detto, a
chiare lettere, con una certa decisione da parte dei rappresentanti
delle categorie economiche:
"il nostro prodotto turistico si
vende qui, è qui che bisogna venire, e quindi i trasporti sono
fondamentali per collegare il nostro territorio con le altre
mete"
. La distribuzione commerciale del nostro prodotto
turistico può avvenire soltanto in questo modo, e quindi noi
riteniamo che sia importante favorirla e naturalmente dare anche
risposte ai cittadini valdostani. E quindi ci auspichiamo che da
parte del Governo regionale ci sia ancora attenzione su questo tema
in modo forse ancora più...anzi, sicuramente, necessariamente, più
incisivo proprio in questo periodo. Grazie.
Président
- Merci collègue Morelli. Je n'ai pas d'autres
inscrits pour prendre la parole. Il n'y a pas d'autres requêtes
d'intervention, on peut fermer? Non? La parole à l'Assesseur
Marquis.
Marquis (SA)
- Porterei anch'io un contributo su questo
argomento. È un argomento molto delicato, sia per l'impatto che ha
sotto il profilo turistico, delle attività produttive, e
soprattutto per l'utenza valdostana che si trova a dover affrontare
le problematiche di gestione della mobilità sul territorio.
Ho ascoltato con interesse tutti gli interventi che si sono
susseguiti. In particolare posso condividere con la collega Morelli
alcuni contenuti del suo intervento, perché mi pare che in alcune
circostanze ha centrato i problemi. Questi, purtroppo, sono
problemi che partono da lontano, non sono dei problemi che nascono
da ieri, sono delle opere che sono state realizzate attraverso
delle concessioni che hanno una durata di esercizio sino al 2030,
quindi ci sono determinati piani finanziari che si basano su delle
previsioni di traffico e su delle tariffe. Il problema più grosso
si è verificato nell'anno 2007, quando è stato istituito l'istituto
della concessione unica dal Governo Prodi e Di Pietro;
sostanzialmente sono state omologate tutte le autostrade sotto la
stessa legge, sotto lo stesso principio di natura contabile e
gestionale senza tenere conto, all'epoca, di quello che è il
particolarismo della nostra situazione, perché è una situazione
diversa rispetto ad altre realtà.
Da noi, per quanto riguarda la RAV - dove conosco bene i dati
anche perché ho ricoperto un ruolo di responsabilità - passano
circa 10.000 macchine al giorno mentre sulla media delle autostrade
italiane ne passano circa 45.000. Questa peculiarità denota già
quali sono i numeri di cui bisogna tenere conto, in funzione del
fatto che i costi di realizzazione della nostra autostrada sono
stati inevitabilmente superiori rispetto ad altre realtà. Perché
siamo intervenuti in condizioni logistiche molto diverse: con opere
realizzate ad arte e gallerie e quindi con costi superiori. Tenuto
conto che il periodo di ammortamento è lo stesso, perché la durata
della concessione è 30 anni, ne deriva da tutto ciò che le tariffe
sono più alte e quindi sono a un livello di sostenibilità difficile
per l'utenza che deve frequentare queste infrastrutture.
Tante azioni sono già state portate avanti, sia dalle società,
sia dal Governo regionale, e in questi ultimi anni credo che
qualche piccolo risultato sia stato raggiunto. Ad esempio un
principio di intervento a favore dei valdostani è stato messo in
atto attraverso l'estensione del concetto del pendolare a tutti i
residenti. Tuttavia ci sono ancora dei problemi, perché la nota
formula pone ancora delle difficoltà, ma credo che si possa
lavorare per arrivare ad avere dei risultati positivi. Bisogna
tener conto che le convenzioni hanno un periodo regolatorio che è
quinquennale, quindi sarà il prossimo anno il momento in cui si
potrà affrontare il problema di introduzione di qualche elemento
nuovo.
Io ricordo che nel 2009, quando ci fu il rinnovo della
convenzione, votammo contro a questa convenzione, perché prevedemmo
all'epoca quella che sarebbe stata poi l'evoluzione. Purtroppo le
società non ne possono niente, il problema sono le regole che
stanno a monte di questi istituti, quindi è lo Stato, l'ANAS che
controlla per conto dello Stato i rapporti convenzionali, che deve
dare la possibilità di apportare delle modifiche che tengano conto
della nostra realtà. Il problema sta in questi termini. Rispetto a
quelle che sono le nostre aspettative non ci sono delle altre
possibilità per risolvere questa problematica.
Pertanto credo che l'obiettivo sia quello su cui si sta
lavorando: di rapportarsi con lo Stato per cercare di superare
questa situazione di difficoltà. Non è la concessionaria che può
risolvere il problema, la società può riscontrare le esigenze
attraverso degli atti di disponibilità, che sono stati dati e messi
a disposizione in questi ultimi anni. Il problema si può risolvere
solo attraverso un rapporto con lo Stato centrale. Diversamente
possiamo approvare delle mozioni, però si rischia di fare solo
della demagogia e non di risolvere i problemi per i valdostani.
Questo è quanto mi sentivo di affermare. Grazie.
Presidente
- Grazie. Non ci sono altri? Possiamo chiudere
la discussione generale? Prima di chiudere, la parola al collega
Guichardaz.
Guichardaz (PD-SIN.VDA)
- Intanto mi piacerebbe capire
cos'hanno risposto e quali azioni hanno fatto i nostri
rappresentanti nei Consigli di amministrazione di RAV e di SAV. Io
ricordo che il rappresentante...tra l'altro l'Assessore Marquis era
il predecessore dell'attuale Presidente Fracasso, mi sembra,
Stefano Fracasso, il quale è Presidente sia del Consiglio di
amministrazione di RAV - se non erro - ed è pure nel Collegio dei
revisori di SAV...quindi, a fronte di...insomma, oltre quasi 80.000
euro complessivi di disponibilità economica, senza considerare i
gettoni, probabilmente un'azione di persuasione un po' più
importante la potrebbe fare!
Peraltro, mi stupisce che ci sia una rassegnazione di questo
genere da parte proprio dell'Assessore Marquis, il quale
rappresenta una forza politica che, in campagna elettorale promise,
e scrisse sul suo programma (spiace sempre ripercorrere i vostri
programmi):
"Autostrada e tangenziale di Aosta: istituzione di
una vignette che, a fronte del pagamento di una modesta tariffa
annuale fissa, consenta a tutti i residenti il transito
indeterminato nel tratto autostradale compreso tra Courmayeur e
Pont-Saint-Martin".
Allora mi piacerebbe capire, intanto,
quando voi immaginavate questa
vignette
(così, scimmiottando
un po' la Svizzera, ecco, perché noi siamo anche un po' svizzeri)
cosa intendevate? Cioè quando vi siete presi l'impegno con gli
elettori di applicare "una modesta tariffa" per la percorrenza
Pont-Saint-Martin/Courmayeur, tratta nella quale tra l'altro voi
siete ampiamente rappresentati nei Consigli di
amministrazione...che cosa intendevate? Allora, mi piacerebbe...e
credo che il Consiglio sia interessato a sapere quali azioni di
persuasione forte (siccome tra le altre cose vedo che il rimborso
spese è piuttosto consistente, il gettone tra l'altro di questo
signore è di 500 euro, il gettone di partecipazione con un rimborso
a piè di lista), quante volte questo signore si è recato presso il
Ministero delle infrastrutture, quante volte ha lavorato e quante
volte ha incontrato le autorità che hanno la possibilità di poter
ottemperare alla vostra promessa elettorale. Peraltro, siccome in
qualche occasione è stato detto che i programmi elettorali valgono
quello che valgono e vale il programma di legislatura, vi invito a
leggere anche il programma di legislatura nel quale avete scritto
che:
"...proseguirà il dialogo con le concessionarie
autostradali SAV e RAV allo scopo di individuare e applicare
agevolazioni tariffarie per i residenti per il traffico locale,
allo scopo di ridurre... -
e continuo, così almeno non veniamo
accusati di omissione di frasi e di pezzi di programma -
...rischi di inquinamento attraverso un maggiore utilizzo della
A5".
Allora, se votate all'unanimità una mozione con la quale al
terzo punto vi impegnate alla riduzione, quindi all'applicazione di
tariffe...diciamo agevolate, perché vi ricordo che avete votato una
mozione in cui si diceva:
"impegna il Governo regionale a
prevedere un serio piano di sconti e di riduzione delle tariffe
autostradali a favore di tutti i cittadini residenti in Valle
d'Aosta"...
A quale serio piano di riduzione delle tariffe
autostradali a favore di tutti i cittadini della Valle d'Aosta
pensavate quando avete schiacciato il tasto verde il 27 di luglio?
Sinceramente, non riesco a capirlo. Quindi, l'invito qui non è di
essere rassegnati, ma di sfruttare sia la vostra esperienza
passata, sia le vostre conoscenze, e sia il peso che la Regione
Valle d'Aosta, attraverso i suoi rappresentanti, ha nelle società
autostradali, per attivare, così come scritto sulla mozione che vi
impegna e che avete firmato anche voi, una seria politica di
riduzione delle tariffe autostradali. Grazie.
Président
- Merci. Pas d'autres? On peut fermer la
discussion générale. Pour la réplique, la parole au Président
Rollandin.
Rollandin (UV)
- Sì, grazie Presidente.
Le affermazioni fatte nel merito di questa mozione riportano
alla mozione approvata il 26 luglio com'è stato richiamato, e a
questo proposito vorrei quindi dare conto di quello che abbiamo
fatto in questo periodo. Primo impegno:
"sollecitare una ferma
presa di posizione dei rappresentanti...contro ulteriori aumenti
dei pedaggi"
; vi è stata data attuazione con apposita
comunicazione inviata ai rappresentanti regionali nei due Consigli,
in data 18 settembre 2013. I rappresentanti SAV e RAV ci hanno
informato di essere già intervenuti in merito, in occasione del
Consiglio di amministrazione della SAV del 16 ottobre.
Secondo impegno:
"chiedere al Ministero delle
infrastrutture e a tutti gli organi competenti di non procedere ad
ulteriori aumenti su tutta la rete autostradale valdostana"
;
vi è stata data attuazione con la nota inviata ai competenti
Ministeri delle infrastrutture e dell'economia in data 17 settembre
2013. Da notare, al riguardo, che si tratta di un'iniziativa
intrapresa anche negli anni passati, senza che vi fosse
naturalmente questa mozione,
nel senso che è stato fatto già
con i Governi precedenti Berlusconi e Monti. Terzo impegno:
"prevedere un serio piano di sconto e di riduzione...
"piano
di sconto e riduzione"
...delle tariffe autostradali a favore di
tutti i cittadini residenti in Valle"
; anche a questo impegno,
che poi è l'oggetto della mozione, abbiamo in realtà dato
attuazione.
Il 17 settembre scorso abbiamo trasmesso ai Presidenti di SAV e
RAV
la mozione del 26 luglio, abbiamo chiesto di
soprassedere a nuovi aumenti tariffari nel 2014 e di proporre
adeguate misure di abbattimento dei pedaggi per i residenti, anche
attraverso soluzioni migliorative delle procedure di agevolazione
in atto. Come indicato dalla mozione, abbiamo chiesto alle società
concessionarie di formulare delle nuove proposte per diminuire
l'impatto, sui valdostani, dei pedaggi autostradali, ritenendo,
come abbiamo sempre precisato e com'è stato ricordato in
quest'aula, che, a fronte di pedaggi minori, con ogni probabilità
aumenterebbe l'utilizzo dell'autostrada anche per gli spostamenti
interni della Valle su brevi tratti, con benefici, sicurezza e
fluidità di circolazione. Ciò vale in particolare per la SAV,
considerando ad esempio la presenza della "Mongiovetta" e la
presenza di numerosi caselli tra Pont-Saint-Martin e Aosta, mentre
è probabilmente minore per quanto riguarda RAV.
A seguito della nostra richiesta, il 22 ottobre scorso si è
tenuta una riunione con SAV e RAV
nella quale, in sintesi,
abbiamo chiesto alle società di formulare delle proposte che
comportino la semplificazione della procedura evitando i meccanismi
attuali. Come sapete, e come hanno ricordato i colleghi, oggi
abbiamo - spostamenti multipli di 8, con tetto massimo di 48,
esclusivamente su una tratta, definita la semplificazione della
procedura per questi 8, per i pendolari - una riduzione di almeno
il 50 percento per i residenti che utilizzano l'autostrada; questo
è quello che è attualmente. Noi abbiamo chiesto su queste basi che
ci sia un'ulteriore riduzione o, meglio, di non avere più questo
vincolo delle corse. Questa è una procedura in atto. Abbiamo anche
parlato delle formule alternative, tipo quello che voi prevedete;
su questo la risposta è stata...ne avevamo parlato anche con il
Ministero...la risposta è stata di "difficile possibilità", in
quanto per loro questo sistema non è perfettibile con solo la
tratta autostradale. Questa è la risposta che ci è stata data in
quel momento, poi lo diciamo perché...possiamo anche insistere,
però questa è la risposta data qui. Naturalmente le procedure che
avvieranno...quindi, per la richiesta che abbiamo formulato, loro
devono sempre avere l'assenso del Ministero, della Direzione...con
cui da parte dell'Amministrazione c'è stato...quindi, sotto questo
profilo, quello che noi avevamo preso come impegno l'abbiamo fatto
e lo stiamo facendo.
Vorrei anche dire alla collega Morelli (che ha ripreso un tema
che non tutti conoscono, quello dell'extragettito del 3,5 percento
per la Monte Bianco) che, purtroppo, per un
vulnus
interpretativo, mentre da parte francese è stato possibile
utilizzare questo per il raccordo con la Monte Bianco perché è un
tutt'uno, cioè una società unica, per noi, essendo da una parte
Monte Bianco e dall'altro RAV, questa difficoltà è sempre ancora in
sub judice
. Ci sono stati pareri...non voglio dire quanti
pareri ci sono che dicono, da parte naturalmente nostra e della
RAV, che è possibile, e da parte invece ministeriale che non è
possibile...con un di più: che stanno cercando di portar via questi
soldi e di portarseli in altre autostrade, cioè di prendere i soldi
della Monte Bianco che, sapete, è partecipata, e metterli per
finanziare altre autostrade (questo è quello a cui stanno
pensando). Naturalmente noi abbiamo non solo reagito, ma di più.
Però oggi il rischio è forte e, malgrado tutti i tentativi fatti
dalla commissione competente con i Ministeri...il Ministero dei
trasporti è d'accordo, chi mette il veto è il Ministero
dell'economia, che ha un suo rappresentante all'interno e che non
dà l'assenso alla possibilità di utilizzare, come i francesi, da
parte nostra, i fondi per il raccordo...naturalmente mettendoci,
per quanto ci riguarda, anche la tratta che si riferisce alla
tratta statale. Su questo, purtroppo, a oggi, non abbiamo la
risposta positiva, anche se continuiamo a insistere.
In sostanza, concordiamo tutti sul fatto che ci sia
l'esigenza...sappiamo anche che l'unica formulazione diversa da
sconti, che sono minimi, qua e là in Italia, è quella della
Bardonecchia, perché è a ciclo chiuso e lì vale anche per i
turisti: hanno fatto un accordo per i fine settimana; per il resto
non ce ne sono... Ora, noi abbiamo chiesto di poterlo studiare,
anche per la parte nostra. Qual è la difficoltà? Per fare questo
dovrebbe esserci un sistema che scatta nel momento in cui il
turista che parte da Milano...scatta nel momento in cui entra in
Valle, quindi con un'ulteriore modulazione informatica che, a oggi,
ci è stato detto, non è così facile, soprattutto perché a
Pont-Saint-Martin circola gente che naturalmente non viene solo qui
in Valle per sciare, viene e se ne va, prende i trafori o va da
tutte le parti, quindi non è possibile fare una tracciabilità di
questo.
Noi concordiamo quindi sull'esigenza di insistere. Non possiamo,
pur avendo già dato attuazione alla delibera accordata, come ho
detto...e, dicendo che continueremo su questo, speriamo a breve di
avere notizie positive, ma il sistema da voi previsto, a oggi, non
è possibile, non ci sono, non ci saranno risposte positive. Quindi
o voi riformulate, nel senso di riprendere la formulazione
vecchia...perché se è questa noi non la possiamo votare, poiché
sappiamo già che questo è contro quelle che sono le risposte che
verranno, come è stato detto. Altrimenti il nostro voto sarà
contrario.
Presidente
- Grazie. Ci sono altri in dichiarazione di
voto o repliche? Possiamo procedere alla votazione? No. La parola
al collega Guichardaz, per replica.
Guichardaz (PD-SIN.VDA)
- Intanto apprezzo l'esposizione
del Presidente, perché quanto meno ci ha spiegato qual è stato
l'
iter
...ci troviamo sempre nella situazione di dover
prevedere...diciamo le risposte del Presidente o le risposte di
qualcuno. Probabilmente l'Assessore Marquis ci poteva dare il
dettaglio delle azioni fatte dalla Giunta e noi ne avremmo preso
atto per tempo.
Io ho capito che la Giunta o il Presidente, non so chi, ha
adempiuto a parte dell'impegno che si è assunto con la mozione
sollecitando i nostri rappresentanti in SAV e RAV. Sinceramente
poi, che cosa abbiano realmente fatto i rappresentanti, ripeto, io
non l'ho capito, non so se sono io che mi son perso dei pezzi... Le
chiedo, Presidente, se è possibile avere copia degli atti inviati e
eventualmente copia delle lettere inviate dai rappresentanti di RAV
e SAV che, ripeto, paghiamo profumatamente, ai nostri interlocutori
nazionali; eventualmente copia anche dei verbali del CdA per capire
come questi signori si sono mossi, e anche per capire se
effettivamente ci servono in quelle situazioni, in quelle
posizioni, cioè se sono effettivamente utili a fare gli interessi
dell'azionista, gli interessi dell'utente, o se sono lì...non si sa
bene a fare che cosa. Quindi sarebbe interessante avere questi
dati.
L'unica cosa che ribadisco - e l'ha detta anche il Presidente -
la gente fatica a venire in Valle d'Aosta in vacanza, fatica a
utilizzare l'autostrada perché la nostra è una delle autostrade più
care d'Italia. Allora, se parliamo di sviluppo, se parliamo di
turismo, se parliamo di cultura, cioè di promozione del nostro
territorio, con una ferrovia che è quello che è, e con
un'autostrada che ha dei costi esorbitanti, purtroppo ci mancano le
basi!
Presidente
- Grazie. Per la replica, la parola al collega
Bertschy.
Bertschy (UVP)
- Grazie.
Sgombriamo il campo degli equivoci: qua non vogliamo far
demagogia, e soprattutto non vogliamo rappresentare ruoli diversi
da quelli della politica. Io ho capito nell'intervento
dell'Assessore Marquis, prestatosi per un attimo forse anche alla
delega di attività che non ricopre, ma, giustamente forse, anche
per l'esperienza del passato...è più un'attenzione verso la
gestione di una società - che, per carità, ci sta - che non
l'attenzione verso la politica che invece dovremmo fare qua
dentro...che non vuol dire fare demagogia, eh! Questa volta non
stiamo dicendo che i valdostani devono avere i privilegi, questa
volta stiamo dicendo che i valdostani devono essere rispettati.
Non ci credo che il nostro Presidente si accontenti di una
risposta dell'ANAS che dice: "non si può fare". Ha dato
dimostrazione di azioni forti rispetto anche a posizioni politiche;
noi abbiamo dato dimostrazione come istituzioni di azioni forti
verso il nostro Governo. Qui bisogna dir loro forte e chiaro che i
valdostani non hanno più soldi e hanno più costi degli altri! E
bisogna essere chiari sotto questo aspetto qua, bisogna esser
chiari e non bisogna fare demagogia! Avete ragione, non bisogna
fare demagogia, però rappresentare la realtà non è fare demagogia!
Allora la gente cosa deve fare? Ci mettiamo tutti in piazza, al
mercato, tiriamo su 120.000 firme, andiamo tutti a Roma a far dire
loro che l'autostrada in Valle d'Aosta non si può prendere? È
questa la demagogia che vogliamo fare? ...o è quella di battere in
maniera forte, di non aspettare che facciamo una mozione per darci
le risposte? Ci volete coinvolgere in questo percorso? Si vuol fare
un gruppo politico che possa fare un percorso insieme per sostenere
queste cose? ...o noi dobbiamo ogni tanto farvi una mozione per
sapere la risposta alla lettera?
Guardi Presidente, che nella mozione c'era scritto quello che ha
fatto, eh! Noi siam stati molto corretti sotto questo aspetto qua.
Nel testo della mozione c'è indicato che il Presidente ha fatto
tutto quello che doveva fare. La risposta non la sapevamo, ce l'ha
detta oggi, però non vorremmo trovarci di nuovo, tra un anno, a
parlare della prossima mozione per la prossima risposta. Questo è
un problema! Quello dei trasporti è un problema, e non è
sufficiente dire che ci sono meno passaggi. Perché noi siam per
dire: scommettiamo un anno con i Consigli di amministrazione...a
dire: diminuiamo la cifra e aumentiamo...la matematica non è
un'opinione: se passa più gente a meno soldi si fa la stessa cifra
di meno passaggi con soldi in più...quindi 1 euro - 100 passaggi o
50 centesimi - 200, fa la stessa cifra.
Proviamo un anno a insistere su una politica differente, almeno
per i valdostani, invece di inseguire sempre una politica
dell'aumento che sta allontanano la gente dall'autostrada e non ci
permette più veramente di muoverci, qui, in Valle d'Aosta! Allora è
questo che noi stiamo cercando di farvi sapere e sentire. E,
ripeto, la tangenziale di Torino, che io non lo so bene se possa
essere...perché qua Bardonecchia non mi pare che finisca a
Bardonecchia, eh, si va anche dall'altra parte lì, quindi...può
essere tutta una cosa diversa. Non riesco a capire come mai noi,
quando abbiamo un buon esempio, dobbiamo, per il Governo, essere
differente dagli altri! Ma che vengano a provare un po' loro a
venire in Valle d'Aosta, a percorrere questa autostrada! Però la
tangenziale di Torino, ripeto, ha istituito un abbonamento che è un
Telepass che si può usare su tutta l'ATIVA per 27 euro e 50, ed è
motivato dal fatto che la provincia ha sostenuto i comuni che
stanno intorno alla tangenziale per togliere il traffico da dentro
i comuni...sì, non è questo, non è questo, è un'altra questione.
Tra l'altro noi qua ci mettiamo dei soldi, tra l'altro noi qua ci
mettiamo dei soldi, un terzo lo paghiamo noi, sì, un terzo lo
paghiamo noi...io non sto dicendo questo, sto dicendo un'altra
cosa: sto dicendo che facciano dei ragionamenti differenti per noi,
e poi facciamo un insieme al tavolo di discussione se non è quello.
Però, facendo la mozione, ripeto, noi abbiam fatto un
ragionamento...ci sembrava che altri gruppi politici la pensassero
come noi...la
vignette
noi l'abbiamo chiamata "abbonamento
mensile"...per carità, due nomi diversi, potevamo utilizzare gli
stessi nomi, così non mettevamo confusione politicamente, però
siamo andati su quella strada lì.
Allora non votare la mozione, farcela ripresentare... non è che
ci cambia niente. Noi vogliamo creare la forza politica per
accompagnare il Presidente, la sua Giunta, a sostenere con
continuità e forza che i valdostani, in questo momento qua, sono
danneggiati, la Valle d'Aosta e danneggiata, è danneggiata! Poi, se
non possiamo più prendere l'autostrada perché nel passato è costata
troppo cara, prendiamone atto e proviamo a vedere di fare altre
scelte, ecco...abbiamo ancora un po' di azioni dentro queste
società, facciamo altri ragionamenti!
Presidente
- Grazie. Non ci sono altri? La parola al
Presidente Rollandin.
Rollandin (UV)
- Solo per una precisazione dovuta. Il
tema di "avere insieme la forza per..." a me sta benissimo. Non ho
parlato di nulla, se non per dire: "abbiamo dato attuazione, è
un'azione che noi stiamo facendo"... Guichardaz correttamente ha
letto il programma di legislatura, che parlava della "riduzione",
perché ci sembrava già allora quello possibile, mentre per gli
abbonamenti, lo ripeto, ci è stato detto: "se volete fare una
commissione, andare insieme"...disponibili a tutto.
Tenete conto che nelle società partecipate noi siamo minoritari:
nella SAV siamo al 28 percento, e nella RAV siamo al 49, comunque
col 49 dettano purtroppo loro e noi no. Noi, malgrado questo,
abbiamo cercato di insistere per arrivare a questi risultati e
speriamo di ottenerne altri, come riduzioni, che è quello che
abbiamo detto. Per cui quello che vi diciamo è: o voi, rispetto a
questo deliberato che ci distingue solo sul modo, che vi ripeto, ma
poi a prova di...non è che voglio dirvelo così, e voi dovete
credermi sulla parola...potete chiamare gli interessati, verificare
e vedrete che quello che vi dico è quanto. Quindi dico solo: non
possiamo accettare, perché non è possibile...se l'accettiamo vuol
dire che ci impegniamo ad arrivarvi...poi, fra un po', ci direte:
"non avete fatto quello che vi abbiamo chiesto"...non si può, a
oggi!
Allora vi chiediamo: o questa la ritirate, nel senso che tutti
siamo d'accordo di andare in quella direzione, volete trovare un
modo per cui una...commissione allargata fa...non so che
cosa...siamo disponibilissimi! Noi non vogliamo...diciamo solo che
su questo abbiamo fatto di tutto e di più.
Per la tangenziale abbiamo iniziato...credo che per la
tangenziale noi paghiamo un terzo, gli altri pagano il resto,
quindi è meno...noi abbiamo sempre fatto anche il discorso di
pagare con una parte dei dividendi, anche se quest'anno la SAV
subito non voleva portare i dividendi, poi l'abbiamo comunque
chiesto. Non è che ci son sempre stati i dividendi, ci son stati
anni in cui hanno fatto gli accantonamenti. La RAV è sotto, quindi
non ha dividendi, tanto per dircela tutta, quindi dobbiamo anche
ragionare su quelle che sono le situazioni vere e reali.
Io vi chiedo: o questa la ritirate, sennò noi non possiamo
votare questo, pur condividendo tutto quello che è stato detto sul
turismo, sui pendolari...però non è risolvibile in questo modo,
ecco, questo vogliamo dire. Se ci credete o ritenete, noi lo
facciamo volentieri, siamo disponibili a tutto. Vi chiediamo solo
questo...non è un voto contro per...è un voto contro perché,
coscientemente, sappiamo che questo non possiamo raggiungerlo.
Tutto lì.
Presidente
- Grazie. Qualcuno vuole intervenire?
Colleghi, qualcuno interviene? Ha chiesto la parola il collega
Bertschy.
Bertschy (UVP)
- Ci concede una sospensione per
cortesia?
Presidente
- Cinque minuti?
Bertschy (UVP)
- Sì, grazie.
Presidente
- Il Consiglio è sospeso.
Si dà atto che la seduta è sospesa dalle ore 18,44 alle ore
18,58.
Rini (Presidente)
- Possiamo riprendere i lavori. La
parola al collega Bertschy.
Bertschy (UVP)
- C'è stato il tentativo di mediazione,
però il nostro vuole essere un impegno politico forte, e lo
manteniamo, anche perché fa appunto parte di una filosofia che
abbiamo portato tutti nei nostri programmi elettorali. E quindi
quello che avevamo proposto è, intanto, di rivedere la formula di
pagamento per i valdostani, trovare una formula che sia più adatta
alla situazione che già altri hanno (non chiediamo niente di più,
se non quello che altri hanno da altre parti), di proporre un
abbonamento mensile...abbiamo indicato una cifra che poteva essere
oggetto di discussione...no, ma evidentemente non siamo ancora su
quel piano lì...ma tanto su questo tema ci torneremo. E poi, quello
che chiediamo...io capisco anche che ci siano delle difficoltà in
questo senso qua, ma ripeto, noi stiamo facendo politica in questo
senso: chiediamo che la nostra autostrada non sia un danno per la
Valle d'Aosta, perché lo sta diventando, lo è diventato, scusate,
lo è diventato un danno per la Valle d'Aosta e per l'economia della
nostra Valle! Quindi il terzo impegno stava in quel senso lì, ecco.
E la volontà c'era di trovare una formulazione, per ora non
l'abbiamo trovata, comunque noi insisteremo a lavorare, come credo
voialtri, negli interessi di tutti...e questo, ripeto, è quello che
abbiamo visto nei nostri programmi come nei vostri programmi.
Presidente
- Altri? Possiamo mettere in votazione? No. La
parola al Presidente Rollandin.
Rollandin (UV)
- Chiedo scusa, solo per ribadire che
politicamente noi ci sentiamo impegnati ad andare nella direzione
di trovare il massimo di efficienza per quanto riguarda sia i
residenti che i turisti...questo noi lo possiamo dire, è un impegno
che tutti abbiamo. Tecnicamente abbiamo verificato che alcune cose
non sono possibili ed è l'unica ragione per cui vi abbiamo chiesto
di non mettere quella formulazione in votazione. Ecco, voglio che
sia chiaro qual è la differenza. Quindi credo che su questo - anche
perché l'abbiamo detto che ne riparleremo - troveremo il modo e il
metodo per riuscire a trovare una quadra su quella che è la via da
percorrere che, magari, lessicalmente, non troviamo stasera.
Presidente
- La parola alla collega Morelli.
Morelli (ALPE) -
Merci Madame la Présidente.
Presidente Rollandin, noi apprezziamo l'impegno che lei
verbalmente esprime, ma naturalmente veder scritte le cose nero su
bianco è tutt'altra cosa, lo capisce bene!
La nostra proposta di modificare l'impegno, rendendolo
accettabile a tutti, senza andarlo a snaturare, mi sembrava una
proposta ragionevole! Se siete d'accordo sulla prima parte e
togliamo la parte che andava a definire proprio nel dettaglio 30
euro, 60 euro, ma manteniamo l'impegno a operare perché tutti i
residenti valdostani possano beneficiare di nuove formule di
pagamento, sia con formula Telepass, sia con tessera magnetica e,
nella seconda parte, quella riferita a...diciamo più all'aspetto
economico e turistico, dove noi proponiamo di modificare in questo
senso, con un impegno ad operare al fine di adattare...che non vuol
dire che adesso, in questo momento, adattiamo, ma che lavoriamo e
ci impegniamo tutti insieme ad andare in questa direzione...ci
sembrava qualcosa di accettabile e condivisibile da tutti! Ma a me
pare che...
(
interruzione del Presidente della Giunta, fuori
microfono
)
...non esiste questa differenza?...
(nuova interruzione del Presidente della Giunta, fuori
microfono)
...scriviamolo, non so, eliminando anche il riferimento alle
regioni di montagna, ma, cioè, io credo che però un raffronto con
le altre situazioni analoghe alla nostra lo dobbiamo fare, perché
poi è con quello che noi ci confrontiamo.
Noi manteniamo quindi la nostra versione. Siamo molto, molto
dispiaciuti, ma, più che dispiaciuti, delusi che non si sia trovata
una condivisione su un tema così importante.
Presidente
- Grazie. Ci sono ancora proposte di modifica
del testo? No? Mettiamo in votazione, colleghi? Possiamo mettere in
votazione? Senza modifiche, così com'è stato presentato. La
votazione è aperta. Votate, colleghi. Possiamo chiudere la
votazione.
Presenti: 35
Votanti: 35
Favorevoli: 17
Contrari: 18
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK