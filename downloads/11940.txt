Consiglio Regionale della Valle d'Aosta - Oggetto del Consiglio n. 2794 del 22 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2794 del 22 novembre 1991 - Resoconto
OGGETTO N. 2794/IX Disegno di legge: "Modifiche della legge
regionale 6 luglio 1984, n. 30, recante interventi regionali in
materia di agricoltura, già modificata dalle leggi regionali 12
dicembre 1986, n. 62 e 13 giugno 1991, n. 19".
Presidente
Ha chiesto di parlare il relatore,
Consigliere Chenuil, ne ha facoltà.
Chenuil (PCI-PDS)
Con questo disegno di legge si
propone di erogare il contributo per opere eseguite da consorzi o
consorterie pari al 95 per cento della spesa ammessa senza tener
conto se l'importo sia pari o superiore ai 150 milioni.
Quindi il consorzio può appaltare e richiedere il contributo per
opere di qualsiasi importo, mentre permane, se il consorzio lo
richiede, la possibilità dell'esecuzione diretta da parte della
Regione con spese a totale carico del bilancio regionale.
Si propone inoltre che vengano ammesse a contributo del 60 per
cento le spese sostenute da consorzi e consorterie per impianti di
irrigazione di qualsiasi tipo.
Viene poi aumentato l'importo massimo complessivo dei
finanziamenti garantiti dalla fideiussione regionale da lire 1
miliardo a lire 10 miliardi.
Detto aumento è indispensabile per soddisfare le richieste già
pervenute e le future che senz'altro perverranno.
Sarà compito della Giunta regionale all'inizio di ogni esercizio
finanziario accertare la reale disponibilità, tenuto conto delle
garanzie concesse e del piano di ammortamento che gli Istituti di
Credito faranno pervenire.
Presidente
E' aperta la discussione generale.
Ha chiesto di parlare il Consigliere Perrin, ne ha facoltà.
Perrin (UV)
Nous sommes favorables à ces
modifications et à mon avis quant au premier article, qui modifie
l'art.7 de la loi régionale n° 30, il s'agit là d'une
interprétation restrictive que le bureau compétent et maintenant la
commission de coordination donnent au contenu de la loi 30 et de la
loi 62/86. Mais pour éviter cela, nous modifions les termes de
façon à ne pas avoir de problèmes dans le futur.
Nous sommes aussi d'accord du fait, et là il y avait eu une
bévue lorsqu'au mois de juin nous avions voté l'autre loi 62 du
13.6.1991, puisque, ayant restreint la possibilité d'intervention
dans les dépenses de gestion uniquement pour les réseaux
d'irrigation par aspersion (irrigazione a pioggia), on pénalisait
les autres qui ont évidemment les mêmes besoins, même si différents
que ceux-ci. Donc nous sommes d'accord pour ces modifications.
Une recommandation nous ferions à l'Assesseur et une requête:
nous sommes désormais à la quatrième ou cinquième modification de
la loi 30; en 1984 on avait essayé d'arriver à un texte unique des
lois concernant l'agriculture, en effet la loi n° 30/84 avait
éliminé toute une série d'autres lois, de règlements, de
délibérations de Junte qui prévoyaient différents types
d'interventions; en faisant ce travail de regroupement on avait
éclairci tous les problèmes. Maintenant nous sommes de nouveau à la
dispersion des données à travers toute une série de lois.
Or, je me rends compte que difficilement on peut reporter au
Conseil une loi organique qui remet ensemble tous les problèmes et
qui reprend toutes les modifications, parce qu'une loi de ce genre,
étant assujettie à l'approbation de la CEE, risquerait de
rencontrer des problèmes. Donc, mieux ne pas éprouver cette
expérience que nous avons d'ailleurs prouvée pour la loi n° 30. Je
demanderais à l'Assesseur de faire rédiger par les bureaux un texte
intégré des différentes lois, de façon que soit les agriculteurs,
soit les professionnels, soit les conseillers mêmes puissent avoir
une vision immédiate de tous les problèmes de l'agriculture.
Presidente
Ha chiesto di parlare l'Assessore
all'Agricoltura, Forestazione e Risorse Naturali Lanièce, ne ha
facoltà.
Lanièce (DC)
Nulla da aggiungere a quanto relazionato dal
Consigliere Chenuil. Volevo solo confermare che queste modifiche
sono delle necessità che si sono create strada facendo, che non
vanno certamente a modificare quella che era la filosofia della
legge 30.
Rispetto a quanto suggerito dal Consigliere Perrin, di fare un
collage delle due modifiche alla legge 30 e di pervenire ad un
testo unico per facilitare la lettura, è una cosa che stiamo già
facendo; c'è il vicedirigente che sta predisponendo un testo unico
per facilitare la lettura.
Il testo verrà distribuito a tutti i consiglieri, ai
professionisti e agli stessi coltivatori che ne faranno richiesta.
Cercheremo per quanto possibile di evitare di creare una miriade di
modifiche, che si sono rese necessarie perchè qui c'è stata una
interpretazione molto restrittiva da parte della commissione di
controllo sull'applicazione dei contributi ai consorzi di
miglioramento fondiario che venivano a paralizzare, non tanto per
dover fare una miriade di delibere, ma in quanto si sono
formalizzati sul fatto dei 150 milioni per opera, quindi quando si
parlava di lotti non ne volevano sapere.
Ci rendiamo conto che con una interpretazione del genere, con
150 milioni non si poteva fare niente, i consorzi erano
praticamente impediti a lavorare ed avremmo dovuto accollarci come
Regione l'appalto di questi lavori, cosa che non mi pare sia il
caso. La Regione si accolla come assessorato l'appalto delle grosse
opere, mentre il resto viene demandato ai consorzi di
miglioramento.
Spero che quanto prima gli uffici riescano a predisporre questo
testo unificato, in modo da avere facilità di lettura.
Presidente
Si passa all'esame dell'articolato. Do
lettura dell'articolo 1:
Articolo 1 1. I commi tre e quattro dell'articolo 7 della
legge regionale 6 luglio 1984, n. 30, recante interventi regionali
in materia di agricoltura, come introdotti dall'articolo 3 della
legge regionale 12 dicembre 1986, n. 62, sono così
sostituiti:
"3. Il contributo regionale sulla spesa ammessa è concesso nelle
seguenti misure:
a) 50% per opere eseguite da proprietari di aziende agricole,
singoli od associati;
b) 95% per opere eseguite da consorzi di miglioramento fondiario
o consorterie.
4. Qualora le opere siano di rilevante importanza ai fini
dell'esercizio dell'agricoltura, possono, su richiesta dei
consorzi, essere eseguite dalla Regione, con spesa a totale carico
del bilancio regionale".
Presidente
Pongo in votazione l'articolo 1:
Esito della votazione
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 2:
Articolo 2 1. Il comma quattro dell'articolo 22 della legge
regionale 6 luglio 1984, n. 30, recante interventi regionali in
materia di agricoltura, come introdotto dall'articolo 8 della legge
regionale 13 giugno 1991, n. 19, è così modificato:
"4. Le spese di gestione ammissibili per i beneficiari di cui al
comma tre sono le spese di amministrazione e di manutenzione e
gestione degli impianti di irrigazione, con esclusione di quelle
relative alla retribuzione del personale.
Presidente
Pongo in votazione l'articolo 2:
Esito della votazione
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 3:
Articolo 3 1. Il comma uno dell'articolo 23 della legge
regionale 6 luglio 1984, n. 30, è così sostituito:
"1. Per facilitare il ricorso al credito agrario di
miglioramento è autorizzata dal Consiglio regionale la concessione
della fideiussione della Regione a garanzia dei mutui agevolati,
con il concorso regionale nel pagamento degli interessi, per la
costruzione, l'ampliamento e l'ammodernamento di strutture
collettive fino al limite massimo complessivo di finanziamenti
garantiti di lire 10 miliardi".
2. Dopo il comma uno dell'articolo 23 della legge regionale 6
luglio 1984, n. 3 è inserito il seguente comma uno bis:
"1 bis. All'inizio di ogni esercizio finanziario la Giunta
regionale, con proprio provvedimento, ridetermina l'importo di ogni
garanzia concessa, tenendo conto del piano di ammortamento che gli
istituti di credito garantiti fanno pervenire contestualmente al
ricevimento della garanzia stessa, determinando inoltre il residuo
concedibile sul limite massimo di finanziamenti di cui al comma
uno".
Presidente
Pongo in votazione l'articolo 3:
Esito della votazione
Presenti, votanti e favorevoli: 32
Il Consiglio approva all'unanimità
Presidente
Do lettura dell'articolo 4:
Articolo 4 1. La presente legge è dichiarata urgente ai sensi
del comma tre dell'articolo 31 dello Statuto speciale ed entrerà in
vigore il giorno successivo a quello della sua pubblicazione nel
Bollettino ufficiale della Regione.
Presidente
Pongo in votazione l'articolo 4:
Esito della votazione
Presenti, votanti e favorevoli: 32
Il Consiglio approva all'unanimità
Presidente
Pongo in votazione la legge nel suo
complesso:
Esito della votazione
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK