Consiglio Regionale della Valle d'Aosta - Oggetto del Consiglio n. 3199 del 7 febbraio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3199 del 7 febbraio 2024 - Resoconto
OGGETTO N. 3199/XVI - Interrogazione: "Notizie in merito alle
segnalazioni di disservizi del trasporto pubblico locale".
Marguerettaz (Presidente) -
Punto n. 7 all'ordine del
giorno. Per la risposta, la parola all'assessore Bertschy.
Bertschy (AV- VdA Unie) -
Grazie collega per l'iniziativa
che era già dello scorso Consiglio, quindi le segnalazioni magari
sono già superate da altre segnalazioni. L'interrogazione è un po'
particolare perché chiede se è a conoscenza ma prima precisa quali
sono le segnalazioni puntuali, quindi cercherò di mettere insieme
sia le premesse che la risposta. Sulle segnalazioni siamo a
conoscenza di queste come di altre cose che in questa fase di
evoluzione del sistema si stanno proponendo e dove puntualmente si
interviene per cercare di dare o immediata soluzione o di
correggere gli eventuali problemi che sia i cittadini che le
aziende incontrano nel servizio. Lavorano tutti e due i servizi,
sia sul TPL di linea che sul servizio sostitutivo, nel senso che ci
sono due segnalazioni che riguardano il servizio bus sostitutivo e
invece uno che riguarda il TPL su gomma.
Per quanto riguarda il sistema di registrazione, tra l'altro,
posso anche dare qualche dato, intorno al 20-25 gennaio, erano
3.700 gli abbonamenti venduti, di questi più di 1.100 fatti
attraverso la
App
. Il sistema quindi piano piano è andato in
funzione sempre di più, noi - anche presso l'autostazione anche con
servizi dati dalla struttura regionale dei trasporti - abbiamo
cercato di aiutare le persone in questa fase di passaggio, dando le
informazioni, aiutandoli allo scarico della App nel caso di questa
necessità e fatto anche tutto questo attraverso il servizio
direttamente telefonico dagli uffici. Le tre modalità sono, come
sappiamo, quella della registrazione
on-line
, che genera una
carta virtuale, attraverso questa procedura si può concludere, una
volta generato il supporto e dematerializzato... si chiede di
attivare ogni opzione disponibile si è detto inserendo il numero
che viene dato. In questo caso quindi si può concludere la
procedura per richiedere la nuova tessera virtuale e un sistema di
abbonamento senza recarsi presso le autostazioni.
Chi vuole la carta fisica deve recarsi presso l'autostazione o
presso le sedi delle aziende. Chi vuole avere le entrambe
alternative, cioè il supporto fisico e il supporto magnetico, deve
recarsi in una delle sedi sopraelencate, quindi le sedi delle
autostazioni e quelle delle aziende, acquistare il supporto fisico
e successivamente effettuare il passaggio della App vdatransport e
collegare la carta fisica, inserendo il numero stampigliato in
calce e provvedere ad acquistare il titolo di viaggio desiderato.
Proprio per queste operazioni è stata fornita la disponibilità
delle strutture e si continuerà a farlo per cercare di accompagnare
al massimo il passaggio a questo cambiamento. Il recente passaggio
della navetta verde e rossa da gratuita a pagamento non ha generato
problemi, quindi è indice che le persone oggi si sono dotate del
sistema e lo stanno utilizzando con la piena funzionalità.
Per quanto riguarda la questione del trasporto dei cani, che è
una segnalazione che è stata fatta, i cani di piccola taglia,
regola stabilita da Trenitalia, è possibile trasportarli a bordo se
inseriti negli appositi trasportini. I cani di media e grossa
taglia invece possono salire solo se si tratta di cani guida per
assistenza a persone che ne necessitano. Questi sono aspetti che
sono regolati dalla legge regionale 29/1997, l'articolo 30, che
stabilisce che sui servizi linea è ammesso il trasporto gratuito di
animali da compagnia di piccola taglia secondo però i regolamenti e
gli esercizi emanati dalle aziende concessionarie. È chiaro che in
questa fase di transizione c'è bisogno da un altro di un po' di
buon senso per non generare né disservizi e nemmeno creare
condizioni diverse di trasporto su mezzi che sono di differente
portata ovviamente tra treno e bus, perché se, da un lato, c'è
un'esigenza per coloro che debbono trasportare il cane, dall'altro
bisogna mettersi nella condizione che ci sono o possono essere
persone che hanno allergie, fobie per gli animali e quindi è
necessario anche un minimo di lavoro di attenzione anche da parte
degli autisti. Ci sono quindi delle regole, in questa fase di
passaggio sono state fatte osservare nella misura in cui hanno
cercato di dare il miglior servizio possibile. Noi cercheremo di
dare maggiori informazioni sull'argomento, ovviamente - ripeto -
cercando di dare a tutti la possibilità di utilizzare il trasporto
pubblico che deve tenere sempre in considerazione i bisogni di
tutti coloro che li utilizzano.
Ultima cosa: la questione del trasporto delle persone con
disabilità, il trasporto di persone con ridotta mobilità sui bus
sostitutivi è garantito previa la registrazione alla sala blu, come
era precedentemente con il treno; in questo periodo sono stati
usati questi servizi, non hanno segnalato particolare criticità.
Per preparare tutti gli utenti avevamo organizzato una riunione il
27 ottobre 2023 con il Coordinamento Disabilità Valle d'Aosta
Co.Di.Vda, l'Unione Italiana Ciechi e le altre associazioni del
settore proprio perché ci fosse massima informazione al riguardo.
Nel mese di febbraio faremo una serie di incontri con le
associazioni dei consumatori, con le associazioni che riguardano le
persone con disabilità, con varie associazioni di categoria per
fare un primo monitoraggio di come stanno andando le cose, per
raccogliere eventualmente i suggerimenti e le osservazioni
necessarie a migliorare ancora di più il servizio e i servizi in
generale.
Presidente -
Per la replica, ha chiesto la parola il
collega Manfrin.
Manfrin (LEGA VDA) -
Grazie Assessore per le sue
risposte. Devo dirle che su alcune segnalazioni lei è stato più
convincente, su altre un po' meno ma adesso spiego perché.
Innanzitutto, come potrà immaginare, passare da un sistema che è
magari di facile comprensione, soprattutto per chi non ha grossa
dimestichezza con i sistemi informatici, a uno che invece è
prevalentemente incentrato sui sistemi informatici è molto più
complesso, quindi è evidente che in tutto quel mondo che ha meno
dimestichezza con i sistemi informatici sicuramente arrivare a un
utilizzo dei mezzi pubblici in maniera agevole è stato più
difficoltoso.
Lei giustamente ha detto che poi, rispetto a quanto contenuto
nell'interrogazione, le sono arrivate altre segnalazioni. Questo è
vero, le segnalo una su tutte: per esempio, è stata inviata - non
una sola ma numerose -
mail
all'
help desk
del
Servizio trasporti il 4 di gennaio, la risposta è arrivata un mese
dopo. Si è chiesto: "Ma come si fa ad attivare? Come si possono
ritirare? ", la risposta è un manuale. È stato mandato un manuale
via mail dicendo: "Leggiti il manuale", senza spiegare che cosa
devi fare, dove devi andare per ritirare la tessera fisica e
quant'altro, perché provi a immaginare una persona magari anziana
che vuole avere la tessera fisica perché magari con quella
elettronica ha meno dimestichezza, se non sa che deve andare a
ritirare, dove deve andare a ritirare, diventa più difficile,
quindi questa è una criticità che le segnalo ed è certo che se
nemmeno
l'help desk
risponde in tempi utili, diventa
abbastanza difficile utilizzare il sistema.
Rispetto alla questione che lei dice, cioè sul trasporto degli
animali da compagnia, io non so dove abbia tratto quella citazione
ma i cani, per esempio, di piccola taglia, è giusto con i
trasportini, e i cani di media taglia possono viaggiare sui treni
se viene acquistato ovviamente il biglietto, parliamo del servizio
sostitutivo di Trenitalia.
Certo che la macchina è diversa, un treno è diverso da un
autobus, ma è altrettanto vero che un servizio sostitutivo deve
garantire lo stesso servizio anche in sostituzione, quindi è
evidente che i possessori di cani - lei non so se ha visto, ma sono
state fatte anche alcune prove - è evidente che hanno provato a
viaggiare con i propri beniamini e hanno incontrato difficoltà;
hanno incontrato però, va detto anche, degli autisti molto
disponibili che si sono fatti in quattro. Il problema è che gli
stessi autisti che si sono fatti in quattro ci hanno tenuto a
evidenziare: "Se però ti capita l'autista che in realtà non ha
molta voglia di sbattersi e dice: "Va beh, queste sono le regole e
va bene così", è chiaro che si incontrano i problemi". Anche
dedicare attenzione a questo aspetto nel momento in cui si dà un
servizio sostitutivo... è importante dare lo stesso identico
servizio che si va a sostituire.
Rispetto invece al trasporto, per esempio, delle carrozzelle, di
chi ha delle persone con disabilità motoria, invece lei dice di non
aver rilevato problemi. Noi invece abbiamo avuto segnalazioni in
questo senso di problemi, per esempio, di carico, di smontaggio, di
assenza di pedane per il carico delle persone e questo è
sicuramente un problema che noi le segnaliamo e siamo felici che
vorrà fare il punto con le associazioni.
Credo sia importante trattare anche questo punto perché se una
persona con disabilità vuole muoversi, è chiaro che gli deve essere
garantito; poi dovremmo chiederci come mai che le persone con
disabilità che dovrebbero usufruire di trasporti che sono dedicati
preferiscono andare su altri trasporti. Dovremmo anche andare a
fondo di queste motivazioni, ma lei sa che ci siamo occupati più
volte di quest'argomento.
Io intanto la ringrazio per la risposta, le ho fatto alcune
ulteriori segnalazioni e alcuni appunti rispetto a quello che ha
detto e quindi se si riuscirà ad andare a incidere anche su questo
e migliorare la circolazione, ne saremo felici.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK