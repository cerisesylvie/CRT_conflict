Consiglio Regionale della Valle d'Aosta - Oggetto del Consiglio n. 366 del 8 luglio 1981 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 366 del 8 luglio 1981 - Resoconto
OGGETTO N. 366/81 - CONCESSIONE DI CONTRIBUTI A COMUNI ED A
CONSORZI DI COMUNI DELLA REGIONE NELLE SPESE PER LA REALIZZAZIONE
DI INFRASTRUTTURE RICREATIVO-SPORTIVE AI SENSI DELLA LEGGE
REGIONALE 11.8.1976 N. 33 E SUCCESSIVE MODIFICAZIONI ED
INTEGRAZIONI.
Presidente -
Do lettura del testo dell'oggetto n. 14:
Il Consiglio regionale delibera:
1°) di approvare la concessione dei contributi sotto
elencati, con impegno della spesa complessiva di lire 132.558.400,
sul cap. 47700 del bilancio preventivo della Regione per l'anno
1981 ("Contributi per il potenziamento delle attrezzature
turistiche e sportive"), che presenta la necessaria
disponibilità;
a) Concessione di un contributo di L. 60.000.000 al Comune di
Fénis per il completamento del campo sportivo;
b) Concessione di un contributo di L. 26.780.000 al Comune di
Pollein per la costruzione di spogliatoi per il campo sportivo
comunale;
c) Concessione di un ulteriore contributo di L. 25.000.000 al
Comune di Montjovet per i lavori di ampliamento e sistemazione del
campo sportivo;
d) Concessione di un contributo di L. 1.778.400 al Consorzio
dei Comuni di Arvier-Avise, a saldo dei lavori di costruzione di un
impianto sportivo;
e) Concessione di un ulteriore contributo di L. 19.000.000 al
Comune di Issogne per il completamento del campo sportivo;
2°) di stabilire che alla liquidazione dei sopraccitati
contributi, si provveda ai sensi dell'art. 57 della L.R. 7.12.1979,
n. 69, anche ratealmente, a richiesta dell'Assessore al Turismo,
sulla base di idonea documentazione di spesa in relazione al
procedere dei lavori di costruzione delle infrastrutture
ricreativo-sportive di cui si tratta.
Presidente
- La parola all'Assessore Pollicini, per
l'illustrazione.
Pollicini (DP)
- Si tratta dei contributi da concedere a
Comuni e Consorzi di Comuni, in base non soltanto alla legge 33, ma
all'ultima modificazione che prevedeva che potevano fruire dei
contributi anche quei Comuni che avevano iniziato le opere sportive
non soltanto secondo i provvedimenti previsti dalla legge del '76,
ma anche con altri tipi di interventi, che potevano essere di
carattere comunale oppure consorziale; le domande che qui sono
state accolte erano quelle complete, infatti la spesa impegnata non
è tutta la cifra del Capitolo, che è di 200 milioni. Sono stati
impegnati con queste proposte 132 milioni; giacciono ancora delle
domande che hanno bisogno di essere completate, perché mancano di
documentazione o non è stato fatto l'accertamento da parte degli
Uffici.
Quindi tutte le domande complete sono state accolte, con un
finanziamento parziale in alcuni casi, per quelle di maggiore
ammontare, in relazione alle disponibilità di bilancio del Capitolo
stesso.
Presidente
- È aperta la discussione. Nessuno chiede la
parola? Ci sono dichiarazioni di voto?
Presidente
- Metto in approvazione per alzata di mano
l'oggetto n. 14:
Esito della votazione:
Presenti e votanti: 18
Magg. richiesta: 10
Voti favorevoli: 18
Approvato all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK