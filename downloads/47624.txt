Consiglio Regionale della Valle d'Aosta - Oggetto del Consiglio n. 3830 del 24 luglio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Partecipazioni azionarie regionali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3830 del 24 luglio 2024 - Resoconto
OGGETTO N. 3830/XVI - Interrogazione: "Notizie in merito
all'acquisizione delle società 'Eos Monte Rughe Srl'" e 'Ven-Sar
Srl' da parte di CVA Eos Srl".
Bertin (Presidente) -
Punto n. 7. Risponde il Presidente
della Regione.
Testolin (UV) -
L'interrogazione prevede quattro domande:
"Quali sono stati i vari passaggi attraverso i quali CVA Eos S.r.l.
ha acquisito la società Monte Rughe S.r.l., società originariamente
di proprietà della Ven-Sar S.r.l."; "Se corrisponde al vero che,
come riferito da Unione Sarda in data 8 febbraio 2024, la società
CVA Eos S.r.l. ha acquisito il 19% del capitale sociale Ven-Sar
S.r.l. a un prezzo di 3 milioni e 990 mila euro"; "Quanto è costata
finora a CVA Eos S.r.l. l'operazione di acquisizione della società
Eos Monte Rughe S.r.l. e Ven-Sar S.r.l. e se tale operazione è
stata del tutto completata"; "Quante e quali osservazioni sono
state depositate sul progetto di campo eolico nelle società Eos
Monte Rughe S.r.l. nel corso della procedura di valutazione di
impatto ambientale in corso al Ministero dell'ambiente".
Sottolineo come in circa un mese questa sia la quarta iniziativa
che viene presentata in merito a quest'argomento e pare opportuno
fare qualche considerazione generale, a partire dall'articolo 91
del regolamento del Consiglio, secondo il quale l'interrogazione
consiste nella semplice domanda e se sia vero che alcune
informazioni siano giunte alla Presidenza della Regione o se sia
esatto che la Giunta e i suoi componenti abbiano preso risoluzioni
su determinati soggetti.
In questo caso abbiamo quattro domande, di cui solo una risponde
a tale definizione.
L'altra considerazione è che la CVA opera in un contesto
altamente concorrenziale oltre al fatto che, come è noto, non è
soggetta a direzione e coordinamento dell'Amministrazione
regionale, per cui alcune informazioni possono riguardare patti di
riservatezza con parti terze e la loro divulgazione potrebbe
favorire dei concorrenti e arrecare danno a CVA stessa, anche
perché, come è ormai evidente, ogni informazione fornita in
quest'aula ovviamente favorisce sviluppi di articoli di stampa.
Nel rispondere quindi positivamente alla seconda domanda,
pertanto CVA si rende fin da subito disponibile ad affrontare
l'argomento nella Commissione consiliare competente, al fine di
fornire in modo riservato tutte le informazioni necessarie a fugare
qualsiasi dubbio o perplessità sulla questione, fermo restando che,
se qualcuno nutre dubbi sulla legittimità dell'operato della
società, è opportuno e doveroso che si rivolga alle autorità
competenti.
Presidente -
Per la replica, consigliera Minelli.
Minelli (PCP) -
Comincio subito con il dire che se
un'iniziativa contiene domande o è strutturata in modo da non
essere ammissibile, questo deve essere rilevato dalla Presidenza
del Consiglio e normalmente il Consigliere viene avvertito del
fatto che, così come formulata, la sua interrogazione non può
essere accettata; questo non è avvenuto. Rileggerò con attenzione
l'articolo 91 citato dal Presidente, ma mi pare di avere una
sufficiente conoscenza delle iniziative che sono state presentate
qua dentro da vari gruppi per credere che quest'affermazione sia
del tutto discutibile.
Sui rapporti tra Regione, società e CVA, il Presidente - come
del resto credo la sua Giunta e la maggioranza nel Consiglio -
insiste nel sostenere una tesi che non sta in piedi e che io direi
anche autolesionista.
CVA non è una società privata. CVA è una società pubblica, è la
Regione che ha affidato con una propria legge a CVA il compito di
gestire un patrimonio di centrali acquisite dalla Regione e ne ha
definito la
mission
; è una società di totale proprietà della
Regione al 100% tramite Finaosta ed è la Regione che nomina i
componenti del Consiglio di amministrazione e che ogni anno nel
DEFR indica - o dovrebbe indicare direi adesso, visto anche
l'ultimo DEFR - gli indirizzi operativi a cui la società si deve
attenere.
Che poi la Regione non eserciti il suo diritto e dovere di
controllo, questo mi sembra ormai fuori dubbio, fuori discussione,
considerata anche la ripetitività delle risposte che vengono
date.
La Regione quindi, a nostro avviso, si sottrae al suo compito di
controllo e di indirizzo e CVA opera in sostanza come una società
privata, ma non lo è, nonostante i passaggi che sono stati fatti
anche con il prestito obbligazionario e tutto quello che sappiamo.
Non è una società privata.
È normale che, se lo fosse a tutti gli effetti, dovrebbe badare
in primo luogo ai profitti, come è normale, ma non è la stessa cosa
quando si tratta di una società pubblica istituita per legge i cui
compiti sono chiaramente indicati in una normativa a oggi
vigente.
Dico che è un atteggiamento autolesionista per una ragione molto
precisa: perché in questo modo si priva la comunità valdostana di
uno strumento fondamentale per la politica energetica e la
transizione ecologica in Valle d'Aosta.
È una cosa che ho già detto, so di ripetermi, ma credo che sia
bene ribadire questi concetti.
Sulle operazioni societarie, lei dice che la società è
disponibile a venire a riferire in Commissione, ovviamente in forma
riservata - quindi immagino di nuovo una sorta di Commissione
secretata - quelli che sono i vari passaggi; e poi lei dice: "Se
c'è chi ritiene che ci siano delle irregolarità o qualcosa del
genere, si rivolga ad altre sedi".
Io faccio delle domande, e le domande le faccio in Consiglio
regionale al Presidente della Regione, che è il rappresentante
della Regione, la quale è socio unico di CVA, fino a prova
contraria, quindi mi sembra che le domande siano del tutto
legittime.
Sulle altre domande, ovviamente lei non ha nemmeno risposto,
speravamo di avere qualche delucidazione; noi abbiamo comunque
reperito delle informazioni, sono numerosissime quelle che sono
arrivate alla VIA ma la cosa più importante è il pacchetto delle
osservazioni della Regione Sardegna: sono 64 pagine, e i pareri dei
vari uffici dell'Amministrazione regionale hanno una sintesi che è
chiarissima: "La direzione generale esprime parere negativo
relativamente all'intervento in questione".
C'è, se n'è parlato sui giornali, anche un'altra faccenda: la
Regione Sardegna ha varato una legge di moratoria di 18 mesi su
tutti gli impianti che non sono stati ancora autorizzati.
È un'azione forte quella che sta facendo la Regione Sardegna, ci
saranno dei ricorsi, però io credo che sarebbe il caso che la
nostra, di Regione, desse indicazioni di abbandonare un progetto
che non è certo parte della missione affidata a CVA e che la
società sta portando avanti in una Regione tra l'altro autonoma
come la nostra, con i problemi che sappiamo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK