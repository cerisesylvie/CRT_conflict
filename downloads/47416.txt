Consiglio Regionale della Valle d'Aosta - Oggetto del Consiglio n. 3688 del 6 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Infrastrutture ricreativo-sportive
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3688 del 6 giugno 2024 - Resoconto
OGGETTO N. 3688/XVI - Interrogazione a risposta immediata:
"Notizie in merito alla riapertura della piscina di
Pré-Saint-Didier".
Bertin (Presidente) -
Punto n. 14.04.
Consigliere
Brunod, a lei la parola.
Brunod (RV) -
Visto il contenuto del comma 3
dell'articolo 29 del disegno di legge 144, cioè l'assestamento al
bilancio di previsione della Regione Autonoma Valle d'Aosta per
l'anno 2024, variazioni al bilancio di previsione della Regione per
il triennio 2024-2026, dove per il completamento degli interventi
di miglioramento architettonico, energetico e strutturale sulla
piscina di proprietà regionale di Pré-Saint-Didier, in relazione ai
maggiori importi per l'adeguamento dei prezzi è stata autorizzata
per l'anno 2024 una maggiore spesa di 600 mila euro; tenuto conto
di quanto è emerso nel corso delle audizioni organizzate in II
Commissione consiliare, così come dalle risposte già ricevute in
aula alla presentazione di iniziative ispettive sulla piscina di
Pré-Saint-Didier - e si stanno raggiungendo o si sono raggiunti i
5,6 milioni di risorse complessive per questa struttura sportiva -;
visti anche i disagi che tale situazione sta creando a molte
persone, che, purtroppo, sono costrette ad andare a cercare delle
strutture parecchio lontano dalla zona dicevamo di
Pré-Saint-Didier, come, per esempio, andare a recarsi a Variney,
come gruppo di RV, quindi interroghiamo il Governo regionale per
sapere quando la piscina di Pré-Saint-Didier riaprirà finalmente al
pubblico.
Presidente -
Risponde l'assessore Sapinet.
Sapinet (UV) -
Grazie collega Brunod. Per ricostruire la
vicenda relativa ai lavori di efficientamento energetico e
consolidamento strutturale della piscina regionale di
Pré-Saint-Didier, si vuole fare un po' di storia: si rammenta che
l'intenzione originaria dell'Amministrazione regionale per
l'esecuzione di detti lavori avrebbe dovuto prevedere una chiusura
limitata al pubblico dal periodo 2021-2022. In primo luogo
l'insorgenza di problemi di natura strutturali, che erano emersi
poi nel corso del 2018, ha determinato una chiusura anticipata
rispetto alle previsioni per ragioni di sicurezza che non potevano
essere risolti con interventi sommari. Secondariamente l'iter di
realizzazione dell'opera ha scontato per intero le note
problematiche di cui abbiamo già parlato, ma che è corretto
ricordare, legate quindi all'emergenza Covid, alla scarsa
disponibilità dei materiali da costruzione conseguenti al bonus 110
e al Caro energia, con uno slittamento di circa un anno del termine
dei lavori. In ultimo, esigenze di completamento di tipo
impiantistico e architettonico, resesi necessarie nel corso dei
lavori, hanno fatto slittare di un ulteriore anno la fine dei
lavori inizialmente previsti.
Ricordo che, in data 28 maggio scorso, come già avvenuto
precedentemente, anche con sopralluoghi sul posto, abbiamo
nuovamente incontrato tecnici e responsabile dell'impresa per
sollecitare a un'efficace gestione del cantiere, nelle ultime
settimane i lavori di tipo impiantistico sono terminati... e nelle
prossime settimane è prevista la posa dei serramenti che sono in
fase di consegna al cantiere proprio in questi giorni.
In sostanza, approvate ora tutte le varianti necessarie e
reperite le somme a copertura della spesa, comprese quelle
determinate dalla rivalutazione dei prezzi nel frattempo
intervenuta, la fine dei lavori è prevista per la fine dell'anno
2024, con apertura conseguente della piscina di Pré-Saint-Didier e
quindi ipotizzabile nei primi mesi del 2025.
Presidente -
Per la replica, la parola al consigliere
Brunod.
Brunod (RV) -
Ringraziamo l'Assessore per aver nuovamente
ripercorso questo lungo iter di lavori, purtroppo c'è stata un po'
come una maledizione su tutti questi lavori, su questa struttura
che è molto importante e strategica per quel territorio e per
quella zona.
Finalmente abbiamo appreso... e noi ci auguriamo che veramente
quella data che lei adesso ci ha detto sia finalmente l'ultima
data, sia la chiusura di un cerchio per questa nuova apertura,
quindi a inizio 2025 speriamo finalmente che tutti gli utenti
possano nuovamente recarsi presso questa struttura.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK