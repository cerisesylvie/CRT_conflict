Consiglio Regionale della Valle d'Aosta - Oggetto del Consiglio n. 2988 del 8 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2988 del 8 gennaio 1992 - Resoconto
OGGETTO N. 2988/IX Petizione per la soppressione degli
svincoli previsti in località Plan Signayes della Frazione
Signayes.
(Rinvio)
.
PresidenteHa chiesto la parola l'Assessore Martin, può
parlare.
Martin (ADP)
La questione riguardante gli svincoli in
località Signayes è stata affrontata in numerose riunioni dalla
Commissione competente, dalla Giunta regionale e dal Comune di
Aosta. E' una questione piuttosto delicata perché deve cercare di
mettere d'accordo i giusti interessi degli abitanti della frazione
Signayes con quelli che sono i problemi di ordine tecnico legati
alla viabilità della tangenziale di Aosta e il collegamento con il
Gran San Bernardo.
A tutt'oggi la situazione non è ancora completamente chiara. Io
ho avuto ancora ultimamente degli incontri con la SAV che è la
società incaricata di costruire questo svincolo per cercare di
trovare una soluzione che possa soddisfare le esigenze della
popolazione con le esigenze di tipo tecnico. E' per questo motivo
che, per trovare una soluzione che incontri la soddisfazione di
tutti quanti e soprattutto per dare modo al comune di Aosta di
rivedere eventualmente il progetto approvato - so tra l'altro che
il comune di Aosta ha un incontro domani o dopodomani con la
popolazione di Signayes - è per questo motivo che chiederei un
rinvio al prossimo Consiglio dell'argomento, cercando di convocare
una riunione nella prossima settimana tra Comune di Aosta,
commissione competente, rappresentante della Giunta Regionale e i
tecnici incaricati della progettazione per vedere di trovare una
soluzione.
E' chiaro che nel frattempo ci impegneremo perché nulla venga
compromesso e non vadano avanti gli eventuali espropri che dovevano
andare avanti e non si dia inizio a nessun tipo di lavoro che
riguardi sia gli svincoli sia le case che sono interessate
dall'eventuale passaggio della tangenziale.
Presidente
Ha chiesto la parola il Consigliere Vallet,
può parlare.
Vallet (UV)
Molto brevemente, in quanto presidente
della Terza Commissione che ha avuto modo di sentire i
rappresentanti, i firmatari della petizione, i tecnici e
progettisti della SAV, ha avuto modo di eseguire un sopralluogo sul
posto e poi di discutere della questione nell'ultima riunione in
presenza dell'Assessore.
Personalmente sono disponibile ad accettare la richiesta del
rinvio dell'Assessore a condizione che si possa discutere
dell'argomento nella prossima prima seduta del Consiglio regionale.
Perché sappiamo che la SAV ha urgenza di procedere nella esecuzione
dei lavori e nello stesso tempo bisogna risolvere in qualche
maniera i problemi di cui tutti siamo a conoscenza.
Noi pensavamo, in quanto rappresentanti di minoranza nella Terza
Commissione, di presentare una risoluzione che va nel senso di
accogliere le richieste formulate nella petizione. Ci asteniamo dal
presentare questa risoluzione e ridiscuteremo il tutto nel prossimo
consiglio.
Presidente
Ha chiesto la parola il Consigliere
Rollandin, può parlare.
Rollandin (UV)
Seulement pour une remarque: tous les
conseillers ont reçu la requête de ce comité, qui reprend les
thèmes que le collègue Vallet vient de rappeler. Je voudrais
souligner un aspect; le premier projet qui avait été présenté ne
prévoyait absolument pas les solutions que par la suite ont été
adoptées, je ne sais pas de la part de qui. Le projet qui est
déposé à l'assessorat compétent ne prévoyait pas cette solution, et
c'était le projet qui avait été accepté à son temps de la part de
la population. Cette remarque est importante pour dire que la
solution originaire était déjà possible; elle engageait la SAV à
donner une réponse concrète aux possibilités de se rattacher à la
nationale vers Aoste, sans utiliser la plaine de Signayes. J'invite
à reprendre en même temps les projets qui existent déjà à
l'assessorat compétent.
Presidente
Ha chiesto la parola il Consigliere
Riccarand, può parlare.
Riccarand (VA
)Il gruppo Verde Alternativo, ha
esaminato la petizione presentata dai centoquindici abitanti della
frazione Signayes che sottolinea l'inopportunità di realizzare quel
maxi svincolo in località Plan Signayes con una serie di
motivazioni che sono state accertate anche in seguito ad un
sopralluogo della Terza Commissione; io credo che almeno da parte
nostra la conclusione è sicuramente che le osservazione fatte dagli
abitanti di Signayes siano valide e fondate.
La soluzione proposta nell'ultimo progetto dalla SAV non è
secondo noi una soluzione valida. E' una soluzione che sacrifica
una notevole estensione di territorio e crea un impatto ambientale
notevole, non risolve in modo efficace i problemi di viabilità ed è
possibile invece una soluzione migliore, la quale chiaramente va
studiata tecnicamente in modo adeguato. Questo è possibile
realizzarlo.
Abbiamo ricevuto in seguito un'ulteriore documentazione
costituita dalla presa di posizione della comunità montana che si è
espressa favorevolmente rispetto ai contenuti della petizione e
anche una presa di posizione del Consiglio comunale di Roisan. Ci
sembra che ci siano sostanzialmente delle convergenze che vanno
tutte nella stessa direzione di richiedere una correzione
sostanziale del progetto rispetto alla questione degli
svincoli.
L'altro punto su cui vogliamo ritornare brevemente ma con
decisione, riguarda il fatto che l'ultimo progetto approvato, oltre
che prevedere questi svincoli in località Plan Signayes, non
previsti inizialmente, prevede l'abbattimento di un fabbricato
denominato La Faverge. Questa demolizione è in progetto perché il
raccordo passa esattamente sopra il fabbricato che è stato appena
ristrutturato con notevole spese e che è abitato da poco tempo
I tecnici della SAV nel corso del sopralluogo fatto dalla Terza
Commissione avevano assicurato che era già stata studiata una
soluzione alternativa, che prevedeva di spostare più a monte il
tracciato del raccordo in modo da salvare La Faverge. Invece da
comunicazioni che abbiamo avuto da abitanti della zona ci risulta
che nelle settimane scorse ci sono state forti pressioni nei
confronti dei proprietari dei terreni circostanti La Faverge,
affinché si creino i presupposti per la realizzazione del progetto
iniziale e cioè l'abbattimento de La Faverge.
Quindi noi siamo d'accordo su un rinvio di eventuali votazioni
di risoluzioni che la minoranza aveva già predisposto al prossimo
Consiglio regionale. Però chiediamo, come ha già detto l'Assessore
dei Lavori Pubblici, che ci sia un'attenzione da parte
dell'assessorato e da parte della Giunta perché da qui alla
discussione prossima del Consiglio non si verifichi nessun atto che
possa pregiudicare le decisioni successive o nella direzione di
costruire svincoli in località Plan Signayes, o nel senso di
comportare una demolizione di La Faverge.
Su tutta questa vicenda ci sarebbe da riflettere, questi
problemi vengono fuori perché si è scelto ancora una volta una
procedura anomala per portare avanti delle opere pubbliche.
Si è voluto inse-rire questo raccordo autostradale all'interno
delle procedure delle Colombiadi, quando sappiamo ed è evidente a
tutti che con le Colombiadi di Genova questa opera non c'entra
assolutamente niente.
E' semplicemente un escamotage usato dall'ANAS, dal Ministero
dei lavori pubblici e dalla Regione per cercare di superare tutti
gli iter che devono stare alla base dell'approvazione di un'opera
pubblica, per evitare la valutazione dell'impatto ambientale e per
eseguire tutta una serie di cose che normalmente non si possono
fare. Il risultato è che poi si eseguono progetti che non sono ben
meditati, che non sono approfonditi che non sono esecutivi sotto
tutti gli aspetti e che addirittura non sono confrontati con la
popolazione per cui nascono tutta una serie di problemi.
Quello di Signayes è uno, ma c'era un altro problema che mi pare
sia stato in parte superato al Villair di Quart e ce ne sono tanti
altri di questo genere per cui evidentemente noi diamo anche una
valutazione estremamente negativa sul modo con cui vengono decise,
approvate queste grandi opere pubbliche.
Opere in partenza di 300 miliardi di lire su cui non c'è stato
assolutamente un esame approfondito e su cui le amministrazioni
pubbliche non hanno mai discusso, il Consiglio regionale non ha mai
discusso, il Consiglio comunale ne ha discusso soltanto dopo e
tutta la procedura è stata portata avanti attraverso queste
famigerate conferenze dei servizi che servono per decidere alle
spalle e contro gli interessi della popolazione.
Presidente
Pongo in votazione la proposta di rinvio
dell'oggetto alla prossima adunanza consiliare.
Esito della votazione:
Presenti, votanti e favorevoli: 32
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK