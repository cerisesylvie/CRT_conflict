Consiglio Regionale della Valle d'Aosta - Oggetto del Consiglio n. 837 del 4 novembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 837 del 4 novembre 2009 - Resoconto
OGGETTO N. 837/XIII - Interpellanza: "Inserimento nei livelli
essenziali di assistenza (LEA) di ulteriori prestazioni
odontoiatriche".
Interpellanza
Ricordato che, rispondendo ad una interpellanza del Partito
Democratico, l'Assessore alla Sanità il 24 giugno scorso aveva
garantito che "in sostanza per quanto riguarda le estrazioni
dentarie stiamo aspettando le direttive del Governo sui LEA, e se
verrà introdotta dal Governo, bene, altrimenti la nostra intenzione
è quella di valutare sia la protesi sociale, sia l'estrazione nei
LEA regionali";
Considerato che a tutt'oggi né il Governo nazionale, né la
Giunta regionale hanno reintrodotto l'estrazione dentaria tra i
LEA, né un provvedimento simile è stato preso per la "protesi
sociale";
Ribadito che queste procedure sanitarie odontoiatriche sono
sicuramente procedure di base e che interessano principalmente i
gruppi sociali più deboli e meno abbienti;
i sottoscritti Consiglieri regionali
Interpellano
la Giunta regionale per conoscere se intenda ottemperare
rapidamente agli impegni presi in Consiglio regionale in merito
all'inserimento nei LEA di ulteriori prestazioni odontoiatriche,
come le estrazioni dentarie e la protesi sociale.
F.to: Carmela Fontana - Rigo
Presidente
- La parola alla Consigliera Carmela
Fontana.
Fontana (PD)
- Grazie, Presidente. Rispondendo ad
un'interpellanza del nostro gruppo, l'Assessore alla sanità, il 24
giugno scorso, aveva garantito che per quanto riguarda le
estrazioni dentarie stava aspettando le nuove direttive del governo
italiano in merito ai LEA. Aveva poi aggiunto l'Assessore che se
tale procedura odontoiatrica fosse stata introdotta dal Governo,
bene, altrimenti era sua intenzione di inserire nei LEA regionali
sia la protesi sociale sia l'estrazione. Sono passati più di 4 mesi
e mezzo e di questa questione non se n'è saputo più nulla, con il
risultato che ancora tanta gente, che non ha le possibilità
economiche per farsi curare privatamente, è obbligata anche nelle
strutture pubbliche a sostenere una spesa in assoluto non molto
rilevante, ma che per i bilanci di queste famiglie diventa un
ulteriore onere che riduce la qualità della vita, sopratutto in
questo tempo di crisi.
Avevamo molto apprezzato che l'Assessore avesse esteso la nostra
proposta di allargamento dei LEA di odontoiatra anche alla protesi
sociale, provvedimento che andrebbe ad aiutare le persone più
avanti nell'età, che spesso - come sappiamo - godono di entrate da
pensione piuttosto limitate; ma, anche in questa direzione, non
abbiamo avuto più notizie.
In questa interpellanza vogliamo quindi sapere quali siano oggi
le intenzioni dell'Assessore su questo tema. Grazie.
Si dà atto che dalle ore 11,11 riassume la Presidenza il
Presidente Alberto Cerise.
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie, Presidente. Ringrazio la Consigliera
Fontana, perché mi dà l'occasione di annunciare alcune novità in
questo campo.
Nell'interpellanza precedente avevamo fatto riferimento ad una
delibera regionale del 30 dicembre 2002, per quanto riguarda le
cure dentarie e avevamo detto che era nostra intenzione allargare
l'assistenza odontoiatrica anche alle classi più deboli e
potenziarla perché secondo tale delibera si fanno già diversi
interventi. Avevamo detto che eravamo in attesa della definizione
dei LEA nazionali e quindi proprio in questo periodo volevamo
vedere cosa succedeva a livello nazionale per quanto riguarda la
revisione dei LEA.
Avevamo annunciato come ci fosse, ed è quasi terminato... sta
per essere varato questo progetto importante sul territorio di cure
e riguarda soprattutto la prevenzione nelle strutture per anziani e
nelle scuole, e abbiamo detto come - richiamando la suddetta
delibera - c'era tutta una definizione sui livelli essenziali resi
dal Servizio sanitario regionale ed era stato introdotto quale
livello regionale aggiuntivo (LEA regionali) anche quello per
specifiche prestazioni di assistenza odontoiatrica quali la
conservativa, l'odontoiatrica, la protesica, ortodonzia per minori
inferiori a 16 anni in particolari condizioni economiche, per
persone affette da particolare patologie in possesso di reddito
inferiori al minimo vitale. Ho richiamato solo quello che è in
essere.
Nelle more della definizione a livello nazionale dei nuovi LEA -
cioè anche se stiamo aspettando quello che sta succedendo - che
dovrebbero comprendere ulteriori prestazioni indirizzate alle fasce
più deboli della popolazione quali le estrazioni dentarie, abbiamo
dato mandato all'Azienda USL di inserire nei LEA, in via
sperimentale, anche l'estrazione dentaria; quindi l'estensione
dell'estrazione dentaria alle categorie che ho detto prima sta già
iniziando presso gli ambulatori dell'ospedale Parini, con
l'intenzione di estendere prossimamente tale prestazione anche agli
ambulatori sul territorio.
Abbiamo introdotto nei LEA regionali anche l'estrazione dentaria
in via sperimentale fino al 30 giugno 2010, per renderci conto di
come incida dal punto di vista delle prestazioni, dopodiché andremo
a definire quali sono gli impatti e poi eventualmente si procederà
per quella parte che avevamo già accennato riguardante la
protesica. In questo senso credo di aver mantenuto la promessa che
avevo fatto la volta scorsa.
Président
- La parole à la Conseillère Carmela
Fontana.
Fontana (PD)
- Volevo ringraziare l'Assessore, questo mi
fa veramente piacere, anche perché è un argomento che è molto
sentito. Speriamo che questa sperimentazione funzioni e che rimanga
anche dopo, perché sono quelle piccole cose che - quando ci sono i
redditi così bassi - influiscono, perché su un reddito di 460 euro
al mese, toglierne 70-80 per un'estrazione non è una cosa
indifferente. Mi ritengo soddisfatta e ringrazio l'Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK