Consiglio Regionale della Valle d'Aosta - Oggetto del Consiglio n. 2134 del 12 gennaio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2134 del 12 gennaio 2023 - Resoconto
OGGETTO N. 2134/XVI - Interrogazione: "Notizie in merito
all'individuazione di una sede alternativa per l'Ufficio esecuzioni
penali esterne sito in via Carducci ad Aosta.".
Bertin (Presidente) -
Il punto n. 12 sarà accorpato al n.
26, pertanto verrà affrontato successivamente. Punto n. 13.
Risponde il Presidente della Regione.
Lavevaz (UV) -
Quest'interrogazione prende spunto, come è
indicato nel suo testo, da mie dichiarazioni a seguito della
riunione dell'Osservatorio Carcere che è avvenuta il 16 dicembre
scorso e in particolare chiede notizie relativamente al reperimento
di una sede alternativa per l'Ufficio Esecuzioni Penali Esterne,
onde evitare il suo trasferimento nella sede di Torino.
Effettivamente questa è una situazione che abbiamo seguito nei mesi
scorsi: ho avuto diversi incontri in particolare con i responsabili
dell'Ufficio interdistrettuale delle esecuzioni penali esterne per
il Piemonte, Liguria e Valle d'Aosta, il cosiddetto UIEPE, proprio
per cercare di trovare una soluzione a questo problema.
Abbiamo interessato anche le strutture dell'Assessore Marzi,
nello specifico la Struttura espropriazioni e valorizzazioni del
patrimonio dell'Assessorato stesso, per cercare delle soluzioni e
soprattutto trovare delle disponibilità di locali all'interno del
patrimonio disponibile dell'Amministrazione regionale. Questo non è
stato possibile, però da notizie informali che abbiamo, anche da
contatti con gli uffici dell'UIEPE, parrebbe che abbiano trovato
una soluzione e siano in procinto di occupare una nuova sede in
Aosta, che è un locale di proprietà dell'Agenzia del Demanio.
Quindi il problema è stato risolto senza una disponibilità da parte
di patrimonio disponibile della Regione, ma con un altro
ufficio.
Presidente -
Per replica, consigliere Manfrin.
Manfrin (LEGA VDA) -
Grazie, Presidente, per la sua
risposta. Come è già stato riassunto, siamo stati particolarmente
colpiti dalla notizia che l'ufficio di esecuzione esterna avrebbe
dovuto spostarsi; fortunatamente ci si è aggiornati rispetto al
ritrovamento di una sede. Diciamo che lo spunto non erano le sue
dichiarazioni, Presidente, ma il fatto che l'UEPE stesso aveva
evidenziato di essere purtroppo situata all'interno di locali che
erano inagibili. Questo avrebbe portato, se non si fosse trovata
una soluzione, a dover costringere i 300 valdostani che scontano la
pena con i lavori socialmente utili a doversi recare a Torino. In
questo caso si è trovata una soluzione, ne siamo felici, non
possiamo che essere soddisfatti di questa notizia, però è chiaro
che evidentemente questo tipo di allarme era importante che venisse
portato all'attenzione della massima assise regionale.
Siamo felici che si sia risolta così la situazione e siamo
felici che l'UEPE possa tornare a operare in maniera sicuramente
più efficiente e più efficace, avendo una sede sul territorio
valdostano e soprattutto che abbia trovato una soluzione che a
questo punto gli permette di evitare di allungare i percorsi da
parte dei valdostani che fanno riferimento a questo ufficio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK