Consiglio Regionale della Valle d'Aosta - Oggetto del Consiglio n. 2474 del 7 febbraio 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
FINANZA REGIONALE E LOCALE
Finaosta
NOMINE E INCARICHI DI CONSULENZA E SPECIALI
Nomine
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2474 del 7 febbraio 2007 - Resoconto
OGGETTO N. 2474/XII - Rinnovo del Consiglio di
Amministrazione della Finaosta S.p.A.. (Interpellanza)
Interpellanza
Premesso che:
- il neo Presidente del CdA di Finaosta aveva dichiarato di
non essere interessato a ripresentare la sua candidatura alla fine
del mandato;
- la Giunta con due distinte deliberazioni ha provveduto ad
effettuare le nomine di sua competenza in Finaosta S.p.A.,
rinnovando il mandato del Presidente uscente;
- in una delle due delibere si dà atto dell'astensione
dell'Assessore Pastoret, mentre si omette di indicare l'assenza
dell'Assessore Viérin, contrariamente a quanto normalmente accade
in casi analoghi;
i sottoscritti Consiglieri regionali
Interpellano
gli Assessori Pastoret e Viérin per avere conoscenza delle
motivazioni poste alla base del loro comportamento relativamente
alla deliberazione di Giunta n. 83 del 23 gennaio scorso.
F.to: Frassy - Tibaldi - Lattanzi
Presidente
- La parola al Consigliere Frassy.
Frassy (CdL)
- Penso che questa interpellanza possa
essere considerata propedeutica a quelle che saranno le posizioni
che si potranno esprimere in maniera più compiuta con il dibattito
sulla risoluzione iscritta nello scorso Consiglio e che dovrebbe
andare in votazione questo Consiglio sulla deliberazione di Giunta
di "Finaosta", oggetto di questa interpellanza.
Questa interpellanza parte da un dato di fatto: che "Finaosta"
non è una questione marginale rispetto al ruolo e al peso
dell'Amministrazione regionale. "Finaosta" molte volte viene
indicato come l'8° Assessorato per il suo ruolo e il suo peso nella
vita economica e negli assetti politici. Su "Finaosta" c'erano le
attenzioni non solo degli addetti ai lavori che, da parecchio,
cercavano di capire che tipo di scelte sarebbero state fatte dalla
Giunta, all'indomani delle modificazioni della legge istitutiva di
"Finaosta" e delle successive modificazioni dello stesso statuto di
"Finaosta", perciò c'erano parecchie aspettative su cosa sarebbe
uscito dal cappello...
Abbiamo letto la deliberazione che la Giunta ha approvato e
abbiamo riscontrato che è stata approvata con una particolarità che
normalmente non si riscontra nelle altre deliberazioni. Quali sono
le particolarità? Vediamo che c'è l'Assessore Pastoret che si è
astenuto; è capitato in passato che degli Assessori si astenessero
su delle deliberazioni, ma normalmente erano deliberazioni che si
capivano e mi riferisco alle vicende che in certi periodi hanno
contraddistinto scelte sulla sanità, Ospedale nuovo, altri studi da
conferire per approfondimenti, cioè si capiva la posizione
sostanziale dell'Assessore che si asteneva rispetto all'atto...
qui, invece, la deliberazione è più particolare, perché è una
deliberazione di nomina dei componenti del "CdA" di "Finaosta". La
cosa che ulteriormente ci ha incuriosito è che contrariamente a una
prassi corretta che abbiamo rilevato in passato, si è sempre dato
atto da parte di chi fa funzioni di Segretario di Giunta
dell'assenza di uno o più componenti della Giunta per motivi che
potevano essere dimissioni istituzionali, giustificate o
quant'altro, specificando quando entravano e quando uscivano. Noi,
leggendo invece il verbale della deliberazione n. 83, abbiamo avuto
la sensazione che la Giunta fosse stata ridotta di una unità, in
quanto l'Assessore Viérin era scomparso sia dall'elenco dei
componenti della Giunta, sia non risultava fra gli assenti e la
conclusione era che l'Assessore Viérin in quel momento non era più
Assessore!
Penso che una qualche spiegazione la Giunta la debba al
Consiglio, perché penso che se è vero che la competenza è
sicuramente della Giunta nel fare le nomine, è altrettanto vero che
le nomine che la Giunta fa, le debba fare in un interesse superiore
e che è quello della trasparenza e della chiarezza; di conseguenza
penso che gli Assessori Pastoret e Viérin qualcosa la debbano dire,
perché a seguito delle considerazioni che sono state fatte,
scritte, dette successivamente a quella deliberazione, penso che
qualche informazione in più dovrebbe essere fatta in quest'aula,
proprio in omaggio di quella "trasparenza" che ci dovrebbe essere
nella procedura delle nomine.
Se le nomine, per essere chiari, sono fatte con un meccanismo di
"lottizzazione" e basta, prendiamo atto che 2 Assessori su gli 8
componenti della Giunta si sono dichiarati insoddisfatti rispetto a
un meccanismo di lottizzazione, e qui finisce la discussione. Se,
invece, altri sono i motivi sostanziali o formali che hanno portato
da un punto di vista amministrativo piuttosto che di legittimità o
di opportunità, o politico a prendere le distanze da questo atto,
non essendo un atto ininfluente rispetto alla vita politica e
amministrativa di questa Regione, penso sia corretto che di queste
perplessità ne venga messo a conoscenza l'intero Consiglio: ecco
perché abbiamo formulato questa interpellanza, che può sembrare
originale nella sua formulazione, nel senso che normalmente le
richieste che vengono fatte agli Assessori sono inerenti al loro
mandato politico, ma essendo, qui, una deliberazione di nomina che
viene adottata con delle decisioni che normalmente sono collegiali
ed essendo evidente una certa anomalia rispetto al normale
procedimento amministrativo, abbiamo interpellato gli Assessori
interessati per avere un chiarimento della loro posizione. Sia
chiaro che questo non vuol dire che la loro posizione sia sbagliata
rispetto alla posizione di chi, invece, ha percorso una certa
conclusione di ragionamento che ha portato poi alla deliberazione
che conosciamo; semplicemente chiediamo quali siano questi motivi,
perché probabilmente qualche riflessione la vorremo fare anche
noi!
Presidente
- La parola al Presidente della Regione,
Caveri.
Caveri (UV)
- Poiché esiste un errore nella sua premessa,
ci tenevo solo a dire che per quanto concerne l'approvazione della
deliberazione di Giunta n. 83, assunta nella seduta di Giunta del
23 gennaio 2007, che è stata appositamente convocata per le nomine
dei rappresentanti della Regione in "Finaosta S.p.a.", l'Assessore
Viérin risulta assente, come attestato nel processo verbale della
seduta e dal frontespizio della medesima deliberazione che riporta
i nomi dei partecipanti alla trattazione dell'atto.
Per quanto concerne la formula, che un tempo per prassi veniva
indicata nel testo dell'atto in caso di assenza dei componenti
dell'organo, cioè
"approvata essendosi assentata"
, alla
quale si fa riferimento nelle premesse dell'interpellanza, non
viene più riportata negli atti di Giunta, dopo una serie di
approfondimenti giuridici, dal 2° semestre del 2005. Questa nuova
formula, adottata al fine di garantire la massima chiarezza ed
evitare possibili elementi di contraddittorietà, perché
"quell'approvata essendosi assentata"
poteva far pensare che
quella persona avesse partecipato al dibattito sul punto,
andandosene al momento della votazione, è stata regolarmente
utilizzata a partire dal 2° semestre 2005, come risulta dalla
deliberazione n. 3922/2005 (assenza del Presidente), n. 4699/2005
(assenza dell'Assessore Marguerettaz), n. 871/2006 (assenza
dell'Assessore La Torre), n. 952 (assenza dell'Assessore Cerise),
ed è ormai una prassi nuova consolidata.
Si rammenta, infine, che le assenze dei membri di Giunta alle
deliberazioni sono disciplinate dalla deliberazione di Giunta n.
2521/2005, all'articolo 5, commi 6 e 7. L'Assessore Viérin non ha
partecipato alla discussione e al voto per una questione di
sensibilità politica e di interpretazione giusta della norma,
essendo interessato alla discussione e all'eventuale votazione
anche suo padre.
Presidente
- La parola all'Assessore al turismo, sport,
commercio e trasporti, Pastoret.
Pastoret (UV)
- Merci, M. Frassy, vous me permettez
d'éclaircir quelques éléments, puisque cette question tout le monde
me la pose.
Tout d'abord, la signalisation de mon abstention sur la
délibération n'est pas due à une faute du Secrétaire du
Gouvernement, je me suis abstenu. Si les raisons de cette
abstention auraient dû être rendues publiques, je les aurais fait
inscrire dans la délibération elle-même, je n'ai voulu pas le
faire. D'ailleurs, la presse a fait ses hypothèses dans les jours
passés, je les ai ni confirmées, ni démenties. Ce niveau ne
m'appartient pas. Jeudi, M. Venturella a dit une chose
intéressante: "In questo Consiglio regionale si possono esprimere
delle opinioni o si possono assumere degli atteggiamenti". Moi j'ai
retenu d'avoir une attitude d'abstention.
Quant aux raisons, moi je n'ai pas profité au point de vue
personnel de l'espace que la presse m'aurait donné pour raconter
les raisons de mon abstention, je ne veux pas le faire aujourd'hui,
ami Frassy, parce que si je faisais ça, ma déclaration serait mise
en évidence et votre initiative serait presque ignorée! Alors je
vous dois un peu d'amitié, je n'ai pas envie de vous mettre dans
cette condition, d'une par,t et, d'autre part, puisque je vous
connais si habile au point de vue dialectique, je ne voudrais pas
vous enlever le plaisir dans la réplique de pouvoir vous-même faire
toutes les hypothèses quant à mon abstention!
En venant au sérieux, j'avais le droit de voter à faveur de la
délibération, de voter contre, d'avoir une position d'abstention ou
de sortir... je me suis abstenu, point, c'est tout!
Presidente
- La parola al Consigliere Frassy.
Frassy (CdL)
- Vede, Assessore, è difficile poter fare
una breve replica, esprimendo soddisfazione o insoddisfazione alla
sua breve risposta, perché esprimo stupore alla sua risposta e mi
spiego.
La sua risposta purtroppo evidenzia una concezione un po' strana
della gestione della pubblica amministrazione, ossia quella
convinzione per la quale certe questioni sono un affare da gestire
"en petit comité", invece noi riteniamo, soprattutto se poi
emergeranno certe questioni, porteranno a una conclusione,
Assessore: che lei aveva ragione, ma che ha sbagliato la forma, in
quanto non ha espresso le motivazioni delle sue ragioni.
Quando chi assiste a un evento che può configurare delle ipotesi
- ma sto parlando in termine figurato - "delittuose" e non mette
sull'avviso che si stanno compiendo delle azioni delittuose, alla
fine anche se si è astenuto perché è stato a guardare, risponde
comunque del reato di favoreggiamento! Non sto facendo - ripeto -
un discorso giuridico... sto facendo un discorso figurato per dire
che qui siamo in una situazione dove lei ha dimostrato di non
sapersi assumere le responsabilità che invece le sono state
delegate dalla sua maggioranza, perché lei ricopre un posto dove
deve assumersi delle responsabilità. Quando si fanno le nomine, o
si arriva alla conclusione che le nomine sono fatte una a me e una
a te, e questa volta l'Assessore per non so quali motivi, è rimasto
insoddisfatto - ma non penso che sia andata così, perché io la
conosco abbastanza bene, come lei pensa di conoscere me, e so che
non è questo il problema -, altrimenti dico: "peccato che lei non
abbia voluto seguire il suo istinto fino in fondo", o
nell'opportunità che le hanno dato i giornalisti o nell'opportunità
che le abbiamo dato noi, con questa iniziativa, perché penso che
qualche riflessione se non a breve sulla risoluzione, ma dovrà
essere fatta su quella deliberazione, sul modo in cui si è arrivati
alla deliberazione, sulle situazioni che forse potrebbero creare
qualche perplessità sul percorso amministrativo e politico che voi
avete voluto seguire...
Sicuramente è più comprensibile la posizione del suo collega di
Giunta Viérin, posizione che per un insieme di coincidenze gli
consente di incentrare la sua posizione non su un aspetto politico,
ma su un aspetto personale, anche se forse se fosse stato astratto
dalla vicenda personale, non so fino a che punto avrebbe condiviso
la conclusione politica di questa deliberazione.
Pensavamo che questa interpellanza potesse contribuire a fare
chiarezza sul dibattito che ci sarà sulla risoluzione che ha,
sempre per oggetto, quella deliberazione di Giunta; registriamo che
non ha contribuito a fare chiarezza, ma ha evidenziato un aspetto:
ha evidenziato l'aspetto dell'imbarazzo che ha contraddistinto
quella deliberazione, dell'imbarazzo che alcuni Assessori hanno
avuto nel momento in cui dovevano votarla! Ne parleremo durante la
discussione generale della risoluzione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK