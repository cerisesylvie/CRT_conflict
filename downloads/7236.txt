Consiglio Regionale della Valle d'Aosta - Oggetto del Consiglio n. 1739 del 19 dicembre 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1739 del 19 dicembre 1985 - Resoconto
OGGETTO N. 1739/VIII - MODIFICA DELL'ART. 6 DEL CONTRATTO
AGGIUNTIVO STIPULATO TRA LA REGIONE E LA SITAV S.P.A. DI
SAINT-VINCENT IN DATA 7 AGOSTO 1979.
PRESIDENTE:
Do lettura del testo della delibera:
IL CONSIGLIO
- richiamati i contratti stipulati fra la Regione e la S. I.
T.A. V. S.p.A. di Saint-Vincent in data 16.2.1978 e in data
7.8.1979, aventi per oggetto la gestione della casa da gioco di
Saint-Vincent;
Delibera
a) di sostituire l'art. 6 del contratto aggiuntivo in data
7.8.1979 con la nuova stesura allegata alla presente deliberazione
e di essa facente parte integrante;
b) di autorizzare il Presidente della Giunta regionale a
stipulare un nuovo contratto aggiuntivo contenente la sopra citata
modifica.
Art. 6
Nuovo testo proposto
Ai fini della più alta redditività della Casa da gioco, la
Regione e la SITAV effettueranno, con le consuete modalità, un
programma di manifestazioni di importanza nazionale ed
internazionale, con utilizzazione di tutte le nuove infrastrutture:
salone delle feste, tiro a volo, maneggio, golf, campi da tennis,
alberghi, centro congressi, ecc., intese come supporto alla
produzione della Casa da gioco e la cui conduzione dovrà pertanto
essere fina
lizzata a
tale scopo.
Per finanziare le manifestazioni e tutte le altre iniziative
produttive che si giudicheranno utili e per contribuire alle spese
di gestione delle infrastrutture sopra indicate, la Regione si farà
carico del 50% delle spese stabilite nel programma annuale, con un
importo annuo fino al 10% degli introiti della Casa da gioco di sua
spettanza. Uguale importo farà carico alla
SITAV.
A carico di detto fondo potranno essere altresì organizzate
manifestazioni artistico-culturali, anche se non produttive ai fini
della redditività della Casa da gioco, sempre che esse vengano
ritenute concordemente opportune dalla Regione e dalla SITAV.
Il programma delle manifestazioni ed iniziative di cui al
presente articolo sarà compilato congiuntamente dalla SITAV e
dall'Assessorato al turismo ed approvato in via definitiva dalla
Giunta regionale entro il 30.11 dell'anno precedente a quello in
cui dovranno attuarsi, sentite le Commissioni consiliari competenti
in materia di turismo e affari generali, riunite in seduta
congiunta.
Le modalità di organizzazione delle manifestazioni e delle
iniziative previste nel programma annuale, nonchè i criteri di
controllo dei costi dovranno essere definiti con apposito
protocollo approvato dalla Giunta regionale e dalla SITAV; in base
a detto atto saranno riservate alla Giunta le verifiche di merito,
mentre i controlli della regolarità delle spese e dei relativi
documenti saranno affidati al Commissario regionale e all'Ispettore
alla manifestazioni, ai quali sarà consentito ogni tipo di
controllo sui costi, sia in fase preventiva sia in fase
consuntiva.
Tra le varie manifestazioni sarà consentito il
conguaglio.
La Regione effettuerà ogni bimestre, sulla base del preventivo
approvato, il versamento della propria quota riferita al periodo;
l'eventuale conguaglio avverrà su base annua entro due mesi dalla
presentazione del rendiconto finale da parte della SITAV.
Il commissario regionale e l'Ispettore delle manifestazioni
verificheranno la regolarità formale del rendiconto finale,
apponendo il loro visto ovvero formulando le osservazioni del
caso.
In aggiunta a quanto sopra precisato ed a totali sue spese la
SITAV continuerà ad effettuare spettacoli di arte varia,
trattenimenti musicali, manifestazioni culturali e sportive per un
minimo di 150 giorni all'anno.
I programmi di massima dell'attività di cui al precedente alinea
dovranno essere approvati dalla Giunta regionale, che accerterà la
loro rispondenza alle finalità previste dal presente contratto.
La società è tenuta altresì a perseguire a proprie spese,
attraverso i mezzi più idonei e con le dovute forme di pubblicità e
di propaganda, la valorizzazione turistica di Saint-Vincent in
Italia e all'estero.
Il piano finanziario e tecnico di pubblicità, da svolgersi
attraverso la stampa, anche redazionalmente, il cinema, le radio,
le televisioni, le affissioni murali e la cartellonistica, sarà
approvato di intesa con la Giunta regionale.
Dal canto suo la Regione inserirà il Casinò de la Vallée, gli
impianti e le attrezzature collegate alla Casa da gioco, nelle
proprie iniziative pubblicitarie e propagandistiche per la
Valle d'Aosta, in Italia e all'estero.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey per presentare un emendamento,
ne ha facoltà.
BORBEY (D.C.):
Per mettere al corrente il Consiglio,
perchè parecchi dei colleghi che fanno parte della la e 3a
Commissione hanno già avuto modo di seguire a relazione che era
stata fatta in occasione della riunione delle Commissioni per
questo nuovo testo proposto dell'art. 6 della Convenzione Regione/
SITAV.
Unico emendamento che era stato proposto alla Commissione allora
era al 3° capoverso, 2a riga, dove dopo le parole "anche se non"
era previsto di aggiungere "anche se non direttamente", cosa che
era stata dimenticata nella battitura. Invece devo dire che il
sottoscritto, sentita la Giunta, aveva concordato questo testo con
il direttore della SITAV, dott. Conca, però o non ci siamo capiti o
ad un certo punto probabilmente il dott. Conca ha avuto una
riunione con il Consiglio di Amministrazione, visto che ci è
pervenuto un telegramma in data di ieri il cui contenuto è il
seguente: "teletesto contiene modifiche formali e sostanziali
rispetto alle intese verbalmente raggiunte con Lei. Siamo spiacenti
di comunicare che il nostro Consiglio di Amministrazione non potrà
accettare di sottoscrivere un nuovo testo dell'art. 6 se non in una
stesura consensualmente concordata".
Insieme con questo telegramma ci è pervenuta una nota del
Consiglio di Amministrazione, da parte del dott. Conca, con cui si
chiedono alcune modifiche al testo che si era ritenuto verbalmente
concordato. La Giunta ritiene di accettare alcune di queste
modifiche poichè non cambiano la sostanza della modifica dell'art.
6. Vado a citare queste modifiche.
La prima al 3° capoverso 2a riga l'no già detta; al 5° capoverso
penultima riga, il testo presentato per l'approvazione era "ai
quali sarà consentito ogni tipo di controllo sui costi, sia in fase
preventiva sia in sede consuntiva". Questo 5) capoverso è tutto
nuovo rispetto al vecchio art. 6 ed è il punto sostanziale della
modifica a questo articolo, in quanto nella versione precedente non
si accennava alla questione del controllo; le ultime due righe si
propone adesso di modificarle così: ai quali sarà consentito di
richiedere idonee documentazioni preventive e consuntive per il
controllo dei costi".
Altra modifica richiesta ed accettata è al 10° capoverso di cui
do lettura: "I programmi di massima dell'attività di cui al
precedente alinea dovranno essere approvati dalla Giunta regionale,
che accerterà la loro rispondenza alle finalità previste dal
presente contratto". Questo capoverso in definitiva è lo stesso del
precedente art. 6, era solo modificato proprio "di cui al
precedente alinea" e non possiamo dare torto alla SITAV la quale
chiede di stralciarlo - come era previsto precedentemente - poichè
ritiene che per quanto concerne il discorso delle manifestazioni
culturali sportive per un minimo di 150 giorni all'anno non si
debba da parte della Giunta regionale approvarsi un programma, ma
il programma debba essere approvato nell'interezza e come era
previsto nel precedente art. 6.
L'ultima richiesta da parte della Sitav riguarda una aggiunta
all'art. 6 della convenzione, che riteniamo logico che venga
accettata. All'ultimo capoverso, dove dal canto suo la Regione
inserirà "il Casinò de la Vallée, gli impianti e le attrezzature
collegati alla casa da gioco, nelle proprie iniziative
pubblicitarie e propagandistiche per la Valle d'Aosta in Italia e
all'estero" ci viene chiesto di aggiungere "coordinandole con la
SITAV".
Siamo d'accordo di accettare questa indicazione perchè è giusto
che se la Regione fa un dépliant per fare promozione turistica e se
deve contenere una fotografia per fare promozione turistica anche
delle strutture legate alla Casa da gioco, è giusto che questa
pagina venga coordinata con la SITAV.
Riteniamo che questa modifica, anche con gli emendamenti che no
enunciato, sia sostanzialmente diversa dall'art. 6 precedente e che
si potrà entrare più nel merito rispetto al passato; inoltre questa
modifica prevede un regolamento che verrà concordato (lo è già in
parte) con la SITAV e prima di approvarlo in Giunta, come ho
anticipato in Commissione, lo porteremo alle Commissioni consiliari
competenti per il parere previsto.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Eravamo intenzionati ad astenerci ma
dopo gli ultimi emendamenti presentati dall'Assessore al Turismo
voteremo contro, perchè lui dice che è la stessa cosa ed a noi
questo non pare. Ci sembra anche surrettizio introdurre in questo
modo questioni che hanno la loro importanza.
Eravamo orientati ad astenerci per questioni di impostazione,
nel senso che nonostante si cercasse di arrivare ad un controllo
maggiore da parte della Regione sulle manifestazioni, rimaneva nei
fatti sempre difficile questo controllo perchè le manifestazioni
sono tante, le voci di spesa sono numerosissime ed avere queste
continue discussioni con la SITAV ci sembra non positivo, mentre
sarebbe meglio avere una netta separazione fra le manifestazioni
che fanno la SITAV e la Regione e che si pagano ciascuna per
proprio conto.
Entrando nel merito degli emendamenti ci sembra che non sia la
stessa cosa dire che il Commissario regionale e l'Ispettore hanno
la possibilità di effettuare ogni tipo di controllo sui costi,
oppure quello di richiedere documenti. Non ci sembra che avere il
potere del controllo sia la stessa cosa che avere la possibilità di
richiedere documentazioni.
Vorremmo anche sapere se il fatto di prevedere il controllo sia
da parte del Commissario che da parte dell'Ispettore, senza
distinguere ulteriormente all'interno delle due direzioni a cui
spettano le competenze, non crei qualche confusione. Al di là di
questo ci sembra che effettivamente la SITAV abbia richiesto una
diminuzione del controllo e su questo non possiamo essere
d'accordo. Abbiamo adottato una formulazione che apparentemente può
sembrare simile, però cambia abbastanza il senso delle cose.
Tra l'altro richiedere non vuol dire ottenere: noi ogni tanto
richiediamo al Presidente della Giunta documentazione ed è successo
che non ci viene fornita. A noi sembra che questo emendamento
peggiori le possibilità di un controllo che di per sè è già
difficile.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Credo che comunque un passo avanti
rispetto al passato, con questa deliberazione che ci viene
proposta, si facci. Mi rendo conto che è una materia molto
difficile perchè proiettare all'esterno una certa immagine tramite
manifestazioni ed altro non è sempre facile, ed anche il controllo
della Regione è abbastanza problematico.
Devo però dare atto all'Assessorato ed alla SITAV di aver
cambiato atteggiamento e sarebbe disonesto il nostro comportamento
se quando ci sono dei miglioramenti non li rilevassimo nella sede
dovuta, che è poi questa del Consiglio regionale. Una
manifestazione che credo vada considerata con un occhio particolare
(e va dato atto all'Assessorato ed alla stessa SITAV di essere
usciti da un modo tradizionale di concepire le proprie
manifestazioni) è la mostra sui post-macchiaioli attualmente
esposta alla Tour Fromage di Aosta. Ci eravamo permessi di
sollecitare in questo senso la SITAV, cioè di non considerare le
iniziative legate al Casinò come un domaine esclusivo di
Saint-Vincent; a mio avviso c'è un rapporto che deve investire
l'intera collettività regionale ed il fatto che per la prima volta
si sia tenuto conto di questa considerazione e si sia dato
prestigio con una manifestazione di questo tipo al capoluogo
regionale, o ad un'altra località in futuro sostenendo una
iniziativa di questo genere, mi sembra positivo.
Il discorso che faceva il Consigliere Mafrica ha una sua
validità e non starò a tornarci sopra. Quello che chiedo one venga
tolto è un aspetto che è già chiuso di per sé ed è bene che il
Consiglio regionale lo sancisca: è il riferimento al tiro a volo
nel primo capoverso. Visto che non si faranno più queste
manifestazioni, chiedo alla cortesia del Consiglio di evitare di
ripeterlo perché ci siano delle polemiche future, a meno che
l'Assessore non mi garantisca che il tiro a volo non ha niente a
che fare con il tiro al piccione.
L'altra osservazione che mi permetto di fare riguarda
l'emendamento che ha proposto la SITAV all'ultimo capoverso, là
dove c'è una pretesa da parte della società di coordinare le
iniziative pubblicitarie con la Regione. Credo che questo sia
assolutamente inopportuno, perchè la Regione quando prende un
impegno di coordinare un certo tipo di immagine, lo fa tenendo poi
conto di quelle che sono le esigenze di Saint-Vincent, ma non che
tutte le immagini pubblicitarie debbano essere coordinate, perchè
questo è un atto di subordinazione. Al 3° capoverso ci vuole un
carattere di reciprocità perchè "la società è tenuta altresì a
perseguire la valorizzazione turistica di Saint-Vincent in Italia
ed all'estero" ed allora a quel punto mettiamo "coordinandola con
la Regione". Se ha un carattere di reciprocità ci sta bene, ma non
che siamo solo noi che dobbiamo sottostare a coordinare la nostra
immagine con quella della SITAV.
BORBEY (D.C.):
E' già previsto nell'ultimo capoverso.
TORRIONE (P.S.I.):
E' un'altra cosa. Il piano finanziario
e tecnico di pubblicità deve essere approvato d'intesa con la
Giunta regionale, ma gli aspetti pubblicitari vanno concordati con
la Regione.
PRESIDENTE:
Prego il Consigliere Torrione di farmi avere
l'emendamento. Ha chiesto di parlare il Consigliere Beneforti, ne
ha facoltà.
BENEFORTI (D.C.):
Nelle Commissioni che si sono riunite
per un esame delle modifiche a questo art. 6, c'era stato un parere
più che altro favorevole, in quanto si doveva modificare l'art. 6
per dare la possibilità di fare un regolamento sulla gestione di
queste manifestazioni.
La proposta che faccio è questa: al comma dove si dice che "le
modalità di organizzazione delle manifestazioni e delle iniziative
previste nel programma annuale, nonchè i criteri di controllo dei
costi che dovranno essere definiti con apposito protocollo
approvato dalla Giunta regionale e dalla SITAV non starei ad
apportare altre modifiche, si potrebbe saltare anche tutto in modo
tale di ridiscutere in Commissione questo regolamento per vedere
come si può portarlo avanti.
Per arrivare ad una votazione possibilmente unitaria dico di
lasciare da parte stasera la modifica proposta dalla SITAV e
riprendere tutto il discorso nel momento in cui si discuterà del
protocollo che deve essere redatto. In questo modo si potrà
riprendere il discorso anche in Commissione.
PRESIDENTE:
Prego il Consigliere Beneforti di farmi avere
l'emendamento. Ha chiesto di parlare il Consigliere Baldassarre, ne
ha facoltà.
BALDASSARRE (P.S.D.I.):
Il mio intervento è condizionato
all'accettazione o no della proposta del Consigliere Bene-forti.
Chiedo al Consigliere Beneforti se può ufficializzare questa
richiesta perchè sono d'accordo con quanto lui ha proposto,
altrimenti chiedo di parlare per fare delle osservazioni.
PRESIDENTE:
Ha chiesto di parlare l'Assessore Borbey, ne
ha facoltà.
BORBEY (D.C.):
Ci permettiamo di dire, come Giunta, che
il rinvio è più riduttivo ancora; infatti se non lo inseriamo nella
modifica dell'art. 6 della convenzione e decidiamo di rinviare il
discorso del controllo ad un regolamento, la SITAV avrà ancora
maggiore possibilità di trattenersi sul discorso del regolamento
perchè non è previsto in convenzione. Questo se nella convenzione
non diciamo niente di quanto chiede il Consigliere Beneforti di
stralciare, e cioè che "in base a detto atto saranno riservate alla
Giunta le verifiche di merito, mentre i controlli della regolarità
delle spese e dei relativi documenti saranno affidati al
Commissario regionale ed all'Ispettore delle manifestazioni" segue
"ai quali sarà consentito di richiedere idonea documentazioni
preventive e consuntive per il controllo dei costi".
Mi permetto di dire che se fosse già stato nel testo iniziale
sono convinto che sarebbe stato accettato dal Consigliere Mafrica e
dal suo Gruppo, perchè il regolamento che è già concordato dalle
due parti non viene modificato assolutamente. Ci sarà un ufficio
dove si potrà andare per verificare, ed è logico che Commissario ed
Ispettore debbano chiedere la documentazione: non possono certo
andare lì a prendersela!
PRESIDENTE:
Ha chiesto di parlare il Consigliere
Beneforti, ne ha facoltà.
BENEFORTI (D.C.):
Volevo solo chiarire questo se
possibile, in quanto si deve fare un protocollo d'intesa per
stabilire come avviene questo controllo. Se ci si ferma a
"manifestazioni, ai quali sarà consentito ogni tipo di controllo
sui costi, sia in fase preventiva sia in sede consuntiva", le
modalità di controllo le dovremo stabilire nel protocollo che
faremo in seguito. Adesso si supererebbe l'impasse per riproporre
la discussione quando faremo il protocollo; se noi stabiliamo già
ora di fare un protocollo e poi stabiliamo le modalità che devono
essere contenute nel protocollo stesso, questo cosa provochiamo a
fare?
Si dà atto che dalle ore 19,19 alle ore 19,46 assume la
Presidenza il Vice Presidente Franco DE GRANDIS.
PRESIDENTE:
Ha chiesto di parlare l'Assessore al Turismo,
Urbanistica e Beni Culturali Borbey, ne ha facoltà.
BORBEY (D.C.):
Questa è una delibera di Consiglio quindi
non è che si entra nel merito di come verranno controllate le varie
questioni. Nella delibera si dice che la Giunta regionale potrà
entrare nel merito ed il Commissario e l'Ispettore potranno
verificare le regolarità in base al regolamento ed al protocollo
che faremo.
Approfitto per dire al Consigliere
Torrione (che ha detto giustamente che bisogna riconoscere una
impostazione in parte diversa) che la SITAV, se vuole mantenere
questo art. 6 così com'è, ne ha tutto il diritto perchè è legato al
contratto: l'art. 6 al 10 comma diceva che tutte le manifestazioni
sono intese come supporto della produzione della Casa da gioco la
cui conduzione dovrà pertanto essere finalizzata a tale scopo.
Perchè abbiamo inserito il terzo capoverso per dire che si
potranno fare delle manifestazioni artistico-culturali anche se non
direttamente produttive? Lo abbiamo fatto perchè delle
manifestazioni sul tipo di quella alla Tour Fromage di Aosta,
qualcuno che volesse andare a spulciare legalmente le cose,
potrebbe dire un domani che non sono direttamente produttive per la
Casa da gioco. Se noi abbiamo approvato come Consiglio regionale
una convenzione, siamo i primi che dobbiamo rispettarla, non
dobbiamo solo pretenderlo dagli altri, e non dobbiamo dire, come
succede alcune volte: "Perchè si fa questa manifestazione a
Saint-Vincent e non abbiamo gli inviti noi valdostani?". Perchè la
convenzione diceva che tutte le manifestazioni devono essere
produttive per la Casa da gioco ed il valdostano non può andare a
giocare nella Casa da gioco, quindi l'invito non può essere in
linea con la convenzione che ci eravamo dati. Con questa nuova
stesura invece riteniamo di fare un grosso passo avanti.
PRESIDENTE:
Ha chiesto di parlare il Consigliere Viberti,
ne ha facoltà.
VIBERTI (N.S.):
Voglio solo aggiungere a quanto detto dai
Colleghi che il 4° emendamento non mi sembra necessario. Non
capisco per quale motivo dovremmo coordinare delle iniziative
pubblicitarie con la SITAV, perchè questi cominciano a chiederci di
coordinarle, alla prossima modifica il coordinamento glielo
dovremmo anche pagare! Continuo a restare dell'idea che questi
signori fanno sempre tutto con un fine ben preciso che è quello di
guadagnare la maggior quantità possibile di denaro.
Questo caso potrebbe anche far sorridere perchè è solo un
pretesto e se l'Assessore non lo capisce glielo spiego, comunque
ogni volta che la SITAV propone qualche modifica, possiamo stare
tranquilli che, anche se non ce ne accorgiamo, è come il famoso
marito cinese che arriva a casa e picchia la moglie anche se non sa
il perchè, ma pensa che tanto lei lo sa.
Con la SITAV dobbiamo sempre ragionare così perchè sono sempre
pronti a raggiungere un risultato, diversamente da noi che invece
cerchiamo di ottenere manifestazioni migliori. Questo sempre a
prescindere da quello che è il modo di pensare di Nuova Sinistra
rispetto al Casinò. Secondo me tutte le modifiche che sono state
proposte rientrano in quella logica e sarebbe bene mantenere invece
quanto era stato scritto.
La SITAV deve essersi accorta one le stanno stringendo il morso,
mentre lei preferisce correre come un cavallo libero; noi le redini
dobbiamo tenerle ben strette alla SITAV perchè se ha passato un
momento di difficoltà si sta riprendendo, caro Assessore Borbey, e
non è accettando continuamente dalla SITAV delle modifiche che si
riesce a mantenerle strette le redini. Per cui rinunciare al fatto
che il Commissario e l'Ispettore non possano fare qualsiasi tipo di
controllo è pericoloso perchè rientra in quella logica. Stiamo
ricominciando a comportarci son la SITAV come si faceva prima
dell'Affaire Casinò.
Voterò comunque contro; però me sembra necessario sottolineare
che mentre da parte anche di alcuni colleghi si vuole evidenziare
che c'è un atteggiamento diverso, questo si sta di nuovo
modificando. Passati i momenti della burrasca, chi riprende forza?
Quelli che passano il loro tempo a controllare qual'è il contenuto
del regolamento del contratto per cercare di rivoltarlo, rigirarlo
affinché il maggior utile sia loro.
Assessore Borbey, quando ho finito Lei può parlare; ha già dato
ampia dimostrazione del suo scarso rispetto di quelli che sono i
tempi ed i modi di intervento in questo Consiglio, quindi, La
prego, se ha intenzione di ascoltare .... no? Comunque chi doveva
capire ha capito ed anche se sarà l'Assessore Borbey a rispondermi
mi auguro che la Giunta di fronte a questo sappia non invertire la
tendenza.
Sono cose, come nel pasto, insignificanti che però poi vanno a
costituire tutte assieme un metodo che ci mette in difficoltà. Come
un pezzetto alla volta attorno al Casinò sono stati comprati i
terreni, così ci facciamo accerchiare tutte le volte quando
discutiamo queste convenzioni.
Quella è gente che paga fior di avvocati per studiare queste
cose e se non abbiamo l'atteggiamento che è stato tenuto dopo la
burrasca, finiamo per farci di nuovo incastrare!
Queste questioni vanno trattate con altro rigore ed il fatto che
all'interno della stessa maggioranza vengano fuori dei dubbi e
delle perplessità, significa che non si tratta di questioni di poco
conto.
PRESIDENTE:
Ha chiesto di parlare il Consigliere
Baldassarre, ne ha facoltà.
BALDASSARRE (P.S.D.I.):
Sto notando che tutti i
provvedimenti che vengono illustrati dall'Assessore Borbey
suscitano polemiche. L'Assessore era venuto in Commissione e ci
aveva spiegato che la Sitav era d'accordo a modificare questo art.
6 nel testo che ci aveva consegnato in Commissione e che avremmo
dovuto votare stasera; adesso ci ha detto che forse Conca era
distratto!
Non vogliamo fare polemica, ma se questo è il modo che ha un
Consigliere regionale per votare un provvedimento, lo lascio alla
fantasia di tutti.
Entrando brevemente nel merito, quando sosteniamo di sostituire
la frase: ogni tipo di controllo sui costi con le parole: un'idonea
documentazione, l'idoneità da chi viene stabilita? Dalla SITAV? Ci
troviamo in questo modo a dover affrontare di nuovo la SITAV, che
dovrà stabilire qual'è la documentazione idonea.
Non mi sembra questo un fatto positivo per la Regione, per cui
richiamerei l'attenzione della maggioranza su questo cambiamento
per riflettere ed al limite trovare una formulazione migliore,
togliendo la parola idonea che può portare a quegli equivoci di
parte che la SITAV può sfruttare.
PRESIDENTE:
Non ci sono altre richieste di intervento, se
il Consiglio è d'accordo ci sono emendamenti presentati
dall'Assessore, un emendamento del Consigliere Torrione ed uno del
Consigliere Mafrica. Per quanto riguarda gli emendamenti presentati
dall'Assessore che vi sono stati distribuiti, se il Consiglio è
d'accordo potremmo sottoporli ad una unica votazione. Allora li
sottoponiamo a votazione punto per punto.
TORRIONE (P.S.I.):
Possiamo chiedere sul secondo
emendamento se è possibile trovare una formulazione concordata? Per
fare questo è necessario sospendere cinque minuti.
PRESIDENTE:
C'è una proposta di sospensione di cinque
minuti della seduta per concordare gli emendamenti: l'Assessore è
d'accordo?
La seduta è sospesa, i Capigruppo sono convocati nella sala
delle Commissioni consiliari per concordare il testo definitivo
della delibera.
Si dà atto che i lavori sono sospesi dalle ore 19,32 alle
19,43.
PRESIDENTE:
Signori Consiglieri, riprendono i lavori dopo
la sospensione; dopo gli accordi intervenuti procediamo alla
votazione degli emendamenti presentati dall'Assessore, uno per uno,
e poi all'emendamento presentato dal Consigliere Mafrica. Gli
emendamenti proposti dall'Assessore che avete avuto comprendono il
primo emendamento che rimane così come è stato proposto
dall'Assessore, di cui do lettura:
"al 3° capoverso seconda riga - dopo "anche se non"
aggiungere "direttamente".
Lo pongo in votazione:
ESITO DELLA VOTAZIONE
Presenti 26
Votanti 26
Favorevoli 25
Contrari 1
Il Consiglio approva
PRESIDENTE:
Il secondo emendamento proposto
dall'Assessore porta un cambiamento e cioè viene sostituita la
parola "idonee" con"tutte le necessarie", ne do lettura:
"5° capoverso penultima riga - sostituire la dizione delle
ultime due righe "ai quali ... consuntive" - con la seguente: "ai
quali sarà consentito di richiedere tutte le necessarie
documentazioni preventive e consuntive per il controllo dei
costi".
Ha chiesto di parlare il Consigliere Viberti per dichiarazione
di voto, ne ha facoltà.
VIBERTI (N.S.):
Resto dell'idea che ci sia anzitutto una
questione di metodo rispetto a queste richieste che provengono
dalla SITAV, e ribadisco che questa società non ha nient'altro di
cui occuparsi se non del Casinò e dei suoi affari, quindi lo fa in
modo preciso. Noi invece, all'ultimo momento ci mettiamo lì e manco
fossimo tutti degli esperti di diritto crediamo di risolvere la
questione. Lo so che sono cose di poco conto, però è il metodo che
è del tutto sbagliato: si era concordato un testo e questo era il
testo che andava votato e la SITAV deve adattarsi a ragionare
così.
Se riprendiamo il metodo di essere inferiori alla SITAV nella
trattativa, ed è questa la strada su cui stiamo riscivolando,
quell'atteggiamento diverso viene perso e riprenderà tutto sic et
simpliciter, tale e quale a prima senza che quello che è successo
sia servito se non per un breve periodo.
PRESIDENTE:
Ha chiesto di parlare il Consigliere Mafrica,
per dichiarazione di voto, ne ha facoltà.
MAFRICA (P.C.I.):
Chiarisco la posizione complessiva sia
sugli emendamenti che sull'oggetto. E' da riconoscere che
inizialmente la Giunta aveva proposto un testo che cercava di
introdurre maggiori possibilità di controllo sulle manifestazioni,
in quel senso, pur non condividendo l'impostazione perchè riteniamo
che con il prossimo contratto si debba andare ad una separazione
delle spese dalla Regione da quelle della Casa da gioco, eravamo
dell'idea di astenerci. Vogliamo riconoscere che c'è almeno il
protocollo che dovrà regolamentare come procedere in questi
controlli, però dobbiamo anche far notare, come ha fatto il
Consigliere Viberti, che la SITAV non per caso ha proposto tre
emendamenti, tutti che recuperano terreno sulle questioni discusse
(lì non so se l'intesa c'è stata o meno) in precedenza con la
Giunta, per cui con il primo emendamento invece del pieno controllo
si ha la possibilità di chiedere la documentazione, ed anche se
abbiamo specificato tutta quella necessaria (e pensiamo che sia
meglio che quella idonea), è comunque un passo indietro.
Con il secondo emendamento prima si potevano controllare anche
le spese dei 150 milioni di manifestazioni, invece quella parte di
controllo viene nel controllo generale e non è più specifica.
Con il terzo emendamento, che comunque la Giunta adesso non
presenta, la SITAV avanzava pretese di un suo ingresso anche nelle
manifestazioni previste dalla Regione.
Abbiamo votato il primo emendamento perchè di carattere tecnico,
votiamo contro il secondo ed il terzo per le ragioni che ho detto
adesso, e votiamo contro il provvedimento, pur riconoscendo che
c'era stato questo tentativo e che è meglio che niente, ma resta
ancora molta incertezza in queste cose.
PRESIDENTE:
Ha chiesto di parlare il Consigliere
Torrione, ne ha facoltà.
TORRIONE (P.S.I.):
Riteniamo invece che l'emendamento
proposto, pur con qualche aspetto di tipo diverso, abbia una sua
efficacia ed una sua validità, perchè rileggendolo interamente con
le variazioni che sono state apportare, consente di fare un passo
avanti notevolissimo. Dice l'emendamento: "ai quali sarà consentito
di richiedere tutte le necessarie documentazioni preventive e
consuntive per il controllo dei costi". Mi sembra che
sostanzialmente con l'aggiunta di queste "tutte le necessarie" si
possa conseguire la formulazione che era pressoché identica alla
precedente.
Non dimentichiamoci poi che qui abbiamo a che fare con una
realtà che è quella di una Casa da gioco, non siamo mica in un
convento di suore, per cui questo protocollo che si andrà a
stipulare è senz'altro un passo avanti e si otterranno alcuni
risultati positivi come quello che ho detto prima, cioè di non
rinchiudere queste manifestazioni nel contesto di
Saint-Vincent.
Pur con alcune riserve che abbiamo anche manifestato, il nostro
voto sarà favorevole.
PRESIDENTE:
Pongo in votazione l'emendamento testè
letto:
ESITO DELLA VOTAZIONE
Presenti 29
Votanti 29
Favorevoli 22
Contrari 7
Il Consiglio approva
PRESIDENTE:
Do lettura dell'emendamento al 5° comma
proposto dal Consigliere Mafrica:
dopo "apposito protocollo approvato dalla Giunta regionale e
dalla SITAV" aggiungere "previo conforme parere delle Commissioni
consiliari competenti".
Lo metto in approvazione:
ESITO DELLA VOTAZIONE
Presenti, votanti e favorevoli: 29
Il Consiglio approva all'unanimità
PRESIDENTE:
Do lettura del 3° emendamento
dell'Assessore:
Al 10° capoverso eliminare l'aggiunta "di cui al precedente
alinea".
Lo metto in approvazione:
ESITO DELLA VOTAZIONE
Presenti 29
Votanti 29
Favorevoli 22
Contrari 7
Il Consiglio approva
PRESIDENTE:
Comunico al Consiglio che l'emendamento
aggiuntivo dell'ultimo capoverso, proposto dall'Assessore Bor-bey,
che recitava "coordinandole con la SITAV", è stato ritirato. Pongo
in votazione la delibera nel testo così emendato:
IL CONSIGLIO
- richiamati i contratti stipulati fra la Regione e la S. I.
T.A. V. S.p.A. di Saint-Vincent in data 16.2.1978 e in data
7.8.1979, aventi per oggetto la gestione della casa da gioco di
Saint-Vincent;
Delibera
a) di sostituire l'art. 6 del contratto aggiuntivo in data
7.8.1979 con la nuova stesura allegata alla presente deliberazione
e di essa facente parte integrante;
b) di autorizzare il Presidente della Giunta regionale a
stipulare un nuovo contratto aggiuntivo contenente la sopra citata
modifica.
ART. 6
Nuovo testo proposto
Ai fini della più alta redditività della Casa da gioco, la
Regione e la SITAV effettueranno, con le consuete modalità, un
programma di manifestazioni di importanza nazionale ed
internazionale, con utilizzazione di tutte le nuove infrastrutture:
salone delle feste, tiro a volo, maneggio, golf, campi da tennis,
alberghi, centro congressi, ecc., intese come supporto alla
produzione della Casa da gioco e la cui conduzione dovrà pertanto
essere finalizzata a tale scopo.
Per finanziare le manifestazioni e tutte le altre iniziative
produttive che si giudicheranno utili e per contribuire alle spese
di gestione delle infrastrutture sopra indicate, la Regione si farà
carico del 50% delle spese stabilite nel programma annuale, con un
importo annuo fino al 10% degli introiti della Casa da gioco di sua
spettanza. Uguale importo farà carico alla SI-TAV.
A carico di detto fondo potranno essere altresì organizzate
manifestazioni artistico-culturali, anche se non direttamente
produttive ai fini della redditività della Casa da gioco, sempre
che esse vengano ritenute concordemente opportune dalla Regione e
dalla SITAV.
Il programma delle manifestazioni ed iniziative di cui al
presente articolo sarà compilato congiuntamente dalla SITAV e
dall'Assessorato al turismo ed approvato in via definitiva dalla
Giunta regionale entro il 30.11 dell'anno precedente a quello in
cui dovranno attuarsi, sentite le Commissioni consiliari competenti
in materia di turismo e affari generali, riunite in seduta
congiunta.
Le modalità di organizzazione delle manifestazioni e delle
iniziative previste nel programma annuale, nonchè i criteri di
controllo dei costi dovranno essere definiti con apposito
protocollo approvato dalla Giunta regionale e dalla SITAV, previo
conforme parere delle Commissioni consiliari competenti; in base a
detto atto saranno riservate alla Giunta le verifiche di merito,
mentre i controlli delle regolarità delle spese e dei relativi
documenti saranno affidati al Commissario regionale e all'Ispettore
alle manifestazioni, ai quali sarà consentito di richiedere tutte
le necessarie documentazioni preventive e consuntive per il
controllo dei costi.
Tra le varie manifestazioni sarà consentito il
conguaglio.
La Regione effettuerà ogni bimestre, sulla base del preventivo
approvato, il versamento della propria quota riferita al periodo;
l'eventuale conguaglio avverrà su base annua entro due mesi dalla
presentazione del rendiconto finale da parte della SITAV.
Il Commissario regionale e l'Ispettore delle manifestazioni
verificheranno la regolarità formale del rendiconto finale,
apponendo il loro visto ovvero formulando le osservazioni del
caso.
In aggiunta a quanto sopra precisato ed a totali sue spese la
SITAV continuerà ad effettuare spettacoli di arte varia,
trattenimenti musicali, manifestazioni culturali e sportive per un
minimo di 150 giorni all'anno.
I programmi di massima dell'attività dovranno essere approvati
dalla Giunta regionale, che accerterà la loro rispondenza alle
finalità previste dal presente contratto.
La società è tenuta altresì a perseguire a proprie spese,
attraverso i mezzi più idonei e con le dovute forme di pubblicità e
di propaganda, la valorizzazione turistica di Saint-Vincent in
Italia e all'estero.
Il piano finanziario e tecnico di pubblicità, da svolgersi
attraverso la stampa, anche redazionalmente, il cinema, le radio,
le televisioni, le affissioni murali e la cartellonistica, sarà
approvato di intesa con la Giunta regionale.
Dal canto suo la Regione inserirà il Casinò de la Vallée, gli
impianti e le attrezzature collegate alla Casa da Gioco, nelle
proprie iniziative pubblicitarie e propagandistiche per la Valle
d'Aosta, in Italia e all'estero.
ESITO DELLA VOTAZIONE
Presenti 29
Votanti 29
Favorevoli 22
Contrari 7
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK