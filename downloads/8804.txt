Consiglio Regionale della Valle d'Aosta - Oggetto del Consiglio n. 3305 del 2 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3305 del 2 dicembre 1987 - Resoconto
OGGETTO N. 3305/VIII - VALUTAZIONI ED INTENDIMENTI IN
RELAZIONE AL TERMINE DELLA LATITANZA DELL'EX PRESIDENTE DELLA
GIUNTA REGIONALE. (Interpellanza)
PRESIDENTE
: Do lettura della interpellanza in oggetto,
presentata dai Consiglieri Mafrica e Tonino.
INTERPELLANZA
AVUTA NOTIZIA
che l'ex-Presidente della Giunta
regionale Mario Andrione si è costituito dopo quasi quattro anni di
latitanza;
NELL'IPOTESI
che allo stesso vengano in tempi brevi
concessi gli arresti domiciliari o la libertà provvisoria;
i sottoscritti Consiglieri regionali del Gruppo
comunista
INTERPELLANO
il Presidente della Giunta per conoscere:
1) quali siano le valutazioni della Giunta regionale in
ordine agli aspetti politici di tale fatto e quali conseguenze ne
possano derivare per gli attuali assetti dell'esecutivo
regionale;
2) quali siano le intenzioni della Giunta regionale in merito
a possibili accertamenti da parte del Consiglio regionale sugli
elementi che l'ex-Presidente della Giunta potrebbe fornire sulla
vicenda Casinò.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
A questo argomento abbiamo già accennato
nello scorso Consiglio. Credo, comunque, che l'interpellanza
esponga con sufficiente chiarezza le questioni poste all'attenzione
del Consiglio.
Dopo quasi quattro anni di latitanza, l'ex Presidente della
Giunta, Mario Andrione, si è costituito. È prevedibile che, in
tempi più o meno brevi, gli siano concessi gli arresti domiciliare
o la libertà provvisoria. Si tratta, quindi, in primo luogo, di un
fatto che, come abbiamo già sottolineato, ha un rilievo di
carattere politico e, in secondo luogo, si tratta di un fatto che
potrebbe introdurre elementi nuovi sulla vicenda, soprattutto per
quanto concerne il completamento degli elementi e delle conoscenze
che sono stati raccolti in questi anni dal Consiglio regionale.
Si tratta, quindi, di due questioni che hanno un indubbio
rilievo e da questa considerazione discendono le nostre richieste
esplicite. La prima tende a conoscere gli orientamenti della Giunta
regionale in ordine agli aspetti politici che il rientro del
Consigliere Mario Andrione può comportare e la seconda mira a
conoscere se la Giunta regionale abbia una sua opinione in merito
all'opportunità di acquisire, sulla vicenda, nuovi elementi che
l'ex Presidente Mario Andrione potrebbe consentire di raccogliere e
quindi di riaprire i lavori di questo Consiglio regionale in merito
alla parte più propriamente amministrativa dell'intera vicenda.
È fuori di dubbio, infatti, a nostro avviso, che nel lavoro
pregevole che è stato fatto in questi anni un tassello mancante è
costituito, appunto, dalla posizione e dalla opinione dell'ex
Presidente della Giunta sui fatti accaduti.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
J'avais déjà donné cette nouvelle lors
de la dernière séance et je crois avoir dit tout simplement que la
Junte a pris acte des décisions prises par M. Andrione et la seule
conséquence à propos "degli assetti dell'esecutivo" se situe au
niveau de sa présence possible à l'intérieur du Conseil régional.
Il n'y a pas d'autre question à poser, je crois. Les programmes qui
ont été présentés, l'activité politique et administrative vont
au-delà des questions personnelles.
"Quali siano le intenzioni della Giunta in merito a possibili
accertamenti?"
Il a déjà été dit très clairement que l'on ne pense pas qu'il y
ait des évaluations à faire jusqu'au moment du procès. Il est à
souhaiter que le procès démarre le plus tôt possible. J'avais
indiqué une date: au début du printemps, date qui nous avait été
communiquée, et il faut espérer que cette date sera la bonne.
Toute évaluation pourra être faite ultérieurement.
PRESIDENTE
: Ha chiesto la parola il Consigliere Tonino;
ne ha facoltà.
TONINO (P.C.I.):
Nel prendere atto della risposta del
Presidente della Giunta, io faccio le valutazioni che seguono.
Rispetto alla prima questione, il Presidente della Giunta dice
che, con la libertà del Consigliere Mario Andrione, la Giunta
auspica che l'ex Presidente possa riprendere posto nei banchi di
questo Consiglio regionale, senza alcuna modificazione dell'assetto
della Giunta regionale.
Nel prendere atto di questa affermazione del Presidente della
Giunta regionale, non ci sentiamo soddisfatti, invece, della
risposta che è stata data alla seconda parte della nostra
interpellanza, nel senso che anche noi ci auguriamo che si svolga
al più presto possibile il processo relativo alla vicenda del
Casinò di Saint-Vincent. Ma tutti noi, in quest'aula, abbiamo
sempre detto che quella è solo una parte della vicenda e cioè la
parte più squisitamente penale. Il lavoro svolto, invece, dalla Ia
Commissione, allargata ai Capigruppo, per quanto concerne le
responsabilità di tipo amministrativo e politiche, e quindi
all'interno del Consiglio, ha permesso di esaminare i fenomeni di
irregolarità, le disattenzioni, e, quindi, anche una serie di
inadempienze o di cattiva attenzione del Consiglio regionale verso
la Casa da Gioco di Saint-Vincent ed il suo funzionamento.
Ora, a nostro avviso, questa seconda parte non può essere chiusa
in quel modo. Noi riteniamo che debbano essere acquisite le
testimonianze dell'ex Presidente della Giunta e che il Consiglio
regionale, nel fare le sue valutazioni sul piano amministrativo e
politico, debba sentire anche l'opinione dell'ex Presidente della
Giunta, Andrione.
Manteniamo ferma, quindi, questa distinzione e non comprendiamo
le ragioni per le quali non debba essere completato, in questo
senso, il lavoro che il Consiglio regionale ha già iniziato.
Ci saranno elementi di novità oppure no? Oggi, nessuno può
dirlo. Ritengo, invece, che sia nostro compito cercare di
acquisire, sulla vicenda, anche il parere dell'ex Presidente Mario
Andrione. Questa rimane la nostra posizione e, non appena le
condizioni ce lo permetteranno, assumeremo, qui in Consiglio
regionale, tutte le iniziative del caso.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK