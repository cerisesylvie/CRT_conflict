Consiglio Regionale della Valle d'Aosta - Oggetto del Consiglio n. 2062 del 24 luglio 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 2062 del 24 luglio 1996 - Resoconto
SEDUTA POMERIDIANA DEL 24 LUGLIO 1996
OGGETTO N. 2062/X Approvazione della vendita al signor
Franceschi Walter di una porzione di terreno sita in Comune di
Donnas, zona industriale, località Gurey (ex O.L.M.A.). Introito di
somma.
Deliberazione Il Consiglio
Premesso che in data 14 luglio 1993 il Signor Franceschi Walter
presentava istanza all'Amministrazione regionale per l'acquisto di
una porzione di terreno di proprietà regionale sita in Comune di
Donnas, zona industriale, località Gurey, distinta catastalmente al
F. 24 n. 610 (ex 402/b) di mq. 67,00;
Considerato che la richiesta è motivata dal fatto che il Signor
Franceschi è proprietario del capannone confinante a nord ed a
ovest con la proprietà regionale e vorrebbe, pertanto, ampliare
l'area di pertinenza del proprio capannone per potevi depositare
una maggiore quantità di materiale utile alla sua attività, nonché
per rendere più agevole l'accesso alla restante area di sua
proprietà (identificata al mappale n. 293);
Atteso che:
- l'Ufficio Patrimoniale dell'Assessorato del Bilancio e delle
Finanze, con relazione tecnica in data 6 aprile 1995, ha stimato il
valore del terreno in Lire 100.000/mq. e, conseguentemente, il
valore dell'area da alienare è stabilito in Lire 6.700.000=
(seimilionisettecentomila);
- la particella n. 610 del F. 24 del Comune di Donnas è stata
venduta dal Signor Ardissono Domenico, Amministratore della Società
"O.L.M.A. S.n.c.", alla Regione Autonoma Valle d'Aosta con atto
stipulato dal notaio Giovanni Favre in data 24 giugno 1993,
repertorio 90748/16667, trascritto ad Aosta il 12 luglio 1993 alla
casella 5410, articolo 3924 e registrato a Châtillon l'8 luglio
1993 al n. 887;
- l'Ufficio Legale del Servizio Affari Generali e Legali della
Presidenza della Giunta, con nota in data 16 agosto 1995, sentiti
gli assessorati competenti, comunicava al Signor Franceschi Walter
la disponibilità dell'Amministrazione regionale ad alienare
l'immobile previa accettazione di alcune condizioni ed, in
particolare:
a) l'acquirente dovrà accollarsi tutte le imposte e le spese
notarili;
b) il prezzo della vendita dovrà essere versato in un'unica
soluzione prima della stipula del rogito notarile;
c) l'atto di compravendita dovrà essere stipulato entro 3 (tre)
mesi dalla data di adozione del provvedimento da parte del
Consiglio regionale, pena la revoca della vendita;
Accertato che il Signor Franceschi Walter, con nota in data 31
agosto 1995, ha dichiarato di accettare l'acquisto dell'immobile di
cui trattasi per il prezzo stimato, nonché tutte le condizioni di
vendita di cui alla succitata nota dell'Ufficio Legale;
Tenuto conto che:
- nella nota dell'Ufficio Legale prot. n. 10065/5 del 16 agosto
1995 erano contenute una serie di clausole riguardanti un bombolone
di G.P.L., posizionato sull'area in argomento e utilizzato dalla
Società "O.L.M.A. S.n.c.", conduttrice del capannone di proprietà
regionale;
- la Società "O.L.M.A. S.n.c." ha comunicato di aver già
contattato la Società Digrava per l'allacciamento alla linea del
metano e che, pertanto, il bombolone di G.P.L. verrà rimosso
rendendo così il terreno libero da servitù di ogni genere;
Ritenuto, pertanto, opportuno approvare la vendita della
porzione di terreno di proprietà regionale sopracitata al Signor
Franceschi Walter;
Atteso che l'Assessore al Bilancio e alle Finanze, Massimo
Lévêque, ai sensi dell'articolo 22, comma 5, della legge regionale
19 gennaio 1996, n. 1 ha espresso il proprio assenso con nota in
data 12 giugno 1996, prot. n. 12303/5 FIN.;
Visto il parere favorevole di legittimità rilasciato dal
Dirigente del Servizio Affari Generali e Legali della Presidenza
della Giunta regionale, ai sensi dell'articolo 72 della legge
regionale n. 3/1956 e successive modificazioni, e del combinato
disposto degli articoli 13 - comma 1 lett. e) e 59 - comma 2 -
della legge regionale n. 45/1995, sulla presente proposta di
deliberazione;
Delibera
1) di approvare la vendita della porzione di terreno di
proprietà regionale sita nel Comune di Donnas, zona industriale,
località Gurey (ex O.L.M.A.), distinta al N.C.T. al F. 24 n. 610,
al Signor Franceschi Walter (nato a Novara, il 31 marzo 1946,
residente a Donnas in Via G. Binel n. 6, codice fiscale FRN WTR
46C31 F952G), per il prezzo a corpo di Lire 6.700.000=
(seimilionisettecentomila) alle seguenti condizioni:
- l'acquirente dovrà accollarsi tutte le imposte e spese
notarili conseguenti al presente provvedimento ed ogni altra spesa
accessoria;
- il prezzo della vendita dovrà essere versato in un'unica
soluzione, prima della stipula del rogito notarile;
- l'atto di compravendita dovrà essere stipulato entro 3 (tre)
mesi dalla data di adozione del provvedimento da parte del
Consiglio regionale, pena la revoca della vendita;
2) di introitare la somma di Lire 6.700.000=
(seimilionisettecentomila) al capitolo 10200 della parte entrata
del bilancio di previsione della Regione per l'anno 1996 ("Provento
vendite di beni immobili");
3) di conferire al Presidente della Giunta od, eventualmente, in
caso di delega, all'Assessore regionale che interverrà alla
stipulazione dell'atto conseguente al presente provvedimento, la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito;
4) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 8, lettera d), del decreto legislativo 22
aprile 1994, n. 320.
Presidente É aperta la discussione generale. Qualcuno chiede la
parola? Se nessuno chiede la parola, pongo in votazione la delibera
in oggetto:
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK