Consiglio Regionale della Valle d'Aosta - Oggetto del Consiglio n. 792 del 4 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
INFORMAZIONE
Sistema informativo
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 792 del 4 luglio 2019 - Resoconto
OGGETTO N. 792/XV - Interpellanza: "Risultanze dell'utilizzo
dell'applicazione denominata "Health VdA" in ambito
sanitario".
Rini (Presidente) -
Viste le assenze dei colleghi in
aula, passiamo al punto n. 70 dell'ordine del giorno. Per
l'illustrazione, la parola al collega Mossa.
Mossa (M5S) -
Oggi parliamo della fantastica,
meravigliosa, ma soprattutto di vitale importanza per i cittadini
valdostani
app
denominata "Health VdA", sviluppata da INVA
per conto della Regione autonoma Valle d'Aosta. Talmente
fondamentale per la nostra Regione che mi chiedo come abbiamo fatto
a sopravvivere in tutti questi anni senza questa app...
(interruzione di un Consigliere, fuori microfono)
... e senza Mossa, come dice il collega, concordo con lei.
Questa app, costata appena 204.574 euro, è stata creata per
accedere al fascicolo sanitario direttamente dallo smartphone e
rendere disponibile il servizio
CUP Web
, che permette le
prenotazioni di esami di laboratorio e visite specialistiche. A
inizio dicembre, quando è stata pubblicata questa app sugli
store
di Android e iOS, ebbi un po' di perplessità che poi
sfociarono in un'interrogazione con la quale chiesi all'Assessore
Baccega se questa app, il cui costo tra progettazione,
realizzazione, pubblicazione non è poi così irrisorio, fosse
davvero così necessaria. Lei, Assessore, mi rispose che questa
domanda gliela avrei dovuta fare non all'epoca ma dopo sette, otto
mesi. Fiducioso, ho atteso questi mesi ed eccoci qua. Visto che il
tormentone dell'estate è il motto che dice "il tempo è un
galantuomo", sono sicuro che oggi lei mi sbalordirà dicendomi che
ormai le prenotazioni vengono fatte tutte attraverso questa app e
che non c'è un valdostano, compresi i colleghi qui presenti, che
non ce l'abbia installata sul proprio smartphone. Se però vado
sullo store di Android e cercò questa app, mi dice che sono state
fatte più di 1000 installazioni. Questo significa, visto che lo
smartphone è un dispositivo personale, che più di 1.000 ma meno di
10.000 persone l'hanno installata sul proprio dispositivo. Ora,
piacerebbe piacere sapere quante visite mediche sono state
prenotate con questa fondamentale applicazione. Lei la volta scorsa
disse che è utile anche per trovare le farmacie. Pensi un po' che
ignorantemente digitavo sul motore di ricerca, ormai obsoleto dopo
l'arrivo di questa bellissima applicazione, "farmacie Aosta" e mi
appariva una mappa dettagliata con tutte le farmacie e, con un solo
clic del mio ditino, si attivava direttamente il navigatore per
condurmici, ma adesso sicuramente il processo sarà molto più
performante.
Io quindi le chiedo, Assessore: 1) se vi siano stati ulteriori
investimenti, oltre questi 200 e rotti mila euro dalla data della
pubblicazione di questa app, sia relativi all'app stessa che ad
altre opere di sviluppo evolutivo nell'ambito della sanità
digitale; 2) nello specifico alla data odierna quanti utenti sono
registrati, quanti hanno effettuato prenotazioni attraverso questa
app e quante prenotazioni in totale per esami di laboratorio e
visite specialistiche sono stati effettuati attraverso questo
sistema; 3) se ritenga soddisfacenti in base al numero degli utenti
che utilizzano questa piattaforma gli esiti di questo significativo
investimento di 204.574 euro, ripeto, o se invece intenda
intraprendere azioni di responsabilità nei confronti di chi ha dato
avvio ai processi decisionali che hanno dato via all'iter della
progettazione, realizzazione e pubblicazione di questa app; se
intenda dare avvio a un sistema di monitoraggio affinché eventuali
opere future in questo settore, soprattutto quando richiedono
investimenti così considerevoli, vengano ben ponderate in base a
una reale esigenza da parte del pubblico e che siano realmente
prioritarie rispetto a tutte le carenze già note nel settore della
sanità.
Presidente -
Per la risposta, la parola l'Assessore
Baccega.
Baccega (UV) -
Questa sera chiudiamo in bellezza. Grazie,
Presidente, in realtà pensavo di fare la n. 65 ma i due Consiglieri
proponenti se ne sono andati, quindi passo a rispondere al collega
Mossa. Collega Mossa che, dall'enfasi con cui ha presentato la sua
interpellanza, ci fa capire che con l'ICT non ci piglia proprio.
Lui guarda i soldi e, quando vede 204.000, semaforo rosso e gli
monta la carogna. In realtà bisogna capire cosa c'è dietro un
investimento tecnologico in ICT di questo tipo, collega.
L'investimento a cui si riferisce di 204.574 euro, interamente
finanziato sul Fondo per lo sviluppo e la coesione mediante
l'utilizzo delle economie dell'intervento
VdA
all
Broadband
, prevedeva la realizzazione di altre attività:
l'estensione delle tipologie di documenti clinici digitalizzati, lo
sviluppo di sistemi di consultazione in mobilità, la realizzazione
di un sistema di prenotazione
on line
. Nell'ambito di tale
attività si è provveduto alla digitalizzazione dei flussi clinici
con generazioni di documento in formato PDF, firmato digitalmente e
CDA2 (è uno standard di formato basato sul XML - non mi chieda che
cos'è perché giuro che non lo so - istituito per lo scambio
informatico di documenti clinici, un documento che è in grado di
contenere qualunque tipo di informazione clinica, supporta inoltre
testo non strutturato e può incorporare documenti nei formati PDF,
DOCX, RFT e addirittura immagini JPG e PNG, CDA2 è una versione
aggiornata dello stesso) ove CDA2 disponibile lo standard
nazionale, archiviato su sistema di conservazione sostitutiva
aziendale sia sul sistema FSE e consultabile anche dall'operatore
professionale. Inoltre, serve all'implementazione della struttura
CDA2 per le lettere di dimissione ospedaliera, alla configurazione
dei flussi previsti dai processi di
business
aziendali in
modo da poter garantire l'interoperabilità applicativa per la
piattaforma del Fondo sanitario nazionale, alla progettazione della
Web app
per accedere al proprio fascicolo sanitario e ai
servizi di sanità digitale, alla realizzazione della
Web app
e pubblicazione sugli
store
, all'implementazione dei
componenti di integrazione sulla Web app con la piattaforma FSE e
autentificazione integrata, alla progettazione del nuovo sistema di
CUP on line con funzionalità di accesso e consultazione via Web,
all'implementazione delle funzioni per attuare un programma che
abbia quale punto di partenza il promemoria rilasciato dal medico,
prosegua con l'individuazione e la scelta della struttura unità
erogante la prestazione e termini con la conferma della
prenotazione online sul nuovo sistema, e la possibilità di
cancellare o posticipare la prenotazione, quindi un
work in
progress
, non è una cosa che è destinata solo a quello ed
esclusivamente all'app che è installata sui telefonini.
Principali benefici dell'intervento. Per il cittadino la
possibilità di accedere tramite un portale unico sia alla
documentazione sanitaria che al servizio di prenotazione on line
anche mediante gli strumenti tecnologici più diffusi: i
tablet
e gli
smartphone
, attraverso modalità
semplificate e senza doversi recare presso la struttura erogante
per la prenotazione o il ritiro cartaceo del referto, ottimizzando
i tempi tra la prescrizione e la prenotazione. Per l'operatore
sanitario - e guardo il collega Peinetti - la possibilità di
visionare tutta la storia clinica dell'assistito ai fini di un più
efficace intervento di prevenzione e cura per poter avere un
contesto in cui condividere con altri operatori i percorsi di cura
e aprire all'interoperabilità dei servizi su tutto il territorio
nazionale a supporto della mobilità sanitaria: ecco che dobbiamo
interfacciarci anche col nazionale rispetto a questa direzione, la
sua Ministra Grillo su questo ci tiene molto, quindi la contatti
per avere riferimenti più performanti... per l'operatore dello
sportello una semplificazione e un efficientamento delle procedure
organizzative e una possibile riallocazione su servizi a maggior
richiesta di assistenza alla persona; poi è di supporto anche
all'Azienda sanitaria locale in quanto permette di riorganizzare e
standardizzare determinati processi clinici offrendo sia
all'operatore che all'assistito servizi più efficienti con
possibilità di economie di scala e possibilità di nuovi
investimenti; per gli enti socio-sanitari una crescente
integrazione tecnologica di processo con la struttura ospedaliera
centrale con un aumento dell'efficienza dei servizi integrati
territoriali in favore di un fascicolo sanitario del cittadino
sempre più completo; infine per l'Ente Regione la possibilità di
sostenere una progressiva integrazione di tutti i servizi sanitari
per un più efficace processo di prevenzione e cura per il
monitoraggio e l'ottimizzazione dei costi.
Alla luce di queste premesse, è evidente che sia riduttivo
ricondurre l'investimento di 204.574 euro alla progettazione,
realizzazione e pubblicazione dell'app "Health VdA", in quanto
queste attività costituiscono solo una piccola parte degli
interventi attuati. Successivamente alla chiusura del progetto
descritto, avvenuta nel mese di dicembre, non sono stati effettuati
ulteriori investimenti, per rispondere al suo quesito, né per
l'app, né per le altre opere di sviluppo evolutivo nell'ambito
della sanità digitale. Tuttavia con la firma di un mio
predecessore, l'Assessore Bertschy, Assessore agli affari europei,
politiche del lavoro e inclusione sociale, nel mese di giugno
l'Amministrazione regionale ha comunicato al Ministero dello
sviluppo economico di voler allocare le risorse di cui alla
delibera CIPE n. 26/2003 in perenzione amministrativa nel bilancio
dello Stato all'ampliamento dei servizi connessi all'evoluzione del
fascicolo sanitario. C'erano 104.000 euro che avanzavano e abbiamo
detto: li inseriamo in questa logica perché ci servono per andare a
implementare, migliorare e perfezionare questi servizi che sono,
dal nostro punto di vista, fondamentali per il futuro anche della
medicina. Queste risorse quindi sono finalizzate ad adempiere agli
obblighi definiti dal tavolo del lavoro del fascicolo sanitario per
la convergenza del portale FSE e per l'adeguamento delle linee
guida. Quello che le ho detto prima, interfacciarsi col nazionale
per potersi parlare, per comunicare, poi ricondurre su un'unica
suite
"Health VdA" il portale FSE utilizzato dai
cittadini.
Sono tanti gli interventi che abbiamo e io non riesco a finire
perché è corposa questa documentazione. L'unica cosa che le posso
ancora dire, saltando tutti i percorsi di miglioramento di questa
app, è che nel dicembre 2018 erano 719 gli iscritti all'app, nel
marzo 1746, oggi - 30 giugno - 2015. C'è un incremento senza un
euro di campagna di comunicazione, perché, come avevo detto alla
sua collega Russo nel primo intervento, questo meritava un'adeguata
campagna di comunicazione. Ci vogliono le risorse anche per la
comunicazione, in questo momento non le abbiamo ma a settembre
partirà anche in questo caso una massiccia campagna di
comunicazione per far sì che gli utenti, visto che è stato
sperimentato e che funziona, possano connettersi con più facilità.
Ritengo che il risultato finora raggiunto di 2015 sia sicuramente
un risultato efficace ed efficiente per quello che andiamo a
fare.
Concludo dicendo che quest'applicazione è stata recentemente
premiata nell'ambito del premio PA sostenibile, progetti per
raggiungere l'obiettivo agenda 2030. Un plauso quindi all'USL e un
plauso a INVA perché questo è un progetto che deve proseguire e
continuare e che va nella direzione di dare maggiore efficacia ed
efficienza alla sanità pubblica.
Presidente -
Per la replica, la parola al collega
Mossa.
Mossa (M5S) -
Grazie, Assessore, per la sua risposta che
per circa 6 minuti si è tradotta in fuffa, invece non è riuscito a
rispondere alle semplici quattro domande che le ho posto. Io ancora
non so quante persone si sono prenotate, hanno prenotato visite
mediche attraverso quest'applicazione. Lei tende a precisare che i
fondi siano derivanti dal Fondo per lo sviluppo e la coesione ma le
ripeto, anzi la metto al corrente che sono sempre soldi dei
cittadini. Questo Fondo per lo sviluppo e la coesione... il suo
compito è favorire la ripresa della competitività e della
produttività delle aree obiettivo. Lei mi ha detto che serve a un
sacco di cose belle ma, secondo me, è un'applicazione inutile. Da
tutto quello che mi ha risposto fino adesso quindi vengo a
conoscenza che ci sarà un ulteriore investimento di 104.000 euro,
come se questi 200 e rotti mila non bastassero, e poi mi dice che
ad oggi solo 2015 persone hanno scaricato quest'applicazione, e non
mi dice però quante prenotazioni mediche sono state fatte
attraverso questa
app
. Adesso mi chiedo: in una popolazione
di 125.000 abitanti solo 2.000 - magari anche per curiosità perché
io l'ho scaricata per curiosità ma non ne faccio veramente niente -
l'hanno scaricata. Io non so, a questo punto farò un'interrogazione
a risposta scritta così magari mi risponderà realmente quali sono i
dati ufficiali, perché sinceramente la sua risposta è molto
deludente, come l'applicazione del resto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK