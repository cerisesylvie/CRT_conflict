Consiglio Regionale della Valle d'Aosta - Oggetto del Consiglio n. 3927 del 10 novembre 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3927 del 10 novembre 1992 - Resoconto
OGGETTO N. 3927/IX Disegno di legge: "Disciplina del
controllo preventivo della Giunta regionale sugli atti dell'Unità
sanitaria locale della Valle d'Aosta".
Presidente
Ha chiesto di parlare il primo relatore,
Consigliere Ricco, ne ha facoltà.
Ricco (DC)
La V Commissione nella riunione del 20
ottobre u.s. ha approvato un nuovo testo su questo disegno di
legge, sul quale oggi stiamo discutendo.
La legge 111/1991 modificò, oltre la gestione dell'USL, anche il
sistema dei controlli degli atti delle USL. La legge 412/1991
successiva modificò infine il controllo dei comitati regionali di
controllo sugli atti delle suddette USL, stabilendo che su alcuni
atti il controllo preventivo è di competenza diretta della
Regione.
Pertanto il presente disegno di legge n. 423 vuole disciplinare
il controllo preventivo spettante alla Regione, in adempimento
anche alla circolare del dicembre 1991 del Ministero della
Sanità.
Fra gli atti soggetti al controllo preventivo della Regione
ricordo il bilancio di previsione, l'assestamento e variazioni di
bilancio, il conto consuntivo, la determinazione della consistenza
qualitativa e quantitativa complessiva della pianta organica del
personale, i programmi di spesa pluriennali e l'attuazione dei
contratti e delle convenzioni.
Presidente
Ha chiesto di parlare il secondo relatore,
Consigliere Louvin, ne ha facoltà.
Louvin (UV)
Il y a très peu de choses à ajouter à
ce point, après l'illustration de M. Ricco.
Il s'agissait simplement de remplir un vide dans notre
législation, un vide qui s'ajoute cependant à un autre vide, qui
demeure en matière de contrôle, celui sur les collectivités
locales, pour lequel je demanderais un engagement au Président de
la I Commission, pour qu'il veuille bien, dès que possible,
reporter à l'attention de notre Commission les textes qui avaient
déjà été approuvés par le Conseil et qui ont été renvoyés par le
Président de la Commission de coordination.
Dans l'attente de l'approbation de cette loi générale, la
présente loi était fort opportune et elle a même été acceptée, quoi
qu'avec quelques petits amendements de nature formelle, à
l'unanimité par la II Commission au nom de laquelle je présente mon
rapport oral.
Je dirais simplement qu'il s'agit de
"un atto dovuto"
dans ce cas pour compléter notre législation en la matière, et que
nous souhaitons donc son approbation, pour qu'il puisse y avoir un
éclaircissement dans ce domaine délicat.
Je suppose que l'Assesseur voudra présenter après nos rapports
un court amendement; en ce qui me concerne, bien entendu non pas au
nom de la Commission mais à titre très personnel, je dis que je
partage l'amendement qu'il présentera.
Presidente
Ha chiesto di parlare l'Assessore alla
Sanità e Assistenza Sociale, ne ha facoltà.
Cout (PCI-PDS)
Non per aggiungere qualcosa a ciò che è
stato detto, ma per confermare quanto aveva premesso il Consigliere
Louvin, che proporremmo un emendamento all'attenzione del
Consiglio.
All'articolo 4 del testo, dove si parla di procedure di
approvazione, si faceva cenno alle funzioni del Comitato dei
garanti; sembra che nelle nuove disposizioni dei decreti che devono
uscire, così come è stato annunciato da parte del Ministero, non
venga più prevista la funzione del Comitato dei garanti. Questo
emendamento viene presentato per non dovere in seguito modificare
la legge e anche se venisse previsto ancora il Comitato dei
garanti, questo non modificherebbe niente perché l'articolo dice le
stesse cose senza fare cenno a questo Comitato.
L'emendamento è stato distribuito e non starò a leggerlo.
Presidente
E' aperta la discussione generale. Nessun
Consigliere chiede di parlare?
Si passa all'esame dell'articolato. Ricordo che si discute sul
nuovo testo predisposto dalla V commissione.
Do lettura dell'articolo 1:
Articolo 1 (Oggetto della legge)
1. La presente legge disciplina il controllo preventivo sugli
atti dell'Unità sanitaria locale previsto dai commi due e cinque
dell'articolo 1 del decreto legge 6 febbraio 1991, n. 35, recante:
"Norme sulla gestione transitoria delle Unità sanitarie locali"
convertito, con modificazioni, nella legge 4 aprile 1991, n. 111 e
dal comma otto dell'articolo 4 della legge 30 dicembre 1991, n.
412, recante "Disposizioni in materia di finanza pubblica", in
armonia con lo statuto speciale per la Regione Valle d'Aosta.
Presidente
Pongo in votazione l'articolo 1:
Esito della votazione
Presenti, votanti e favorevoli: 28
Il Consiglio approva all'unanimità
Presidente
Do lettura dell'articolo 2:
Articolo 2 (Atti soggetti a controllo)
1. Sono soggetti al controllo preventivo della Giunta regionale
i seguenti atti dell'Unità sanitaria locale della Valle
d'Aosta:
a) bilancio di previsione;
b) assestamento e variazioni di bilancio;
c) conto consuntivo;
d) determinazione della consistenza qualitativa e quantitativa
complessiva della pianta organica del personale;
e) programmi di spese pluriennali;
f) attuazione dei contratti e delle convenzioni.
2. L'Amministratore straordinario dell'unità sanitaria locale
può, inoltre, sottoporre al preventivo controllo ogni altro atto
che ritenga opportuno.
3. Le deliberazioni adottate dalla Giunta regionale in sede di
controllo non sono soggette al controllo di legittimità da parte
della Commissione di coordinamento per la Valle d'Aosta.
4. Gli atti soggetti al controllo della Giunta regionale non
possono essere dichiarati immediatamente eseguibili.
Presidente
Pongo in votazione l'articolo 2:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 3:
Articolo 3 (Termini per l'esercizio del controllo)
1. Il controllo preventivo è assicurato direttamente dalla
Giunta regionale che è tenuta a pronunciarsi anche in forma di
silenzio-assenso entro quaranta giorni dal ricevimento
dell'atto.
2. I provvedimenti come sopra approvati diventano
definitivi.
Presidente
Pongo in votazione l'articolo 3:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 4:
Articolo 4 (Procedure di approvazione)
1. Gli atti dell'Unità sanitaria locale inerenti le materie di
cui al precedente articolo 2 sono trasmessi in duplice copia
all'Assessorato regionale della sanità ed assistenza sociale entro
5 dalla formulazione delle osservazioni o dalla scadenza del
termine per l'esercizio delle suddette funzioni da parte del
Comitato dei garanti.
2. Del ricevimento degli atti da parte dell'Assessorato della
sanità ed assistenza sociale è dato tempestivo avviso all'unità
sanitaria locale con l'esatta indicazione della data di arrivo
all'ufficio protocollo; da tale data decorrono i termini per
l'esame da parte della Giunta regionale.
Presidente
All'articolo 4 c'è l'emendamento presentato
dall'Assessore Cout, che recita:
Emendamento Il comma uno dell'articolo 4 è così sostituito:
1. Gli atti dell'Unità sanitaria locale inerenti le materie di
cui al precedente articolo 2 sono trasmessi in duplice copia
all'Assessorato regionale della sanità ed assistenza sociale entro
10 giorni dalla data di adozione.
Pongo in votazione l'articolo 4 nel testo così emendato:
Articolo 4 (Procedure di approvazione)
1. Gli atti dell'Unità sanitaria locale inerenti le materie di
cui al precedente articolo 2 sono trasmessi in duplice copia
all'Assessorato regionale della sanità ed assistenza sociale entro
10 giorni dalla data di adozione.
2. Del ricevimento degli atti da parte dell'Assessorato della
sanità ed assistenza sociale è dato tempestivo avviso all'unità
sanitaria locale con l'esatta indicazione della data di arrivo
all'ufficio protocollo; da tale data decorrono i termini per
l'esame da parte della Giunta regionale.
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 5:
Articolo 5 (Modalità di controllo)
1. L'istruttoria sugli atti dell'Unità sanitaria locale è
predisposta dall'Assessorato alla sanità ed assistenza sociale
avvalendosi dei propri uffici nonché, ove ritenuto necessario,
degli altri uffici dell’Amministrazione
regionale.
2. L'Assessorato alla sanità ed assistenza sociale può
richiedere direttamente all'unità sanitaria locale informazioni o
chiarimenti sugli atti soggetti a controllo.
3. I chiarimenti e gli eventuali elementi integrativi devono
essere forniti entro trenta giorni dalla data di ricevimento della
richiesta.
4. La richiesta di chiarimenti interrompe i termini per
l'esercizio del controllo per una sola volta.
5. Le decisioni della Giunta regionale sono comunicate all'unità
sanitaria locale della Valle d'Aosta entro la scadenza del termine
di controllo a cura dell'Assessorato regionale della sanità ed
assistenza sociale.
Presidente
Pongo in votazione l'articolo 5:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 6:
Articolo 6 (Responsabilità dei dirigenti)
1. Oltre al parere obbligatorio di cui al comma nove
dell'articolo 1 del Decreto legge 6 febbraio 1991, n. 35,
convertito, con modificazioni, nella legge 4 aprile 1991, n. 111,
su ogni deliberazione dell'Unità sanitaria locale è richiesto il
parere, in ordine alla sola regolarità tecnica e contabile,
rispettivamente dei responsabili dei servizi interessati e del
responsabile dell'Unità operativa di Ragioneria nonché, sotto il
profilo della legittimità, del coordinatore amministrativo.
2. I pareri di cui al comma uno sono inseriti nella
deliberazione.
Presidente
Pongo in votazione l'articolo 6:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 7:
Articolo 7 (Atti non soggetti a controllo)
1. Gli atti non soggetti a controllo diventano esecutivi decorsi
dieci giorni dal primo giorno di pubblicazione all'albo
pretorio.
2. Gli atti non soggetti a controllo possono essere dichiarati
immediatamente eseguibili per specifiche ragioni d'urgenza da
motivare nel provvedimento.
3. Tutti gli atti di cui al comma uno sono trasmessi in copia
all'Assessorato alla sanità ed assistenza sociale entro dieci
giorni dalla data di adozione.
4. L'assessorato regionale della sanità ed assistenza sociale
formula all'Unità sanitaria locale eventuali osservazioni in ordine
alla regolarità amministrativa degli atti ed alla conformità degli
stessi alla programmazione sanitaria regionale.
Presidente
Pongo in votazione l'articolo 7:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 8:
Articolo 8 (Pubblicazione degli atti)
1. Tutti gli atti dell'Unità sanitaria locale sono pubblicati
all'albo pretorio entro otto giorni dalla loro adozione, per un
periodo di dieci giorni consecutivi.
2. Gli atti di cui al comma uno sono inviati per conoscenza al
collegio dei revisori, entro dieci giorni dall'adozione.
Presidente
Pongo in votazione l'articolo 8:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 9:
Articolo 9 (Delega alla Giunta regionale)
1. La Giunta regionale adotta le misure organizzative necessarie
atte a garantire un corretto ed efficace espletamento della
funzione di controllo sugli atti dell'Unità sanitaria locale.
2. La Giunta regionale individua l'ufficio dell'Assessorato
regionale della sanità ed assistenza sociale cui affidare la
responsabilità complessiva della funzione.
Presidente
Pongo in votazione l'articolo 9:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 10:
Articolo 10 (Abrogazione di norme)
1. E' abrogato l'articolo 39 della legge regionale 22 gennaio
1980, n. 2 recante: "Organizzazione dei servizi sanitari e
socio-assistenziali della Valle d'Aosta per la costituzione del
servizio socio-sanitario regionale".
Presidente
Pongo in votazione l'articolo 10:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Do lettura dell'articolo 11:
Articolo 11 (Dichiarazione d'urgenza)
1. La presente legge è dichiarata urgente ai sensi dell'articolo
31 - 3° comma - dello statuto speciale ed entrerà in vigore il
giorno successivo a quello della sua pubblicazione nel bollettino
ufficiale della Regione.
Presidente
Pongo in votazione l'articolo 11:
Esito della votazione
Presenti, votanti e favorevoli: 29
Il Consiglio approva all'unanimità
Presidente
Pongo in votazione la legge nel suo
complesso:
Esito della votazione
Presenti, votanti e favorevoli: 29
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK