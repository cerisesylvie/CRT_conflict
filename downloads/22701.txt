Consiglio Regionale della Valle d'Aosta - Oggetto del Consiglio n. 2157 del 21 settembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2157 del 21 settembre 2006 - Resoconto
OGGETTO N. 2157/XII - Soddisfazione per l'incarico di
Commissario straordinario della FIGC affidato all'Avvocato Luca
Pancalli. (Approvazione di risoluzione)
Risoluzione
Premesso che le recenti vicende che hanno scosso il mondo
professionistico italiano hanno mostrato quando vi fossero ormai
appannati i valori universali che lo sport rappresenta, fornendo un
pessimo esempio soprattutto al mondo dei giovani;
Riaffermando il valore formativo ed educativo dello sport, in
particolare di quello giovanile, riconosciuto ormai a pieno titolo
tra i nuovi diritti civili e così prefigurato anche all'articolo 1
della legge regionale 3/2004;
Il Consiglio regionale
Esprime
grande soddisfazione per l'incarico di commissario
straordinario della FIGC affidato stamane dalla Giunta nazionale
del CONI all'avvocato Luca Pancalli, Presidente del Comitato
Paralimpico Italiano. Questa nomina nel ribadire l'autonomia dello
sport, dimostra la sua capacità di esprimere al proprio interno
risorse di grande professionalità e di elevatissimo profilo morale,
e riporta al centro del dibattito sportivo quei valori di
credibilità del risultato e di leale e corretto confronto
nell'agonismo, il messaggio più importante dello sport ai nostri
giovani.
F.to: Ottoz - Sandri - Vicquéry - Lavoyer - Rini - Squarzino
Secondina - Frassy - Fontana Carmela - Comé
Presidente
- La parola al Consigliere Ottoz.
Ottoz (UV)
- Data l'ora e dati i trascorsi di oggi, sarò
brevissimo, anche perché il tema è noto a tutti. Sapete che vi sono
state vicende complesse e brutte nel mondo del calcio, così
importante per lo sport italiano. Personalmente mi considero laico
nei confronti del calcio, mi piace una bella partita, ma è così
importante per il nostro Paese che ha portato alla fine al
commissariamento della "Federcalcio" e il "CONI" nominò all'epoca
il Prof. Guido Rossi.
Esperiti tutti i gradi di giustizia sportiva e con qualche coda
al TAR, i campionati sono partiti, ma la recente "vicenda Telecom"
di cui non abbiamo ancora visto il termine e le dimissioni di
Tronchetti-Provera, hanno portato alla nomina di Guido Rossi a
Presidente della "Telecom" e ad una sua incompatibilità fra la
carica di Commissario straordinario della "Federcalcio" e
Presidente della "Telecom", per cui il prof. Guido Rossi, lunedì,
si è dimesso dalla carica assieme al suo vice, Vito Gamberale e
Nicoletti. Il CONI ha dovuto procedere alla nomina di un nuovo
Commissario straordinario che porti la "Federcalcio" a regolari
elezioni, e quindi alla ricostituzione di tutti gli organi entro
novembre; questo non sarà possibile, avverrà probabilmente entro
gennaio, ma qui non ci interessa.
Stamani, la Giunta nazionale del "CONI", ribadendo l'autonomia
dello sport, ha nominato Commissario straordinario, anziché un
personaggio esterno allo sport quale il Prof. Rossi, l'Avv. Luca
Pancalli, che è Vicepresidente del "CONI". È un atleta del
"pentatlon" che, a seguito di un incidente, è sulla sedia a rotelle
da tantissimi anni:, è una persona di grandissimo valore ed è
sicuramente una soluzione che il "CONI" ha trovato a questo
problema per ribadire l'autonomia dello sport ed evitare che
fossero imposte altre scelte da parte dell'esterno con
intromissioni di tipo politico. La figura morale, l'alto profilo,
le capacità gestionali che Pancalli ha dimostrato - è stato
Presidente del "Comitato Paralimpico", si è occupato anche
dell'organizzazione delle Paralimpiadi -, ne fanno una persona che
sicuramente saprà portare avanti l'impostazione data dal Prof.
Rossi e non tradire le aspettative di chi vuol portare una maggiore
correttezza nel mondo del calcio professionistico, perché non
bisogna demonizzare tutto il mondo delle piccole società sportive
che operano nel calcio.
Mi limito a dire questo, il resto è contenuto nel testo della
risoluzione. Voglio ringraziare pubblicamente la sensibilità di
tutti i Capigruppo che hanno firmato la risoluzione, oltre che di
tutti i Consiglieri che mi hanno sostenuto nella presentazione di
questa risoluzione.
Presidente
- La parola al Consigliere Frassy.
Frassy (CdL)
- Brevemente penso che qualche parola vada
espressa su questa risoluzione. Penso che "in primis" vada
ringraziato il collega Ottoz, perché la presentazione di questa
risoluzione non è casuale, come bene - e forse eccessivamente
rispetto alla sua capacità di analisi - ha sintetizzato il collega
Ottoz.
Potrebbe essere contraddittoria questa risoluzione, ossia che
nella sede della politica come è un Consiglio regionale, si celebri
l'autonomia dalla politica, perché la risoluzione dice questo.
Riteniamo invece che non sia contraddittorio, ma sia importante che
nella sede della politica di una Regione, che dell'autonomia ne fa
la sua "carta di identità", si esprima soddisfazione per l'evitato
commissariamento del mondo sportivo e della "Federcalcio" da parte
del Governo di Centro-Sinistra, che sta "mettendo le mani" non solo
sulla politica, ma sulla finanza, sullo sport e su quant'altro. Se
non ci fosse stata l'individuazione di quello che viene definito in
maniera forse riduttiva come 3° uomo del "CONI", ci saremmo trovati
in una situazione tipo quella di "Telecom", ossia con un
personaggio politico del "Governo Prodi" messo a commissariare
l'autonomia del mondo sportivo!
Riteniamo perciò importante che il mondo sportivo abbia potuto
dimostrare una sua capacità di gestione e di autonomia e che sia
importante che questa capacità venga sottolineata ed apprezzata da
una Regione che, dell'autonomia, ne ha sempre fatto una
bandiera.
Président
- Est-ce qu'il y a des Conseillers qui
souhaitent intervenir? Je ferme la discussion générale.
Je soumets au vote la résolution:
Conseillers présents et votants: 28
Pour: 28
Le Conseil approuve à l'unanimité.
Président -
La séance est levée.
.
---
La réunion se termine à 20 heures 29.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK