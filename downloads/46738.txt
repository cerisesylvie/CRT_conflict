Consiglio Regionale della Valle d'Aosta - Oggetto del Consiglio n. 3117 del 10 gennaio 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3117 del 10 gennaio 2024 - Resoconto
OGGETTO N. 3117/XVI - Interrogazione: "Versamento delle somme
dovute dalla Regione in adempimento della sentenza 305/2023 del
Tribunale ordinario di Aosta".
Bertin (Presidente) -
Punto n. 16. Risponde il Presidente
della Regione.
Testolin (UV) -
Gli interroganti chiedono per conoscere
la data in cui RAV verserà le somme dovute, così come predisposto
dalla sentenza citata in premessa. L'interrogazione è stata
assegnata alla Presidenza della Regione ma, in realtà, la questione
ha interessato l'Avvocatura regionale solo per la parte di
contenzioso e non per il merito del procedimento. Tuttavia è stato
pertanto interessato anche il Dipartimento politiche del lavoro e
della formazione, che ha fornito le seguenti informazioni:
l'articolo 19 della legge regionale 15/2021 prevede, tra l'altro,
l'adozione del programma annuale degli interventi di politica
attiva del lavoro, di cui all'articolo 5 della legge regionale
7/2003, tra i quali "Misure a sostegno dell'occupazione per i
cittadini di imprese", cui requisiti e modalità procedimentali sono
definiti con deliberazione della Giunta regionale 1004/2021.
Nella fattispecie era previsto un contributo per le assunzioni a
tempo indeterminato di personale dipendente, a fronte dell'impegno
a mantenerli in forza per 24 mesi, con possibilità di un'unica
sostituzione entro 120 giorni in caso di dimissioni, morte o
licenziamento del dipendente per giustificato motivo, soggettivo o
giusta causa. Qualora al termine dei 24 mesi il personale
inizialmente assunto ed eventualmente sostituito nei termini
previsti non fosse risultato più in forza, veniva applicata la
revoca del contributo stesso, come previsto dall'articolo 13 della
deliberazione che ho citato precedentemente. Le aziende
beneficiarie potevano optare al momento della presentazione della
domanda per il pagamento anticipato rispetto ai 24 mesi o di
osservazione a seguito della presentazione di una fideiussione,
oppure al pagamento alla scadenza. In data 26 novembre 2021
l'azienda in questione chiedeva il suddetto contributo per
l'assunzione a tempo determinato di una dipendente optando per il
pagamento anticipato. In data 24 febbraio 2022, a seguito della
concessione del contributo, l'Azienda presentava la fideiussione
prevista dal bando per il pagamento anticipato del contributo e i
competenti uffici del Dipartimento politiche del lavoro e della
formazione provvedevano quindi a disporre la liquidazione. Dai
controlli effettuati a cura del Dipartimento bilancio e finanze,
che è quello deputato a erogare le somme, risultava tuttavia un
pignoramento da parte dell'Agenzia delle entrate nei confronti
dell'azienda beneficiaria e per tale ragione il pagamento veniva
bloccato dai suddetti uffici e le somme custodite
dall'Amministrazione. Successivamente l'azienda impugnava il
pignoramento presso il Tribunale di Aosta, giungendo infine alla
sentenza n. 305 che è citata nell'interrogazione in data 24 ottobre
2023. Nel frattempo tuttavia in data 21 settembre 2023 il
contributo veniva revocato per mancato rispetto degli impegni
assunti dall'azienda nel momento in cui partecipava al bando, in
quanto la dipendente incentivata si era dimessa nel periodo di
osservazione, senza essere stata sostituita nel termine di 120
giorni, come previsto dalla DGR 1004/2021. Pertanto, poiché la
sentenza riguarda il pignoramento di somme non più dovute,
l'Amministrazione regionale non può più procedere al pagamento
presso l'azienda stessa.
Presidente -
Per la replica, ha chiesto la parola il
consigliere Manfrin, ne ha facoltà.
Manfrin (LEGA VDA) -
Grazie Presidente, grazie per la sua
risposta. Qui però dobbiamo considerare due questioni, cioè da una
parte una questione che abbiamo osservato più volte: il fatto che
un sostegno che la Pubblica Amministrazione dà ad un'impresa o
anche per estensione, per esempio, pensando al
bonus social
,
a sostegno delle famiglie in una condizione di necessità, sia
pignorabile o meno. Questa sentenza, così come altre e così come
giustamente il collega Sammaritani ha spesso eccepito e osservato,
evidenzia che questo non sia possibile ma che, nonostante questo,
sia accaduto, però la sentenza dispone di reintegrare questo
contributo.
La questione che si pone è un'altra, cioè è vero che la
dipendente ha dato le dimissioni; è altrettanto vero che se io do
un contributo per assumere un dipendente - quindi significa che io
non ho i fondi necessari per assumerlo e stabilizzarlo - e nel
frattempo, una volta che ho questa somma, questa somma viene
pignorata dall'Agenzia delle entrate, io non ho più le
disponibilità economiche per sostenere questo dipendente; stiamo
parlando del 2021, oggi siamo nel 2024. È evidente che si sarebbe
dovuto sobbarcare l'impegno di sostenere l'esborso economico per
due anni, aspettando l'esito di una sentenza, ed evidentemente se
io non ero in grado prima di stabilizzare un dipendente, non posso
esserlo nel corso di due anni senza avere il necessario
contributo.
Secondo noi, c'è necessità di approfondire ancora la questione
perché è vero che quelle norme non sono state rispettate rispetto a
quanto previsto sia dalla legge che dalla delibera di Giunta, ma
dall'altra parte ci sono delle condizioni sopravvenute che, secondo
noi, meritano un approfondimento ed è un approfondimento che faremo
anche noi nel corso delle prossime settimane.
Presidente -
Sospendiamo brevemente il Consiglio per
arieggiare i locali. Il Consiglio è sospeso.
La seduta è sospesa dalle ore 10:56 alle ore 11:15.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK