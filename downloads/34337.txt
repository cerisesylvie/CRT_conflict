Consiglio Regionale della Valle d'Aosta - Oggetto del Consiglio n. 2135 del 21 dicembre 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2135 del 21 dicembre 2011 - Resoconto
OGGETTO N. 2135/XIII - Interrogazione: "Determinazioni
assunte in merito alle attività illecite verificatesi presso la
Casa da gioco di Saint-Vincent".
Interrogazione
Appreso della truffa, scoperta dalla Polizia, organizzata da
un gruppo di clienti e un croupier della Casa da Gioco di
Saint-Vincent, che vedrebbe coinvolti personaggi legati alla
camorra e precisamente al famigerato "clan dei casalesi";
Ricordata l'inchiesta della direzione investigativa antimafia
nel 2006, che rilevava un'ampia e consolidata attività di
riciclaggio, collegata agli ambienti della mafia siciliana, presso
il Casinò di Saint-Vincent;
Richiamate le nostre precedenti iniziative
sull'argomento;
i sottoscritti Consiglieri regionali
Interrogano
gli Assessori competenti per sapere:
1) a quanto ammonta il danno subito dal Casinò di
Saint-Vincent;
2) se i controlli interni del Casinò e della Regione avevano
evidenziato anomalie;
3) se i collegamenti con il "clan dei casalesi" e l'attività
di riciclaggio sono confermati;
4) se sono state assunte determinazioni in merito agli
accadimenti.
F.to: Bertin - Giuseppe Cerise - Chatrian - Louvin - Patrizia
Morelli
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Per quanto riguarda le richieste di chiarimento, la prima
domanda:
"a quanto ammonta il danno subito dal Casinò di
Saint-Vincent"
, in relazione ai fatti della serata del 4
novembre 2011, le puntate effettuate con alterazione delle normali
dinamiche di gioco hanno consentito ai giocatori coinvolti di
ottenere vincite indebite e illecite a danno del casinò per un
controvalore complessivo di circa 120.000 euro.
Per quanto concerne il secondo punto:
"se i controlli interni
del Casinò e della Regione avevano evidenziato anomalie"
, nella
serata del 4 novembre 2011 il personale addetto alle funzioni di
governo e controllo della casa da gioco, a partire dalle ore 20,30,
ha notato nella sala giochi americani al tavolo del gioco
denominato
punto banco due
numerose puntate di gioco
risultate tutte vincenti poste in essere da alcuni identificati
giocatori. La modalità di gioco e le vincite conseguenti apparivano
anomale dopo l'aumento vertiginoso del volume di gioco, con
numerose e continuative scommesse sulle stesse combinazioni da
parte dei predetti giocatori allo stesso tavolo. La Direzione
giochi invitava immediatamente il personale in sala a porre
particolare attenzione ai clienti, al fine di individuare il
modus operandi
adottato dagli stessi e verificare che le
vincite non fossero ottenute attraverso comportamenti irregolari e
illeciti. Intorno alle 21,00 i servizi integrati di sicurezza
venivano informati dalla Polizia di Stato della Questura di Aosta
circa la presenza di persone sospette presso i tavoli da gioco
denominato
punto banco
. Le azioni di controllo e di
investigazione venivano immediatamente accentuate fino a rivelare
con precisione i meccanismi operativi della truffa.
Per quanto riguarda la domanda al terzo punto:
"se i
collegamenti con il "clan dei casalesi" e l'attività di riciclaggio
sono confermati"
, vi è in corso un'inchiesta da parte della
Procura di Aosta, per cui né l'Amministrazione regionale, né la
casa da gioco sono a conoscenza di elementi che possano far
presumere collegamenti con la criminalità organizzata, nello
specifico con il cosiddetto "clan dei casalesi". Al momento i fatti
si configurano con il reato di truffa da parte di una banda
specializzata e attiva non solo in Italia, ma anche all'estero e
sembrano escludere un'attività di riciclaggio.
Relativamente al quarto punto:
"se sono state assunte
determinazioni in merito agli accadimenti"
, l'azienda ha
presentato l'8 novembre 2011 denuncia e querela alla Procura della
Repubblica per truffa aggravata e altri reati nei confronti delle
persone coinvolte.
Presidente
- La parola al Consigliere Bertin per la
replica alla risposta del Presidente Rollandin.
Bertin (ALPE)
- Grazie Presidente.
Per la serata del 4 novembre il danno del casinò è stato 120.000
euro ed era stato rilevato anche all'interno del meccanismo di
controllo della casa da gioco. Sarebbe interessante conoscere -
considerato il fatto che l'indagine di polizia è durata circa sei
mesi, è probabile che ci siano stati anche altri fatti simili al
casinò - se all'interno dei meccanismi di controllo del casinò si
fossero verificate altre anomalie e complessivamente quanto poteva
essere riportato a questa indagine, visto che si presume che più di
una volta - e non solo il 4 novembre - i personaggi in questione,
legati al clan dei casalesi, si fossero recati nel Casinò di
Saint-Vincent.
Per quanto riguarda i collegamenti, al momento non si possono
confermare, anche se credo che i casinò rappresentino per le
organizzazioni criminali un obiettivo interessante per il
riciclaggio. Ci ricordiamo l'inchiesta della Direzione
investigativa antimafia nel 2006, che segnalava un'ampia e
consolidata attività di riciclaggio, questa volta legata ad
ambienti della mafia siciliana. Insomma il quadro del casinò è
sempre delicato e inquietante da tale punto di vista, legato alla
criminalità organizzata. A questo si aggiungono poi le notizie di
questi giorni relative agli arresti di diversi personaggi legati
alla 'ndrangheta domiciliati in Valle d'Aosta, che svolgevano la
loro attività anche sul nostro territorio con attività estorsive.
Sono notizie francamente inquietanti, come avevamo già evidenziato
tempo fa...per le caratteristiche della nostra regione: da una
parte la presenza del casinò, che di per sé attira inevitabilmente
per la facilità di riciclaggio di denaro sporco e la presenza di
certe attività legate all'edilizia e al turismo, c'è un rischio per
la nostra regione, rischio che in parte viene confermato anche da
questa indagine di polizia legata al clan dei casalesi, riteniamo
necessario, relativamente al casinò, che si tenga molto alta la
vigilanza; per quel che riguarda il personale, che in questo caso
era addirittura coinvolto, che si mettano in atto dei meccanismi di
controllo, anche perché il rischio è piuttosto elevato. Purtroppo
ci rendiamo conto che sempre più la Valle d'Aosta è oggetto di
interesse di organizzazioni criminali di stampo mafioso di vario
genere, cosa che non deve lasciarci indifferenti, anzi è un
qualcosa che dobbiamo cercare di contrastare e non sottovalutare.
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK