Consiglio Regionale della Valle d'Aosta - Oggetto del Consiglio n. 2862 del 20 novembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
STATUTO
Precedente
Successivo
Resoconto integrale del dibattito dell'aula
Oggetto del Consiglio n. 2862 del 20 novembre 2002 - Resoconto
OGGETTO N. 2862/XI Parere sul disegno di legge costituzionale n.
1238 recante "Modifiche agli statuti delle Regioni a statuto
speciale".
Deliberazione Il Consiglio
Considerato che l'articolo 50, terzo comma, dello Statuto
speciale per la Valle d'Aosta, dispone che i progetti di
modificazione dello Statuto di iniziativa governativa o
parlamentare, siano comunicati dal Governo della repubblica al
Consiglio regionale il quale esprime il suo parere entro due
mesi;
Rilevato che con nota in data 24 settembre 2002, il Ministro per
gli Affari regionali ha trasmesso, ai fini dell'acquisizione del
parere di cui all'articolo 50, terzo comma, dello Statuto speciale,
il disegno di legge costituzionale n. 1238 di iniziativa dei
senatori Rollandin ed altri recante "Modifiche agli statuti delle
regioni a statuto speciale";
Visto il parere della I Commissione consiliare permanente;
Esprime
parere sul disegno di legge costituzionale n. 1238 recante
"Modifiche agli statuti delle regioni a statuto speciale".
Allegato
(Omissis)
Président
Collègues conseillers, le troisième alinéa de
l'article 50 du Statut spécial pour la Vallée d'Aoste dispose
actuellement que tout projet de modification du présent Statut
émanant du Gouvernement de la République ou du Parlement est
transmis par ledit Gouvernement de la République au Conseil
régional, qui exprime son avis dans les deux mois qui suivent. Le
24 septembre 2002 le Ministre des affaires régionales, M. La
Loggia, nous a transmis le projet de loi constitutionnelle n° 1238,
présenté le 14 mars 2002 par le Sénateur Rollandin, Thaler
Ausserhofer, Andreotti, Kofler, Peterlini, Michelini, Betta, Ruvolo
et Salzano, portant: "Modifiche agli statuti delle Regioni a
statuto speciale".
Pour la première fois, donc, le Conseil régional est appelé à
exprimer son avis sur le projet de loi en question. Le 8 novembre
dernier la I
ère
Commission permanente du Conseil, saisie
de la question, a donné son avis favorable. Je me bornerai à
rappeler, pour le contenu de ce projet, qu'il porte modifications
de ce même article 50, 3
ème
alinéa, sur la base duquel
nous sommes en train de discuter en ce moment. L'article en
question prévoit, dans le texte qui a été présenté, une
modification, dans ce sens: "Modifiche agli statuti delle Regioni a
statuto speciale". Il s'agit d'une modification qui nous concerne
portée à l'article 2 du projet de loi, alors que l'article
1
er
concerne la Région Sicile, l'article 3 la Région
Sardaigne, l'article 4 la Région du Trentin Haut Adige, l'article 5
la Région du Frioul Vénétie Julienne.
Ces quatre Régions, étant également saisies de la question, sont
en train de l'examiner et certaines d'entre elles ont déjà prévu au
calendrier une décision de l'assemblée dans les prochains jours,
mais, à notre connaissance, aucune d'entre elles n'a encore
formellement délibéré son propre avis. Je ne m'étendrai pas
davantage sur ce projet de loi, je pense que la question de la
"previa intesa" a déjà fait l'objet à maintes reprises de
discussion dans cette Assemblée. Le rapport présenté à la loi
constitutionnelle d'ailleurs rappelle quelles sont les raisons
fondamentales pour lesquelles il serait souhaitable, à l'avis des
Sénateurs proposants, de modifier ainsi les statuts spéciaux.
La discussion est ouverte. La parole au Conseiller Rini.
Rini (UV)
Come ben sappiamo, la legge costituzionale del
2001 non aveva recepito un emendamento che l'Onorevole Caveri aveva
introdotto nella Commissione Affari costituzionali, emendamento che
avrebbe sancito il principio dell'intesa fra Governo e Consiglio
regionale in caso di modifica dello Statuto, emendamento che già
all'epoca questo Consiglio aveva voluto fortemente. Questo fatto
fra l'altro ha fatto sì che la riscrittura di un nuovo Statuto per
la Valle d'Aosta, come ci si era prefissati nel programma di
legislatura, fosse temporaneamente accantonato in considerazione
del rischio di uno stravolgimento dello stesso da parte del
Parlamento a danno degli interessi della nostra Regione.
È per questi motivi che ritengo ottima e da sostenere
l'iniziativa del Senatore Rollandin ed altri tendente a sostituire
il 3° comma dell'articolo 50 del nostro Statuto, prevedendo che le
modifiche allo stesso debbano essere approvate previa intesa con
questo Consiglio. Sono ottimista e certo che l'abilità e la
credibilità del Senatore valdostano - credibilità e abilità che
abbiamo avuto modo di apprezzare anche ultimamente, per esempio,
per quanto riguarda l'approvazione dell'emendamento alla legge
cosiddetta "Moratti" - faranno sì che il Governo approvi questo
disegno di legge importantissimo per la nostra Regione. Con
l'approvazione di questa legge questo Consiglio potrà impegnarsi
nella stesura di un nuovo Statuto senza il rischio che ho appena
evidenziato.
Per questi motivi credo che sia più che opportuno un parere
favorevole da parte di tutto il Consiglio, anche per far sapere al
Governo che l'iniziativa del Senatore Rollandin è condivisa da
tutti i consiglieri che nel loro insieme rappresentano la totalità
dei Valdostani.
Président
La parole au Conseiller Curtaz.
Curtaz (PVA-cU)
Volevo esprimere brevemente la mia
opinione su questo disegno di legge costituzionale, che peraltro -
a differenza di quanto appena sostenuto dal Consigliere Rini - non
è "riferito" direttamente al Governo, ma il parere è indirizzato
piuttosto alle Camere, che dovranno approvarlo con le quattro
votazioni previste dalla Costituzione. Volevo esprimere il mio
parere personale partendo da una difficoltà argomentativa perché,
dal punto di vista dei principi, penso che sia innegabile poter e
dover sostenere che il principio dell'intesa è un principio giusto.
È corretto che due entità autonome abbiano la stessa potestà
legislativa costituzionale quando si tratta di materia
costituzionale riservata alla Regione. Non ritengo neanche che ci
sia una qualche invasione di competenze della Regione in materia
costituzionale perché allo Stato sarebbe comunque riservata tutta
la materia costituzionale, salvo quella degli statuti speciali dove
è giusto che le Regioni possano dire la loro, possano anche opporre
resistenza, legittima resistenza, di fronte ad iniziative in
ipotesi non condivise o addirittura aberranti da parte di un
parlamento nazionale.
Nonostante ciò, ho delle perplessità sul modo in cui viene
rappresentata l'intesa, perché io credo che una formulazione
legislativa tanto netta e tanto generalizzata potrà comportare dei
problemi quando si passerà dalla teoria alla pratica, cioè io
ritengo che il fatto di chiedere di disciplinare tutta la materia
statutaria attraverso il principio dell'intesa possa portare a dei
veti, a degli impedimenti e a degli appesantimenti istituzionali
inopportuni. A mio giudizio sarebbe stato meglio sviluppare una
riflessione che consentisse di limitare, rafforzandolo, il
principio dell'intesa su alcune questioni essenziali, non
generalizzandolo ad ogni minima modifica costituzionale riguardante
lo Statuto. C'è infatti il rischio di instaurare un conflitto
perenne fra Regione e Stato… mi sembra
una modalità discutibile questa… È per
questo motivo che personalmente non mi sento di aderire tout court
a questa proposta che peraltro nei principi generali condivido.
Faccio poi presente, ma sono questioni di dettaglio, che la
proposta di legge contiene nella relazione un azzardo storico
parlando di carattere pattizio degli statuti - storicamente è molto
discutibile la natura pattizia del nostro Statuto, come degli altri
statuti -, è una teoria politica che è un po' in itinere, che è
stata inventata per giustificare certe posizioni politiche e anche
certe richieste politiche legittime, ma che non trovano adeguato
sostegno storico.
Vi è poi un'altra piccola svista che segnalo - lo ha fatto prima
di me qualcun altro in commissione -: si fa riferimento, per quanto
riguarda la Valle d'Aosta, al "Consiglio regionale" quando il
nostro Consiglio si chiama "Consiglio della Valle", anche se poi lo
sappiamo che nello Statuto, così come risulta dall'ultimo
aggiornamento, i due termini vengono utilizzati entrambi. Riterrei
opportuno che si tornasse alla dizione di "Consiglio della Valle"
che meglio caratterizza il nostro Consiglio e anche la sua
particolarità di essere sorto prima degli altri Consigli regionali
d'Italia. Per queste ragioni non esprimerò un voto favorevole su
questa proposta di legge, ma il mio voto, e credo il voto del
nostro gruppo, sarà un voto di astensione.
Président
La parole au Conseiller Piccolo.
Piccolo (SA)
Non possiamo che esprimere parere favorevole
alla proposta di legge presentata dai nostri Parlamentari ed altri,
una proposta che va quindi a riproporre quanto questo Consiglio ha
più volte richiesto con vari ordini del giorno ed incontri in varie
commissioni a livello parlamentare durante il precedente Governo di
Centro-Sinistra e che comunque non aveva allora e non ha ancora
oggi sortito alcun effetto. Il testo di legge prevede che la
modifica degli statuti delle Regioni a statuto speciale avvenga con
la "procedura dell'intesa", aspetto questo che era già stato uno
dei punti critici ai tempi dell'approvazione della modifica del
titolo V della Costituzione. Proprio in quel momento, da parte di
tutti a livello regionale, c'era stata una valutazione negativa
sull'assenza di questo principio in quanto le modifiche devono
essere operate, come credo sia comprensibile sotto il profilo
logico, ma ancora più sotto quello costituzionale, con la presenza
della regione interessata.
Questo è il punto qualificante del testo che prevede la stessa
procedura per tutte le Regioni a statuto speciale, testo presentato
sia alla Camera che al Senato con la firma dei Parlamentari delle
regioni interessate. Questo principio è alla base delle possibilità
reali per addivenire ad una modifica seria degli statuti speciali.
Ci auguriamo pertanto che questo provvedimento, che porta la firma
dei Parlamentari rappresentanti delle Regioni a statuto speciale,
possa finalmente avere l'assenso del Parlamento, che è
pregiudizievole per la futura revisione dello Statuto speciale
della nostra Regione, che necessita di essere modificato, e che
infine trovi anche l'assenso unanime di questo Consiglio.
Président
La parole au Conseiller Beneforti.
Beneforti (PVA-cU)
Quando si è parlato di riforme in
generale, in particolare dello Statuto, abbiamo sempre espresso il
nostro parere, anche in questa occasione ci sentiamo di esprimerlo,
anche se non è conforme a quello della maggioranza di questo
Consiglio.
Certamente nessuno più di noi è convinto che debba essere la
Valle d'Aosta a decidere il suo futuro, il suo governo e in
particolare il proprio Statuto speciale, ma deve essere altrettanto
chiaro che lo Statuto speciale, promulgato nel 1948, è lo Statuto
di tutti, non solo della maggioranza che governa la Regione nel
momento in cui questo viene rivisto. Vedete, colleghi, noi siamo
convinti che l'autonomia non si difenda a "colpi di maggioranza",
come non si difende con l'arroganza e l'autoritarismo. In
democrazia ci sono delle regole da rispettare, innanzitutto sul
come si determina il consenso al nostro interno. Con questo non
chiediamo che le minoranze si possano sostituire alle maggioranze,
perché non sarebbe democratico: domandiamo sempre e comunque di
poterci confrontare e di poter esprimere il nostro pensiero e, per
quanto possibile, di poter decidere assieme su ciò che si deve
fare.
Prima di entrare nel merito del disegno di legge, è bene
chiarire che noi non siamo stati eletti in questo Consiglio per
fare i notai e quindi per registrare tutte le richieste che
provengono dalla maggioranza o da una parte di essa. Questo compito
lo lasciamo alle forze di maggioranza, che con "l'Union Valdôtaine"
hanno governato e governano la Regione nella legislatura che sta
per chiudersi; questo privilegio è riservato a quelle forze che con
"l'Union Valdôtaine" hanno seguito ed affrontato il dibattito sulle
riforme istituzionali, sbagliando a nostro avviso nel modo e nella
forma sia a livello regionale, sia a livello nazionale.
In questi giorni mi sono andato a rileggere i resoconti dei
dibattiti, i documenti approvati, le dichiarazioni dei nostri ex
Parlamentari sull'argomento oggi in discussione. Devo dirvi che non
pensavo, o non ricordavo, che una riforma statutaria potesse
scatenare tanta fantasia in alcuni addetti ai lavori. Non pensavo,
e ve lo dico con sincerità, che ci fossero tanti aspiranti
costituzionalisti dell'ultima ora. Per questo vi domando se può
essere giustificato chiedere l'introduzione del concetto di intesa
per ogni iniziativa di modifica dello Statuto, è giusto che venga
conferita alle regioni la possibilità di esercitare il potere di
veto che la Costituzione non le riconosce? Con questi emendamenti
che si pongono infatti, noi deleghiamo il potere di veto alle
regioni. È giusto che il Parlamento, per il ruolo che gli compete,
faccia solo da notaio alle decisioni che questo Consiglio intende
prendere? Per noi l'autonomia non è anarchia, né il mezzo per fare
ciò che ci piace, come pure il Parlamento non deve decidere, senza
la ricerca di una soluzione ai problemi, sulla testa delle
regioni.
Nessuna riforma deve essere calata dall'alto, ma deve essere
elaborata nel rispetto del metodo consensuale: su ogni testo deve
esprimersi il Consiglio regionale e il Parlamento, ci deve essere
la ricerca consensuale alle decisioni che si devono prendere e
tutto deve avvenire nel rispetto dei ruoli che la Costituzione
assegna a ciascuna delle parti. Qui, quando si decide, occorre
essere in due a dire di sì. Credo che il Centro Destra, anche per
quanto concerne la Valle d'Aosta, può indurre a difendersi - viste
le prese di posizione che ci sono state -, a prevenire certi abusi
di potere e attacchi alla nostra autonomia, può indurre anche noi a
chiedere i pieni poteri, ma attenti, tenete presente che non si può
richiedere di vincolare la Costituzione al parere di una regione o
di più regioni! Non si può ignorare che la Costituzione è la
garanzia per la vita e la sopravvivenza delle autonomie, quello che
ci salvaguarda è la Costituzione, non si può dimenticare che è la
Costituzione a sancire, fin dal 1948, la nostra autonomia! Detto
questo, credo che anche voi colleghi della maggioranza dobbiate
tener presente che il federalismo, di cui tanto si parla, non può
nascere dal disordine e dalla prepotenza, in base ai quali, in tema
di competenze, ogni regione prende ciò che crede, senza rispettare
le regole della Costituzione! Non ci può essere nessuna regione che
prende ciò che vuole, senza rispettare la nostra Costituzione; in
questo caso si crea molto disordine e non è più federalismo! La
legge costituzionale n. 3/2001, recante modifiche al Titolo V della
parte seconda della Costituzione, anche se non prevede la previa
intesa, contiene modifiche importanti ed in linea con la nostra
autonomia; questo è stato riconosciuto da tutti, anche da voi, e
dai Parlamentari valdostani presenti nella precedente legislatura.
Il legislatore allora non impose nessun arretramento, non ebbe
paura - come qualcuno affermò - delle autonomie
speciali…
(interruzione del Consigliere Cottino, fuori
microfono)
… allora non hai capito il mio
discorso, stai più attento, Consigliere Cottino: ho detto che,
quando fu predisposta la legge n. 3/2001, furono riconosciuti da
tutti, anche da voi e dai Parlamentari valdostani presenti nella
precedente legislatura, degli aspetti positivi, perché il
legislatore allora non impose nessun arretramento, non ebbe paura
delle autonomie speciali, come qualcuno affermò e il legislatore
non attentò in quel momento, perché ne abbiamo avuti i benefici,
alle autonomie delle regioni! Non fu autoritario, come qualcun
altro disse, anzi, più o meno tutte le richieste presentate, al di
fuori di quella contenuta nella legge costituzionale oggi in
discussione, furono accolte. Ritengo quindi che questo vostro
comportamento sia sbagliato, che non tenga conto di quello che c'è
e di quello che si può ottenere in base a quanto prevede la
Costituzione italiana, che è la "difesa" del nostro Statuto
speciale e la difesa della nostra autonomia e la concertazione, il
confronto, il dialogo sono alla base di tutte le intese che si
devono raggiungere fra la periferia e il centro. Non vogliamo
l'autoritarismo degli altri, né vogliamo noi usarlo nei confronti
del centro.
Con questo discorso chiudo il mio intervento, perché ho già
parlato abbastanza per esprimere il mio pensiero, e ribadisco il
nostro voto di astensione sul disegno di legge.
Président
La parole au Conseiller Nicco.
Nicco (GV-DS-PSE)
Ribadisco anche in aula la valutazione
positiva già espressa in commissione sul disegno di legge
costituzionale n. 1238 ad iniziativa del Senatore Rollandin ed
altri. È un disegno di legge che ripropone l'introduzione della
procedura dell'intesa per le modificazioni dello Statuto della
Valle d'Aosta e in questo caso per tutte le Regioni a statuto
speciale. È una questione di cui abbiamo più volte discusso, in
particolare in occasione dell'esame dei disegni di legge
costituzionale: "Disposizioni concernenti l'elezione diretta dei
Presidenti delle Regioni a statuto speciale" e "Ordinamento
federale della Repubblica". Nulla ho da aggiungere nel merito a
quanto allora affermato, ovvero che la pari dignità - e vorrei
ricordarlo ai colleghi Curtaz e Beneforti -, che noi giustamente
sempre rivendichiamo, non può prescindere dall'intesa nella
modificazione della carta fondamentale che regola i rapporti fra la
Valle d'Aosta e lo Stato.
Mi limito per il resto a ribadire anche in questa sede la
richiesta ai proponenti, che ho fatto già in commissione e che è
stata richiamata dal collega Curtaz, di sostituire la dizione di
"Consiglio regionale" con quella di "Consiglio della Valle" per le
ragioni anche qui già altre volte espresse, specie nella seduta
consiliare del 21 marzo 2001 a cui rinvio direttamente. Si tratta
della dizione che fra l'altro è utilizzata nel comma secondo dello
stesso articolo 50 dello Statuto, oggetto di modificazione con
questo disegno di legge costituzionale. Sostituzione su cui
peraltro già il Senatore Rollandin in sede di audizione si è
espresso positivamente, ma che mi pare opportuno espressamente qui
ribadire. Sulle altre questioni che sono state sollevate, in
particolare dai colleghi Rini e Beneforti, avremo modo di ritornare
ampiamente in seguito.
Président
Avant de donner la parole au Conseiller
Frassy je rappelle que cette suggestion n'est pas retenue
formellement dans le texte de l'avis à formuler. Si les conseillers
souhaitent qu'elle y figure expressément, il faut que cela soit
formalisé avant la fin de la discussion générale.
La parole au Conseiller Frassy.
Frassy (FI)
Il parere che il Consiglio deve esprimere su
questo disegno di legge costituzionale riprende il dibattito che
questo Consiglio a più riprese aveva già affrontato sul concetto
del principio di federalismo e del principio dell'intesa fra
istituzioni all'interno del concetto dell'unità statuale. Dobbiamo
dire che, dal punto di vista dell'analisi storica, avevamo già
espresso le nostre perplessità su quella che potesse essere la
concezione, che invece altri colleghi ritengono essere a
presupposto storico dell'autonomia, cioè l'intesa e il patto fra
Stato e regioni; la nostra analisi storica differisce da questa
impostazione. Al di là di quella che è l'analisi storica, vanno
fatte però delle valutazioni su quella che può essere all'atto
pratico la previsione di un meccanismo come quello che verrebbe
introdotto da questa proposta di legge costituzionale.
L'analogia con le Regioni a statuto ordinario è un'analogia che
riteniamo sostenibile fino ad un certo punto; non dimentichiamo che
le Regioni a statuto ordinario hanno piena e totale autonomia di
modificazione e di variazione del loro statuto con legge regionale
in quanto le competenze delle Regioni a statuto ordinario sono
attribuite direttamente dalla Costituzione per esclusione rispetto
all'elencazione dell'articolo 116 delle competenze riservate allo
Stato. Paradossalmente le Regioni a statuto speciale hanno una
specialità che le priva della possibilità di modificare il proprio
statuto se non con il procedimento della legge costituzionale e di
conseguenza con il passaggio parlamentare.
Questo è evidente perché per le Regioni a statuto ordinario lo
statuto, in base all'articolo 123 della Costituzione, determina
forma di governo, principi fondamentali di organizzazione e di
funzionamento, per la Regione Valle d'Aosta lo Statuto individua
anche quelle che sono le competenze in termini legislativi, in
termini amministrativi e non solo in termini di organizzazione e di
funzionamento dell'Amministrazione regionale. Sui limiti
dell'intesa possono essere fatte tante considerazioni, alcune di
carattere generale astratto, altre invece possono essere oggetto di
riflessione su fatti recenti accaduti proprio in virtù della
difficoltà di applicare il principio dell'intesa.
La Commissione paritetica della Valle d'Aosta è l'unica
commissione, fra le cinque commissioni individuate in ognuna delle
Regioni a statuto speciale, che non è stata ancora in grado ad oggi
di entrare nella pienezza delle proprie funzioni perché proprio sul
principio dell'intesa, che sancisce l'individuazione del Presidente
della commissione stessa, essendo mancata l'intesa, la commissione
di fatto non è operativa e allora la questione dell'intesa è molto
più perniciosa di quanto non possa sembrare nell'affermazione di un
principio.
Noi riteniamo, pur condividendo e praticando a livello
nazionale, ma anche a livello regionale - nelle regioni dove
governiamo - un principio di federalismo convinto, che questo
principio di federalismo vada in qualche maniera ricondotto ad un
principio di unitarietà del concetto di Stato. Torniamo perciò alla
riflessione di carattere storico che avevo fatto ad inizio di
questo mio breve "excursus", ossia sul fatto che la realtà
italiana, differentemente dalle realtà di altri Paesi - pensiamo
solo agli Stati Uniti -, è una realtà che è nata da un punto di
vista politico in maniera diversa. Non possiamo negare l'evidenza
di uno Stato unitario, che è nato prima di qualsiasi aspirazione di
tipo federalista, non possiamo dimenticare che l'unità d'Italia è
stata il faticoso superamento di tutto quel periodo
pre-risorgimentale che aveva caratterizzato l'Italia dei comuni,
l'Italia delle Signorie, l'Italia delle alleanze con i "nemici"
della penisola italica, pur di riaffermare i particolarismi
locali.
Non ci sentiamo di conseguenza di condividere questa
impostazione, perché temiamo che un'impostazione di questo tipo, in
applicazione di autonomie particolarmente forti quali sono quelle
contenute nelle Regioni a statuto speciale, possa portare non tanto
a forme di disgregazione istituzionale, quanto a forme di paralisi
istituzionale e questa nostra preoccupazione è confermata dalla
vicenda della commissione paritetica.
È in sintesi per questi motivi che il nostro gruppo esprimerà un
voto di astensione sul parere che dobbiamo dare al disegno di legge
costituzionale in oggetto.
Président
La discussion générale est close.
Le Conseiller Nicco a formalisé une requête visant à préciser
dans l'avis qui sera formulé la recommandation qui suit: al comma 1
dell'articolo 2 la dizione:
"Consiglio regionale"
dovrebbe
essere sostituita dalla dizione:
"Consiglio della Valle/Conseil
de la Vallée"
. Puis-je considérer que cette requête peut être
insérée dans l'avis sur lequel nous allons nous prononcer?
A défaut d'objections, je vous demande de vous prononcer sur
l'avis au projet de loi constitutionnelle n° 1238 dans le sens qui
a été indiqué et, si le Conseil votera favorablement, l'avis sera
intégré par la recommandation dont j'ai donné lecture:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil exprime avis favorable.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK