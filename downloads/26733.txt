Consiglio Regionale della Valle d'Aosta - Oggetto del Consiglio n. 189 del 28 luglio 1972 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 189 del 28 luglio 1972 - Resoconto
OGGETTO N. 189/72 - Deliberazioni della Giunta comunale di
Aosta nn. 861 e 862 in data 28 giugno 1972. (Interpellanza)
Bordon (D.C.) -
Vorrei sapere quanto tempo ho per
illustrarla, vorrei eventualmente che me lo si dica...
Montesano (P.S.D.I.) -
Dieci minuti.
Bordon (D.C.) -
Quanti?
Montesano (P.S.D.I.) -
Dieci, sono le 10,28.
Bordon (D.C.) -
Dirò, innanzitutto, che non ho mai avuto
il piacere di essere consigliere del Comune di Aosta; forse è anche
un vantaggio che hanno avuto gli amministratori di Aosta, gli
amministrati di Aosta e, pertanto, in queste notizie che mi sono
state fornite, perché il malcontento su questo problema è grosso in
Aosta, da parte di molti, potrebbero anche avere delle lacune,
delle inesattezze.
Quindi io, pensando alla Giunta come organo di tutela, che la
Giunta è anche l'espressione del nostro Consiglio regionale, ho
creduto bene di richiamare l'attenzione e del Consiglio regionale e
della Giunta che, naturalmente, se ne assumerà tutte le
responsabilità, perché l'Organo di tutela è la Giunta, di fornire
alcuni elementi che mi sono stati dati e che io riporto qui.
Questa interpellanza denuncia una seria di illegittimità poste
in essere dal Sindaco di Aosta e dalla stessa Giunta comunale.
Almeno, sembra che sia così.
La gravità degli impegni formali assunti dal Sindaco di Aosta,
abusando dei poteri di cui all'art. 151, comma 1, n. 5, del T.U.
della legge 1915, n. 148, si spiega facilmente se si pensa che la
Giunta comunale di Aosta si regge sul voto determinante del Partito
comunista che, unitamente al Partito socialista, ha diretto tramite
i suoi noti dirigenti l'Alleanza cooperativa valdostana fusasi con
l'unico colosso monopolitico di stampo marxista.
Per documentare punto per punto le violazioni del Sindaco di
Aosta, operante in concerto con la Giunta comunale, io vorrei
elencarvi alcuni fatti, con la premessa che l'ho fatto prima e che
ci potrebbero anche essere delle cose in parte inesatte. Ma questo
lo appurerà la Giunta.
La Giunta deve solo apprezzare questa nostra buona volontà di
dare questi elementi raccolti che potrebbero, come dico, essere
anche molto utili.
Il Comune di Aosta ha stipulato un contratto di locazione
all'Alleanza cooperativa valdostana per dei locali, già mercato
coperto di Via Chabod, dietro i portici del Municipio di Aosta,
all'altezza di via Xavier de Maistre, n. 7, per i magazzini di
vendita.
Tale contratto, stipulato in data 8 luglio 1965, durante la
Giunta Dolchi, è stato durante la Giunta Dolchi. L'Alleanza
cooperativa è, come dicevo, un organismo chiaramente comunista
perché, in mezzo, ha sempre avuto un sacco di persone che qui sono
elencate; siccome io non voglio fare degli elenchi nominativi, non
sto a leggerli; però posso ricordare, per esempio, che sono
succeduti a questi che erano qui, determinati amministratori, il
Signor Colombi, che è notoriamente comunista, con questo io non ho
niente da dire, e Carrello che, fino a prova contraria, è del
Partito socialista.
La firma posta sul contratto di locazione, unitamente a quella
del Sindaco di Aosta Dolchi è del Segretario reggente Casetta
Giuseppe, è quella del Signor Casetta Giuseppe, noto dirigente del
Partito comunista.
Il canone annuo, siamo nel 1965, ricordatevelo, era convenuto in
un milione e mezzo, da abbuonare a totale scomputo delle opere di
sistemazione da eseguirsi a cure spese.
In tale contratto mancava il
dies
ad quem
, vale a
dire la data in cui doveva terminare questo rapporto.
E di ciò potremo ancora riparlarne dopo.
Io vorrei limitarmi soltanto a dire che i Sindaci precedenti,
Chanoux, Bondaz, Marcoz, ecc., avevano fatto di tutto per resistere
alla consegna di questi locali. I locali, siti nel piano terreno di
Via Xavier de Maistre, in località di indubbio valore storico ed
artistico, comprendono un'area di metri quadri, seicentosettanta,
di cui verrebbero utilizzati quattrocentocinquanta per il
magazzino, ecc.. Questa superficie per farvi l'idea di quello che è
il rapporto con l'affitto.
Ora, che cosa si è fatto? Si è cercato di resistere sempre alla
consegna di questi locali perché, a un certo momento, si era capito
che era un contratto che non era certamente a vantaggio del Comune
di Aosta.
Ora, il Signor De Vecchi ultimamente non si è limitato ad
eseguire tale deliberazione, e cioè a consegnare i locali, ma si
dice che, a insaputa della Giunta comunale e del Consiglio, ha
stipulato un atto di convenzione, di transazione che ha
dell'impossibile e che aggiunge il sapone a quel capestro infilato
sul Comune di Aosta dal Sindaco Dolchi.
A questo proposito bisogna pur riconoscere che, di fronte a
questo nuovo contratto del De Vecchi, il contratto Dolchi salvava
almeno il Comune dalle spese di costruzione dell'immobile che, nel
secondo contratto, sono invece a totale carico del Comune.
Chi dice trecento milioni per le riparazioni, chi cinquecento;
io devo per forza riassumere questo perché se no non ci sto
dentro.
Del resto, lo stesso bilancio di previsione del Comune di Aosta,
tra le altre cose, non porta nessuna cifra a questo riguardo.
Firmata la convenzione per conto suo, il Sindaco avrebbe cercato
di correre ai ripari facendo deliberare la convenzione della Giunta
con procedura di urgenza in data 28 giugno 1972. Anche la Giunta
comunale ha violato l'articolo 140 del T.U. 1915, sconfinando dalla
propria competenza, datosi che l'urgenza non era tale da
permettersi la convocazione del Consiglio, convocato infatti pochi
giorni dopo il 7 luglio 1972 a cose fatte, e datosi anche che
l'urgenza non era dovuta a una causa nuova o posteriore dall'ultima
adunanza.
La stessa Giunta avrebbe potuto infatti deliberare, ma non in
via d'urgenza.
Che cos'è il nuovo contratto? È inutile dire che una delle
clausole del contratto è il prezzo invariato del canone di
affitto.
Quindi, il contratto che oggi si stabilisce a partire del
'72-'73 e va fino al 1985 porta lo stesso canone di un milione e
mezzo fissato nel 1965. Per noi, poi, se qui dentro volessimo
divagare ma non ne abbiamo il tempo, pensiamo a quante volte ci
siamo sentiti parlare della svalutazione purtroppo reale della
Lira, ecc., ma in questo caso lo si dimentica.
Il Sindaco, secondo il parere di molti, non poteva firmare la
convenzione se non dopo che la Giunta o il Consiglio avessero
deliberato in merito.
La Giunta non poteva deliberare in via d'urgenza; le
deliberazioni, in particolare quella della Giunta in data 28 giugno
1972, non indicano nemmeno l'ammontare delle spese e i mezzi per
fare fronte.
Il Sindaco si giustifica dicendo che approfitterà per costruire
un nuovo salone consiliare e uffici che non sono urgenti, dato che
il salone consiliare è modernissimo, è stato appena messo a posto
adesso.
L'atto di convenzione e di transazione altro non è che un
riconoscimento di concessioni che potevano ancora essere limitate
ma che, a un certo momento, sono state ampliate il perché non lo si
sa, ma ognuno di noi lo può intuire.
Inoltre l'UNICOP è un'entità giuridica diversa dall'Alleanza
cooperativa, per cui si poteva magari anche resistere e non
rimanere succubi di quel contratto firmato, in allora, a quelle
determinate condizioni che si possono portare avanti ancora
oggi.
Si tratta, in effetti, questo di un nuovo contratto e non di una
transazione perché invece che comporre...con reciproche
concessioni, aggrava pesantissimamente le concessioni fatte nel '65
a detrimento del Comune. Prima fra tutte lo stesso invariato
importo, il prezzo e le spese di costruzione a totale carico del
Comune.
Al punto terzo della cosiddetta transazione viene fissato il
giorno in cui dovrebbe essere finita questa locazione.
Montesano (P.S.D.I.) -
Bordon, due minuti ancora.
Bordon (D.C.) -
Mi bastano forse. Quando il De Vecchi,
per conto del Comune, accetta di riconoscere di non aver adempiuto
agli obblighi, egli riconosce un torto che poteva invece, in sede
di giudizio, essere attribuito all'Alleanza cooperativa.
Infatti, nel contratto del '65, vi era una gravissima lacuna. Vi
si dice che il contratto avrà inizio quando l'Alleanza cooperativa
richiederà l'esecuzione di determinati lavori.
In parole povere, il contratto poteva anche essere annullato e
non eseguito in quanto erano mancanti.
Conclusione di tutto questo, noi preghiamo, noi riteniamo di
aver fatto bene di segnalare queste voci che potrebbero essere
anche reali perché, se fosse vero questo, la Giunta, come organo di
tutela, io penso che debba curare attentamente questo perché, se
questo non dovesse accadere, io penso che questa denuncia da parte
di un qualsiasi cittadino potrebbe andare in altra sede per vedere
quali sono le responsabilità che anche la stessa Giunta si
assume.
Io non ho nient'altro da dire.
Dujany
(D.P.) -
Questo problema è un problema
vecchio, non è sorto qualche mese fa e mi pare che il Consigliere
Bordon abbia accennato alla deliberazione del 1965 in cui il Comune
di Aosta stipulava un contratto con l'Alleanza cooperativa
valdostana per realizzare magazzini di vendita e, il tutto, in
esecuzione a una delibera del Consiglio comunale di Aosta del 24
novembre 1964.
Le condizioni di quel contratto erano le seguenti: il Comune
cedeva in appalto, per nove anni dalla data di collaudo dei lavori
di costruzione dei locali, e non introitava il canone di locazione
determinato in Lire 1 milione e mezzo annuo, salvo la proroga
dell'affitto per altri anni pari alla durata del supero della spesa
rispetto a quello di Lire 13 milioni e mezzo, comunque non oltre 20
milioni e, cioè, praticamente per altri quattro anni.
Era prevista la disdetta da darsi un anno prima con lo scadere
dei nove anni e con la rifusione all'Alleanza di 6 milioni e mezzo
al massimo annue.
In data 7.11.'69, quindi dal '64 al '65 fino al '69, non è più
successo nulla. Nel '69 l'Alleanza cooperativa valdostana
minacciava una causa in quanto non erano ancora stati liberati i
locali per esecuzione di lavori.
Il Sindaco di Aosta, nel gennaio del '70, rispose che i locali
si sarebbero resi liberi nel secondo semestre del '70 ed invitava
la parte a prendere contatti con l'Amministrazione comunale.
In data 3.10.'70 venne inviata al Comune di Aosta altra lettera
raccomandata di sollecito per la consegna dei locali. La risposta è
dilatoria: i locali non sono ancora disponibili in data odierna in
quanto i nuovi magazzini acquistati nel frattempo dal Comune di
Aosta nella zona di Pont Suaz non sono ancora attrezzati.
In data 29.12.'71, la società cooperativa UNICOP, che ha
assorbito l'Alleanza cooperativa valdostana, ha citato il Comune di
Aosta per ottenere la disponibilità dei locali e il risarcimento
dei danni.
Il Comune delibera di resistere e nomina il suo avvocato
difensore, con deliberazione del Comune del 1972.
A questo punto l'Amministrazione comunale esamina la questione
e, con la parte avversa, viene sottoscritta dal Sindaco una
convenzione, regolamentante i rapporti di transazione della causa
da approvarsi dalla Giunta in via d'urgenza, salvo ratifica del
Consiglio comunale.
Le delibere di cui oggi è oggetto di discussione sono proprio le
delibere 861-862 della Giunta comunale di Aosta del 28 luglio del
'72, in cui si approva l'atto di convenzione e di transazione
riservandosi di sottoporlo alla ratifica del Consiglio comunale,
unitamente ai provvedimenti conseguenti.
La deliberazione di ratifica del Consiglio comunale non è ancora
pervenuta agli Uffici regionali.
Le due delibere sono pervenute, sono oggetto di esame e di
osservazione da parte della Giunta regionale.
Bordon (D.C.) -
Qui non si tratta di rispondere se sono o
siamo soddisfatti o meno, perché lascia il tempo che trova. Però,
indubbiamente, le cose che avevamo puntualizzate, almeno alcune di
quelle puntualizzate, sono confermate dal Presidente della Giunta
che, brevemente, dice: il Sindaco firma una convenzione con questa
UNICOP in via d'urgenza, poi la si trasmette alla Giunta e,
successivamente, viene rinviata al Consiglio regionale.
Questo è l'iter: il Sindaco firma la convenzione poi la
sottopone alla Giunta in via d'urgenza e poi la Giunta la passa per
la rettifica al Consiglio comunale. Quello che avevo detto io,
perché corrisponde al vero.
Ora, se questo è legale noi non abbiamo niente da dire; compito
vostro sarà proprio di vedere se questa è una illegalità o
meno.
Ma indubbiamente il problema, e qui noi non dobbiamo entrare in
questo merito, nel merito della sostanza, perché mi sembra che la
Giunta di tutela dovrà proprio esaminare attentamente questo
problema, a un certo momento, per evitare un processo che poteva
anche essere vinto come poteva anche essere perso perché,
probabilmente, inadempienti ce n'erano da una parte e dall'altra,
ma che probabilmente potevano costare al Comune di Aosta anche un
qualche cosa in caso di perdita del processo. Oggi come oggi è
venuta fuori appunto una condizione perché lo stesso affitto del
1965, io lascio giudicare a qualsiasi, cioè non voglio fare della
critica, come non la vogliamo fare noi, un locale di quattrocento
metri quadrati, più altri spazi liberi, 1 milione e mezzo all'anno
di affitto, io credo che sia semplicemente ridicolo, quando si
prevede una spesa di trecento-quattrocento milioni, non so quanti,
per mettere a posto questo locale. Pensate soltanto l'interesse di
questo capitale, non viene neanche contro bilanciato dall'altra
parte.
Ma, a me questo non mi interessa; è stato detto in altra sede,
si è voluto dare un colore politico che forse ha, in altra sede. Io
qui ho voluto portarlo soltanto perché la Giunta lo esamini con
molta attenzione e veda perché ci dovrebbero essere delle
irregolarità.
Se queste irregolarità non ci saranno, la Giunta avrà fatto
benissimo ad approvarlo; se invece la Giunta approverà con le
irregolarità, vuol dire che, pur avendo richiamata la sua
attenzione, ne risponderà chi di dovere. Quindi noi non c'entriamo
niente.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK