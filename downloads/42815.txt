Consiglio Regionale della Valle d'Aosta - Oggetto del Consiglio n. 306 del 10 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Assistenza socio-sanitaria
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 306 del 10 febbraio 2021 - Resoconto
OGGETTO N. 306/XVI - Interrogazione: "Informazioni relative
al numero dei suicidi in Valle d'Aosta nel 2020 e 2021 ed eventuale
correlazione a problematiche economiche".
Marguerettaz (
Président) -
Point n° 13 à l'ordre
du jour. La parola all'assessore Barmasse.
Barmasse (UV) -
Con riferimento all'oggetto
dell'interrogazione, le ultime informazioni e i dati forniti dal
Dipartimento di salute mentale dell'Azienda USL della Valle
d'Aosta, per quanto riguarda il numero di suicidi nel 2019, è stato
di 14, nel 2020 è stato di 11, ad oggi nel 2021 vi è stato 1
suicidio. Non vi sono stati aumenti del numero di suicidi nel 2020
rispetto al 2019 bensì una diminuzione da 14 a 11, anche se questi
numeri non sono statisticamente significativi, tuttavia la lettura
fornita dal Dipartimento di salute mentale suggerisce che il
lockdown
, costringendo le persone a domicilio, abbia ridotto
le possibilità di mettere in atto atti suicidari. Si è rilevato
invece un incremento di ricoveri per tentativo anticonservativo.
Nel 2019, su un totale di 377 ricoveri in servizio psichiatrico di
diagnosi e cura, cioè il Reparto di Psichiatria, 44 sono stati
motivati da tentativi anticonservativi, che corrisponde all'11,7
percento. Nel 2020, su un totale di 341 ricoveri in Psichiatria 53
sono stati motivati da tentativi anticonservativi, cioè il 15,5
percento. L'analisi dei dati porta a concludere che vi sono stati
meno suicidi nel 2020 rispetto al 2019 ma un numero maggiore di
tentativi di suicidio, cioè dall'11,7 percento al 15,5
percento.
L'interpretazione del Dipartimento di salute mentale evidenzia
che la pandemia ha inciso sul malessere della popolazione, il
lockdown
ha costretto a rimanere in casa gli abitanti della
Valle, rendendo anche più difficile raggiungere quei luoghi che
sono deputati alla messa in atto dei tentativi anticonservativi.
Fenomeni trasversali, quali la solitudine e l'isolamento, si
ritiene che siano i fattori maggiormente favorenti ancor più che le
problematiche economiche.
Presidente -
Per la replica, ha chiesto la parola la
collega Spelgatti.
Spelgatti (LEGA VDA) -
Assessore, la ringrazio per la
risposta. È chiaro che quindi emerge un quadro veramente drammatico
soprattutto perché poi non è un quadro che si va a concludere oggi,
ma probabilmente purtroppo è prevedibile che la situazione
continuerà a peggiorare perché tutte le problematiche economiche,
le problematiche di isolamento, le problematiche di mancanza di
futuro e quant'altro incideranno ancora più negativamente andando
avanti visto che più si allunga il periodo, più chiaramente tutto
questo poi avrà un'evoluzione che sarà drammatica.
Allora pongo a voi tutti i membri della Giunta un'ulteriore
problematica, cioè che cosa state facendo per il rilancio della
Valle d'Aosta? Che cosa state facendo per dare un futuro alla Valle
d'Aosta e ai Valdostani? Perché questa è la domanda. Noi possiamo
dire che cosa stiamo facendo noi come Lega, siamo l'opposizione, la
scelta che è stata fatta è chiaramente mettere da parte l'interesse
del partito e decidere di fare un'opposizione assolutamente
costruttiva portando iniziative, portando proposte, dando
suggerimenti, non alzando mai i toni, non cavalcando mai nulla
perché c'è un interesse superiore, cioè in un momento drammatico
come questo l'unica cosa che tutti quanti possiamo fare è cercare
di far sì... e soprattutto noi come opposizione possiamo mettervi
nelle condizioni di poter al meglio lavorare, cercare di aiutare
dove possibile e cercare di far sì che la Valle d'Aosta possa
risollevarsi.
Il problema è che passano i mesi, che cosa state facendo? Quali
risposte state dando i cittadini? Sotto ogni profilo, dal punto di
vista economico, dal punto di vista di futuro, dal punto di vista
di programmazione, tutti gli Assessori che cosa stanno facendo?
Dove stanno andando? Che cosa state dicendo ai cittadini di dove
volete andare e come pensate di risolvere e di rilanciare tutti i
settori della Valle d'Aosta? Che futuro volete dare ai Valdostani?
Noi per adesso non abbiamo nessun tipo di risposta e i Valdostani
tanto meno. I mesi stanno passando, la situazione diventa ancora
più drammatica, allora noi tutto quello che possiamo fare è - e
continuiamo a farlo e continueremo a farlo in tutte le maniere
possibili e immaginabili - cercare di essere il più propositivi
possibile in maniera tale che abbiate carta bianca per poter
lavorare al meglio, il problema è che qua - ripeto - i mesi stanno
passando e non c'è non solo una risposta concreta ai Valdostani, ma
non sappiamo neanche quali sono le soluzioni che state programmando
per i Valdostani. Ai Valdostani non viene detto niente di tutto
ciò, all'opposizione non viene detto niente di tutto ciò, non lo
sappiamo, non capiamo, non sappiamo dove vogliate andare e la
situazione drammaticamente continuerà a peggiorare sempre di
più.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK