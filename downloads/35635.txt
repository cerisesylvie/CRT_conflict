Consiglio Regionale della Valle d'Aosta - Oggetto del Consiglio n. 102 del 25 settembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 102 del 25 settembre 2013 - Resoconto
OGGETTO N. 102/XIV - Interrogazione: "Situazione del rimborso
ai Comuni del minor gettito delle entrate derivante dalla modifica
della legge su l'IMU".
Président -
Pour la réponse, la parole au Président
Rollandin.
Rollandin (UV)
- Sì, grazie Presidente.
Per quanto riguarda la prima domanda - e ringrazio anche i
colleghi, così mi danno l'opportunità di chiarire un aspetto che
credo sia molto importante, non solo per i Comuni, ma proprio per
quello che è il sistema di funzionamento di questa cosiddetta
"IMU", che ha creato un sacco di difficoltà interpretative e
soprattutto nell'applicazione sicuramente ha creato disagi alle
collettività locali - non esiste alcuna comunicazione scritta da
parte del Governo in merito al rimborso del minor gettito IMU ai
Comuni valdostani. Peraltro, non c'è bisogno di alcuna
comunicazione in tal senso.
La Valle d'Aosta, così come il Trentino-Alto Adige, il Friuli
Venezia Giulia, non è citato all'articolo 3 del decreto 103, perché
alla Valle d'Aosta si applica l'articolo 17 del decreto legge 201
del 2011...(darò poi copia se interessa ai colleghi, solo per i
chiarimenti). E non sono le dichiarazioni a dover rassicurare i
sindaci, ma la relazione tecnica del decreto 102 che, in merito
all'articolo 3, testualmente dice (l'articolo 3 che ho appena
citato):
"per i Comuni ricadenti nei territori delle autonomie
speciali diverse dalla Regione siciliana e Sardegna, con competenze
in materia di finanza locale, al ristoro del minor gettito IMU in
questione si provvede attraverso un minor accantonamento ai sensi
del comma 17 dell'articolo 13 del decreto legge 201 del 2011"
,
quantificando anche in 5 milioni di euro le esigenze degli Enti
locali valdostani nel 2013. Ricordiamo per inciso che il comma 17
del decreto 201 del 2011 prevede che il maggior gettito derivante
dall'IMU rispetto alle entrate introitate precedentemente dall'ICI
- perché nell'IMU c'è l'ICI e poi c'è anche una parte di IRAP -
rimanga allo Stato e stabilisce, in particolare, che per le
autonomie speciali - che hanno competenze in materia di finanza
locale - sia la Regione ad assicurare il recupero al bilancio
statale di tale maggior gettito degli enti ricadenti nel proprio
territorio.
Punto 2:
"che cosa ha impedito una comunicazione scritta del
Presidente a garanzia del trasferimento compensativo IMU da parte
della Regione"
; per quanto riguarda questa domanda, con nota
23771 in data 12 settembre 2013, ho fornito al Presidente del
Consiglio permanente degli Enti locali le indicazioni relative al
rimborso del minor gettito IMU ai Comuni valdostani, così come
indicato nella citata relazione tecnica che ho appena letto.
"Qualora si parli di compensazione come e in che senso
avverrà"
: per quanto riguarda questa domanda, i Comuni avranno
delle minori entrate a seguito dell'abolizione della prima rata IMU
2013 per l'abitazione principale e per le altre tipologie di
immobili, e queste minori entrate saranno compensate dalla Regione;
la Regione, a sua volta, sarà compensata dallo Stato per pari
importo. Quindi con questo si farà l'intervento per i Comuni.
Si dà atto che dalle ore 11,12 assume la presidenza il
Vicepresidente André Lanièce.
Lanièce (Presidente)
- Ha chiesto la parola il
Consigliere Gerandin, per la replica; ne ha la facoltà.
Gerandin (UVP)
- Grazie Presidente per quanto ci ha
comunicato.
A dire il vero, ecco, non avevamo molti dubbi sul fatto che ci
fosse questo tipo di compensazione; eravamo un po' preoccupati sul
fatto che ci fosse una sorta di mancanza di comunicazione, e questo
anche a seguito del sollecito che è stato fatto. Mi risulta
che...cito una sua comunicazione del 23 di luglio, mi risulta che
ci sia stato comunque poi anche un sollecito da parte del
Presidente del Consiglio permanente del CELVA, sollecitando
comunque una comunicazione scritta a tutela e a garanzia di questo,
diciamo, di questo rimborso del minor gettito.
Sappiamo peraltro che...diciamo la compensazione...almeno,
pensavo, immaginavo, ho avuto la conferma che la compensazione
avverrà quando ci sarà il famoso...con la verifica del saldo che i
Comuni devono versare alla Regione per lo strano meccanismo per cui
è la Regione che, diciamo, è il referente con lo Stato, per cui
avviene questo tipo di compensazione che lo Stato fa alla Regione,
la Regione deve restituire e i Comuni devono restituire alla
Regione. Ma ecco, l'unica preoccupazione era proprio questa: il
fatto che, se c'erano queste certezze che lei ci ha detto, il
famoso...la citazione dell'articolo che ci tutela per quello che
riguarda il discorso dell'articolo 17, noi avevamo un po' qualche
difficoltà a capire come mai non c'era stato nessun tipo di
comunicazione sino ad oggi, o comunque una comunicazione non così
precisa, perché lei poco tempo fa ha dovuto tranquillizzare un po'
gli amministratori con interviste o comunque con una dichiarazione
verbale.
Noi vorremmo che su questi aspetti, tenuto conto che l'IMU è una
parte fondamentale per garantire i bilanci, e comunque
l'amministrazione dei Comuni...gradiremmo sapere in tempo reale se
ci sono notizie a tutela di questi trasferimenti, di queste
garanzie, di queste risorse per gli Enti locali...ecco, venissero
fatti in tempi reali. Grazie.
Presidente
- Grazie. Punto 14 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK