Consiglio Regionale della Valle d'Aosta - Oggetto del Consiglio n. 1145 del 2 dicembre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1145 del 2 dicembre 2019 - Resoconto
OGGETTO N. 1145/XV - Rinvio alle Commissioni I e II della
P.L. N. 32: "Modificazioni alla legge regionale 5 agosto 2014, n. 6
(Nuova disciplina dell'esercizio associato di funzioni e servizi
comunali e soppressione delle Comunità montane)".
Rini (Presidente) -
Punto 52 dell'ordine del giorno.
Chiede la parola il collega Barocco per?
Barocco (UV)
-...a maggioranza.
Presidente -
Va bene, il Consiglio è sospeso.
La seduta è sospesa dalle ore 18:46 alle ore 19:33.
Rini (Presidente) -
Sospendiamo i lavori, che
riprenderanno alle ore 21:00.
La seduta è sospesa dalle ore 19:33 alle ore 21:06.
Rini (Presidente) -
Siamo in discussione generale. Ha
chiesto la parola il collega Restano.
Restano (GM)
- Ci scusiamo veramente, Presidente, le
chiediamo ancora ulteriori 5 minuti di pausa.
Presidente -
Va bene.
La seduta è sospesa dalle ore 21:06 alle ore 22:36.
Rini (Presidente) -
Se qualcuno vuole prendere la parola
per illustrare la decisione... La parola al collega Restano.
Restano (GM)
- Dopo la pausa ci siamo confrontati e, con
grande senso di responsabilità, devo dire, concordando anche con i
gruppi di maggioranza che si sono confrontati con noi, siamo
arrivati a un accordo sulla proposta di legge 32. I proponenti
accettano di rinviare la proposta in commissione. A tale proposito
abbiamo stipulato un accordo politico e do lettura dell'accordo
siglato. "I sottoscritti Gruppi consiliari concordano quanto segue:
La PL 32 viene rinviata in commissione; il testo della PL 32 a
prima firma Restano, Gerandin e Aggravi costituirà la base su cui
verrà definita la revisione della legge regionale 6/2014. Per la
stesura del testo, verrà istituita una sottocommissione o gruppo di
lavori ai sensi dell'articolo 30 del Regolamento consiliare che
avrà le seguenti caratteristiche: il supporto tecnico verrà fornito
dalla struttura Enti locali, previa autorizzazione della Presidenza
della Regione; la sottocommissione o gruppo di lavoro sarà composto
da un rappresentante per ognuno dei seguenti gruppi consiliari:
Lega Vallée d'Aosta, Mouv', Gruppo Misto, ADU, Movimento 5 Stelle,
Alliance Valdôtaine, Stella Alpina, Union Valdôtaine; la Presidenza
della sottocommissione o gruppo di lavoro verrà individuata
all'interno di uno dei gruppi Lega Vallée d'Aoste, Mouv' e Gruppo
Misto. Per la discussione consiliare del testo finale saranno
individuati due relatori, uno di minoranza e uno di maggioranza. Le
riunioni della sottocommissione avranno la precedenza sulle
attività di tutte le altre commissioni consiliari, fatta eccezione
per la II Commissione consiliare; la data di presentazione del
testo finale alla discussione in aula viene stabilita
preferibilmente nel mese di febbraio 2020". Questo è quanto stato
concordato.
Ovviamente, Presidente, sottolineo l'assenza del Front Valdôtain
PNV che per altro però non può partecipare perché ha i due
presidenti, credo.
Presidente -
Il Presidente del Consiglio può partecipare
alle commissioni. Altri? Ci sono altri? Se non ci sono altri, il
Consiglio prende atto del rinvio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK