Consiglio Regionale della Valle d'Aosta - Oggetto del Consiglio n. 427 del 3 aprile 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 427 del 3 aprile 1989 - Resoconto
OGGETTO N. 427/IX - COMUNICAZIONI DEL PRESIDENTE DEL
CONSIGLIO.
BICH (Presidente del Consiglio):
Le Comunicazioni del
Presidente inquadrano l'attività consigliare dal 22 marzo in
poi.
Disegni di legge presentati:
Disegno di legge n. 49, presentato dalla Giunta regionale in
data 28 marzo 1989, concernente: "Rifinanziamento della legge
regionale 7 agosto 1986, n. 44 "Disposizioni recanti provvedimenti
per promuovere ed incoraggiare la selvicoltura" (2a e 1a
Commissione)
Disegno di legge n. 50
, presentato dalla Giunta regionale
in data 28 marzo 1989, concernente "Adeguamento, a decorrere
dall'1.1.1989, della misura dell'assegno di riconoscimento
corrisposto agli ex insegnanti delle scuole sussidiate della Valle
d'Aosta" (5a e 1a Commissione)
Disegno di legge n. 51
, presentato dalla Giunta regionale
in data 28 marzo 1989, concernente: "Aumento della spesa annua di
cui alla legge regionale 30 agosto '70, n. 21 e successive
modificazioni, concernente contributi regionali agli enti ed
istituti di patronato di assistenza sociale operanti in Valle
d'Aosta" (5a e 1a Commissione)
Disegno di legge n. 52
, presentato dalla Giunta regionale
in data 28 marzo 1989, concernente: "Destinazione dei fondi
assegnati dallo Stato ai sensi della legge 17 maggio 1983, n. 217
Legge quadro per il turismo" (4a Commissione)
Disegno di legge n. 53
, presentato dalla Giunta regionale
in data 28 marzo 1989, concernente: "Rifinanziamento della legge
regionale 6 agosto 1986, n. 38 concernente interventi per la
sostituzione dell'impianto funiviario Chardonnay-Laris in Comune di
Champorcher" (2a e 1a Commissione)
Disegno di legge n. 54
, presentato dalla Giunta regionale
in data 28 marzo 1989, concernente: "Rifinanziamento per
l'esercizio 1989 della legge regionale 28 dicembre 1984, n. 83,
come successivamente modificata, concernente la concessione dei
contributi per la manutenzione e la gestione di piste per lo sci di
discesa" (4a e 1a Commissione)
Disegno di legge n. 55
, presentato dalla Giunta regionale
in data 28 marzo 1989, concernente: "Aumento, per l'anno 1989,
della spesa per l'applicazione della legge regionale 3 agosto 1971,
n. 10 e successive modificazioni e integrazioni relative alla
sottoscrizione di capitale azionario di società di funivie e
seggiovie locali e di altre società aventi per fine iniziative di
interesse turistico locale" (1a-2a e 4a Commissione)
Disegno di legge n. 56
, presentato dalla Giunta regionale
in data 28 marzo 1989, concernente: "Finanziamento, per l'esercizio
1989 della legge regionale 15 luglio 1985, n. 46, concernente la
concessione di incentivi per la realizzazione di impianti di
risalita e di connesse strutture di servizio"
Disegno di legge n. 57
, presentato dalla Giunta regionale
in data 28 marzo 1989, concernente: "Aumento, per l'anno 1989,
della spesa per l'applicazione della legge regionale 11 novembre
1974, n. 44, relativa alla concessione di contributi per
l'espropriazione e l'occupazione d'urgenza di aree di terreno a
norma della legge statale 22 ottobre 1971, n. 865, e successive
modificazioni" (2a e 1a Commissione)
Disegno di legge n. 58
, presentato dalla Giunta regionale
in data 28 marzo 1989, concernente: "Acquisto di beni immobili
tramite procedura espropriativa" (1a e 2a Commissione)
Disegno di legge n. 59
, presentato dalla Giunta regionale
in data 28 marzo 1989, concernente: "Acquisto di beni immobili
tramite partecipazione ai pubblici incanti" (1a Commissione)
E' pervenuta a questa Presidenza copia della sentenza della
Corte Costituzionale n. 138, in data 8 marzo 1989, relativa al
giudizio di illegittimità costituzionale della legge della Regione
Valle d'Aosta 9 luglio 1987 riapprovata il 10 maggio 1988 dal
Consiglio regionale avente per oggetto: "Prestazioni di assistenza
sanitaria aggiuntive: assunzione a carico della Regione delle quote
di partecipazione sulle prestazioni farmaceutiche".
Il ricorso era stato promosso in via principale dalla Presidenza
del Consiglio dei Ministri.
La sentenza è a disposizione dei Consiglieri presso la
Segreteria.
Deliberazioni vistate: n. 1
Riunioni di Commissioni:
1a Commissione: 1
2a Commissione: 1
3a Commissione: 1
5a Commissione: 1
Commissione speciale per le riforme istituzionali: 1
Su richiesta del Consigliere Trione, Presidente della 3a
Commissione consiliare permanente, do lettura di una missiva
inviata al Presidente della Giunta e all'Assessore all'Industria,
Commercio, Artigianato e Trasporti.
"Oggetto: Situazione attuale della società Coinca ed
intendimenti dell'esecutivo regionale rispetto agli esiti del
contenzioso in corso (Presa d'atto del Consiglio regionale n.
289/IX del 25 gennaio 1989).
Mi pregio comunicare che la 3a Commissione consiliare
permanente, in ottemperanza a quanto previsto dalla Presa d'atto in
oggetto, ha esaminato, nel corso delle riunioni effettuate in data
24 febbraio, 13 marzo e 29 marzo 1989, la situazione della società
Coinca S.p.A..
In relazione a quanto emerso nel corso di tali riunioni, la
Commissione ha ritenuto, all'unanimità, di richiedere alla Giunta
regionale di sospendere i termini fissati per la restituzione del
mutuo erogato dalla Finaosta (deliberazione della Giunta regionale
n. 5891 dell'8.8.1986) per un periodo di mesi 3, cioè sino al 30
giugno p.v., al fine di permettere un più approfondito esame
dell'intera questione.
A questo scopo, la Commissione ha ritenuto inoltre opportuno
acquisire dalla Finaosta S.p.A. la documentazione relativa alla
reale situazione finanziaria dell'azienda ed eventualmente notizie
riguardo alla "strategia" aziendale praticata dalla Coinca
S.p.A..
Infine, mi pregio richiedere alle SS.LL. di voler fissare, nel
più breve tempo possibile un incontro con la Commissione stessa, al
fine di approfondire la questione e conoscere gli intendimenti
dell'esecutivo in merito alla situazione della Coinca.
In attesa di un cortese riscontro in merito, colgo l'occasione
per porgere distinti saluti".
Questa è la lettera che il Presidente della 3a Commissione mi ha
pregato di portare a conoscenza del Consiglio.
Ha chiesto la parola il Consigliere Aloisi; ne ha facoltà.
ALOISI (MSI):
Vorrei fare alcune brevi considerazioni
sulla lettera relativa alla Coinca.
Pur essendo membro della 3a Commissione, non sono riuscito a
comprendere le motivazioni che inducono la Giunta regionale a
mantenere un incomprensibile atteggiamento che danneggia
enormemente la situazione occupazionale della nostra Regione.
Come Commissione abbiamo svolto un approfondito dibattito sulla
questione Coinca: abbiamo avuto incontri con l'Assessore regionale
all'Industria, Commercio, Artigianato e Trasporti, con i dirigenti
di quella società e persino con le organizzazioni sindacali e alla
fine abbiamo deciso all'unanimità di chiedere la sospensione della
restituzione, da parte della Coinca, del mutuo di 3 miliardi, per
poter quindi effettuare un più approfondito esame dell'intera
questione. Per la Commissione, infatti, la situazione risulta
essere un po' annebbiata, nel senso che non si riescono a
comprendere appieno gli intendimenti della Giunta regionale.
A titolo personale posso aggiungere qualcosa di più. Avendo
avuto modo di analizzare la documentazione che ci è stata fornita
dal Presidente della Giunta e dall'Assessore competente, ho potuto
notare che tale documentazione non è completa, perché è priva di
alcuni documenti. Questo è molto grave, perché una Commissione deve
essere messa in condizioni di poter capire ed analizzare sino in
fondo la situazione.
Vi è poi un secondo aspetto che concerne i miei molti dubbi
sulla validità delle tesi sostenute dalla Giunta regionale nei
confronti della Coinca. A titolo personale posso dire di avere la
certezza quasi matematica che la Giunta abbia la manifesta volontà
di danneggiare quell'azienda, per fini più o meno occulti.
Quest'ultima circostanza potrà essere presa in considerazione in
seguito, anche perché questa sede non è la più opportuna per
dibattere tale questione.
Tuttavia, posso tranquillamente affermare che nella relazione
che ci è stata data dall'Assessore competente ci sono enormi
inesattezze, tali comunque da fare sicuramente condannare la
Regione in qualsiasi sede di giudizio, perché una causa di questo
genere non potrebbe reggere. Cito solo l'esempio più lampante:
"Il 15 gennaio l'Assessore all'Industria ed il Presidente
della Giunta regionale contestavano formalmente alla
Coinca..."
PRESIDENTE:
Chiedo scusa, Consigliere Aloisi...
ALOISI (MSI):
Concludo, concludo.
" .. la convenzione, considerato che la Coinca occupava
soltanto 30 persone non residenti in Valle".
Il 15 gennaio - chiedo scusa - il 31 gennaio, mentre l'attività
della Coinca era iniziata il 15 gennaio e la convenzione stabiliva
che entro un anno doveva arrivare a quel numero di occupati.
E' inspiegabile, quindi, come appena 15 giorni dopo l'entrata in
vigore della convenzione, vengano fuori lettere di questo genere o
di questo tenore. C'è da notare inoltre che non sono mai state
esperite trattative stragiudiziali per cercare di risolvere il
diverbio.
In conclusione, le posizioni della Giunta ci appaiono
incomprensibili. Come Commissione abbiamo cercato di fare
chiarezza, abbiamo chiesto anche al Presidente della Giunta ed
all'Assessore competente di venire in Commissione, dove avremmo
posto loro delle domande per chiarire la vicenda, ma non ne abbiamo
avuta la possibilità, per cui io ho l'impressione che i
responsabili siano un po' latitanti.
Per questa ragione oggi chiedo pubblicamente che il Presidente
della Giunta e l'Assessore competente si incontrino con la
Commissione consiliare competente per chiarire queste cose, che
altrimenti potrebbero danneggiare enormemente l'attività
occupazionale nella nostra Regione. La Commissione, quindi, chiede
che si agisca con grande senso di responsabilità e ribadire di
voler fare chiarezza su tutta questa vicenda, anche perché le
rimane tuttora incomprensibile l'atteggiamento della Giunta.
PRESIDENTE:
Pregherei i colleghi Consiglieri di non voler
avviare uno specifico dibattito sulla questione Coinca quando
intervengono sulle comunicazioni della Presidenza del Consiglio,
anche perché il Regolamento permette che si facciano solo dei brevi
interventi, ma non un dibattito vero e proprio. Raccomando quindi
di voler restare nello spirito del Regolamento.
Ha chiesto la parola il Consigliere Mafrica; ne ha facoltà.
MAFRICA (PCI):
Vorrei porre alla Giunta due domande.
La prima concerne la lettera che poco fa ci è stata letta dal
Presidente del Consiglio. Se non ho capito male, tale lettera, che
è stata spedita alla Giunta da tutta la 3a Commissione, chiede la
sospensione del rimborso di un mutuo. Vorrei sapere se a tale
lettera è stata data risposta ed eventualmente di che tenore, cioè
se la Giunta intende andare incontro alle richieste di
approfondimento avanzate dalla Commissione e se intende presentarsi
in Commissione in tempi brevi per permettere di chiarire aspetti
poco chiari, come appunto quello della lite tra la Coinca e la
Regione.
Vengo ora alla seconda domanda. Tra i disegni di legge
presentati non ho sentito quello relativo al Corpo forestale.
Poiché è passato un mese dall'8 marzo, cioè da quando la Giunta
aveva dato assicurazioni alle donne valdostane di aver predisposto
un disegno di legge che consentiva loro di entrare nel Corpo
forestale, mi pare strano che non sia ancora stato presentato alcun
disegno di legge in merito.
Capisco che 1'8 marzo sia una data particolare e che quindi si
vogliano evitare, specie in quell'occasione, delle polemiche
facilmente superabili, però non mi pare neanche giusto che si
preannunci una legge, ma che poi non la si presenti all'esame del
Consiglio. Con la seconda, domanda, quindi, chiedo notizie su
questo fantomatico disegno di legge.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK