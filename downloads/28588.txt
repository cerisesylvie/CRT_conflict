Consiglio Regionale della Valle d'Aosta - Oggetto del Consiglio n. 118 del 28 aprile 1969 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 118 del 28 aprile 1969 - Resoconto
OGGETTO N. 118/69 - Problemi edilizi in Comune di Ayas.
(Rinvio di interpellanza)
Colombo (P.S.U.)
- Vuoi illustrarla? Qui Tonino, ci
troviamo nella condizione naturalmente di avere il Presidente della
Giunta che ha anche delega da Prefetto; come tu sai le mansioni e
le competenze del Prefetto non sono assolutamente delegabili,
quindi io ti prego di ritirare questa mozione, questa
interpellanza, in attesa che ci sia il rientro del Presidente della
Giunta, il quale può naturalmente assumere poteri che la Giunta in
questo momento assolutamente non ha.
Tonino (P.S.I.U.P.)
- Io sono d'accordo di ritirare
l'interpellanza purché la petizione che è stata mandata dai
cittadini di Ayas resti ferma e che le decisioni adottate dal
Consiglio comunale di Ayas non vadano avanti, in quanto le
decisioni di quelle aree perimetrali dei centri abitati non ha
trovato soddisfazione tra i cittadini di Ayas e quindi prego, io
sono d'accordo di aspettare che ci sia il Presidente, che ci sia
lui che decida in questo senso, ma che però ci sia l'impegno fin
d'ora della Giunta che la deliberazione del Comune di Ayas non
abbia seguito fino a quando non c'è giustamente il Presidente della
Giunta regionale.
Colombo (P.S.U.)
- A me pare che, naturalmente, i
problemi sono diversi, uno è il problema della perimetrazione, che
io so che il Comune ha già deliberato e che è oggetto adesso di
approvazione da parte della Giunta in sede di tutela, l'altro
invece è il problema dei non adempimenti fatti dal Comune in base
alla legge del 1967 e che naturalmente compete alla Presidenza
della Giunta in quanto Prefetto. Quindi non posso vedere il legame
che vi è tra l'una e l'altra cosa.
L'una sta andando avanti, io ritengo che è nell'interesse degli
abitanti di Ayas che si debba andare avanti più sollecitamente
possibile per sbloccare un po' tutta la situazione delle
costruzioni e delle progettazioni, per l'altra invece si tratterà
di vedere al suo rientro, il Presidente quale decisione intende
assumere, perché in adempimenti da parte del Comune in base alla
legge 765.
Quindi non può essere collegata l'una con l'altra, non hanno
nessuna attinenza.
Tonino (P.S.I.U.P.)
- Ma io non sono d'accordo su questo
perché il Consiglio comunale di Ayas ha adottato una delibera che
non ha trovato l'accordo fra i suoi stessi cittadini, sono 150
cittadini che vi hanno inviato una petizione nella quale fanno
giustamente rimarcare come questa perimetrazione dei centri abitati
sia atta a favorire solo una determinata casta di uomini e non
tenga conto invece delle necessità oggettive che ci sono nel Comune
di Ayas e delle altre frazioni. Quindi se voi date, se l'autorità
tutoria approva questo e allora per conto mio non ritiro
l'interpellanza, non posso ritirare questa interpellanza in
quanto...
Montesano (P.S.U.)
- La può riproporre quando c'è il
Presidente della Giunta, va bene?
(voci)
Tonino (P.S.I.U.P.)
- Sì, ma nel frattempo poi intanto
l'autorità tutoria delibera e quindi la deliberazione fatta dal
Comune di Ayas ha proseguimento e così non teniamo conto dei
suggerimenti fatti da queste 150 famiglie di Ayas e si va avanti in
questo modo.
Colombo (P.S.U.)
- Qui non è il problema delle
osservazioni per quanto concerne la perimetrazione, noi abbiamo
ricevuto il ricorso da parte degli abitanti di Ayas, stiamo
esaminando, abbiamo fatto fare anche un sopralluogo da parte del
nostro personale tecnico per vedere quali erano effettivamente i
motivi di questo ricorso, il ricorso verrà in Giunta con il
giudizio naturalmente da parte dei tecnici e sulla scorta di questo
giudizio la Giunta deciderà il da farsi.
Però non penso che l'uno possa abbinarsi all'altro, io non dico
che sarà approvato, non sarà approvato, c'è un ricorso, ci sono
delle indagini in corso da parte dell'Amministrazione regionale e
queste cose verranno valutate da parte della Giunta, la quale
deciderà se dovrà approvarlo oppure respingerlo, io qui non voglio
anticipare proprio niente perché il ricorso noi lo conosciamo così
nella sua stesura però non abbiamo ancora gli elementi da poter
dare un giudizio di valutazione a seguito dei sopralluoghi che sono
stati fatti. Noi abbiamo fatto convocare tutti i ricorrenti proprio
per sentire effettivamente cosa c'è, cosa si dice, cosa si deve
fare. Quindi più democratici di così non sappiamo come
muoverci.
Montesano (P.S.U.)
- Allora se il Consiglio è d'accordo
chiudiamo la seduta di questa mattina e la riconvochiamo per le ore
sedici.
---
La seduta è tolta alle ore 12,58.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK