Consiglio Regionale della Valle d'Aosta - Oggetto del Consiglio n. 209 del 27 ottobre 1993 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 209 del 27 ottobre 1993 - Resoconto
OGGETTO N.209/X - Apertura della microcomunità per anziani di
Pontey. (Interrogazione)
Interrogazione - A conoscenza delle ripetute lamentele da parte
dei comuni inte­ressati, dei cittadini e in particolare degli
anziani bisognosi di essere ospitati nella microcomunità di
Pontey;
Preso atto degli anni trascorsi dall'inizio dei lavori, nonché
de­gli impegni presi, ma disattesi, più dalla Giunta comunale che
dalla Giunta regionale in merito all'apertura della suddetta
microcomunità;
il sottoscritto Consigliere regionale
Interroga
l'Assessore competente per conoscere:
- lo stato attuale della microcomunità di Pontey, con
particolare riferimento alla costruzione del Consorzio fra i comuni
di Pon­tey, Châtillon, Saint-Vincent ed Emarèse per la gestione
della struttura stessa;
- i motivi per i quali non sono stati rispettati i tempi
previsti per la sua apertura;
- i tempi entro i quali avrà luogo la definitiva apertura e
quindi l'ingresso degli anziani che da tempo attendono di essere
ospita­ti.
F.to: Emilio Rini
Presidente -
La parola all'Assessore della sanità
ed assistenza sociale Vic­quéry.
Vicquéry (UV) -
La maison d'accueil de Pontey est
terminée soit dans les structures soit dans l'ameublement. Dans le
mois de mai 1993 a été constitué le consortium pour la gestion de
la maison de repos entre les communes de Pontey, Châtillon,
Saint-Vincent et Emarèse. Le 26 octobre dernier ont été transmis de
la part du consortium à l'Assessorat à la santé sociale les
documents pour obtenir les autorisations nécessaires à l'ouverture
de la maison de repos. On prévoit donc d'ouvrir la maison d'accueil
pour la fin de cette année. Pour ce qui concerne le point numéro 2:
"
i motivi per i quali non sono stati rispettati i tempi previsti
per la sua apertura
", il y a toute une série de raisons, par
exemple la difficulté de constitution du consortium après l'entrée
en vigueur de la loi 142 qui a modifié la législation nationale:
les quatre communes intéressées ont eu d'énormes problèmes pour
faire démarrer ce consortium.
Presidente -
La parola al Consigliere Rini.
Rini (DC) -
Prendo atto delle risposte datemi
dall'Assessore ed in particola­re del fatto che la struttura è
ultimata e arredata. Quello che mi stupisce è dunque ancora
l'ulteriore rinvio dell'apertura no­nostante le attese degli
anziani e del personale in attesa di la­voro. Dalla documentazione
raccolta ho appurato che l'ultima­zione dei lavori era prevista per
la fine del 1991, che nel perio­do 1 febbraio 1990 - 4 maggio 1990
è stato svolto il corso per la formazione degli addetti al servizio
e che questi ultimi sono in attesa di essere assunti, che
nonostante il tempo trascorso i comuni interessati alla gestione
della microcomunità hanno impiegato troppo tempo per mettersi
d'accordo. Il comporta­mento di detti comuni mi lascia molto
perplesso in quanto gli stessi rivendicano l'autonomia dalla
Regione e quando potreb­bero e dovrebbero agire autonomamente non
riescono a trovare un accordo nemmeno per la costituzione di un
consorzio di ge­stione, provocando ritardi nell'avvio di un centro
così importan­te per gli anziani della zona e non rispettando gli
impegni as­sunti. Io penso che occorra maggiore sensibilità sociale
e mag­giore severità anche da parte della Regione nei confronti di
chi è inadempiente. Mi auguro che, come riferito dall'Assessore,
l'apertura della microcomunità sia veramente prossima per poter
dare una risposta ai 18, 20 anziani che aspettano di poter essere
ospitati ed un lavoro a quanti nel 1990 hanno frequenta­to il corso
per poter essere occupati presso tale centro.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK