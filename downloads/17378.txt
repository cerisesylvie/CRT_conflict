Consiglio Regionale della Valle d'Aosta - Oggetto del Consiglio n. 752 del 16 luglio 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula
Oggetto del Consiglio n. 752 del 16 luglio 1999 - Resoconto
SÉANCE DU 16 JUILLET 1999 (APRÈS-MIDI)
OGGETTO N. 752/XI Concessione di un contributo di lire
20.000.000 alla Società dei chitarristi valdostani di Aosta, per
l'organizzazione della settima edizione del Corso internazionale di
formazione e perfezionamento musicale, ai sensi dell'articolo 3
comma 1 della legge regionale 20 agosto 1993, n. 69.
Deliberazione Il Consiglio
Premesso che la legge regionale 20 agosto 1993, n. 69 disciplina
la concessione di contributi a favore di associazioni ed enti
pubblici e privati per attività ed iniziative a carattere
culturale, scientifico ed artistico, ed in particolare l'articolo 3
regolamenta l'assegnazione di contributi per manifestazioni
culturali e scientifiche;
Preso atto che il signor Gianni Nuti, presidente della Società
dei Chitarristi Valdostani di Aosta, ha presentato, con lettera in
data 14 aprile 1999, una richiesta tendente ad ottenere un
contributo per l'organizzazione della settima edizione del Corso
Internazionale di Formazione e Perfezionamento musicale in
programma a Courmayeur nel periodo estivo;
Considerato che il corso si avvale della collaborazione di
docenti di alto livello, appartenenti all'Orchestra Filarmonica di
Torino, nonché di Mario Bricca e Sergio Pugnalin esperti di
informatica musicale;
Appurato che il corso affronterà le seguenti tematiche:
- pratica strumentale, letteratura ed estetica;
- laboratorio di musica da Camera, suonare senza direttore;
- esercitazioni orchestrali, suonare sotto direzione, dirigere
un'orchestra;
- ricerca improvvisativa di gruppo, composizione individuale e
collettiva;
Dato atto che la richiesta è corredata, inoltre, di un
dettagliato preventivo delle spese che ammontano a Lire 58.300.000
così suddivise:
- compenso docenti Lire 43.000.000
- soggiorno docenti Lire 9.000.000
- stampa e spedizione materiale pubblicitario Lire 1.800.000
- spese di segreteria Lire 3.500.000
- affitto pianoforti, percussioni e clavinova Lire 1.000.000
;
Preso atto che l'iniziativa sarà sovvenzionata anche dal Comune
di Courmayeur e dall'Azienda di Promozione Turistica Mont Blanc per
un importo complessivo di Lire 20.000.000 circa;
Atteso che il Servizio Attività Culturali dell'Assessorato
dell'Istruzione e della Cultura ha provveduto all'istruttoria ed
alla valutazione della domanda ritenendola ammissibile a
contributo, ai sensi dell'articolo 3, comma 3 e dell'articolo 8
comma 1 della legge regionale 20 agosto 1993, n. 69;
Verificato che il contributo può pertanto essere determinato in
Lire 20.000.000, corrispondente al 35 per cento circa della spesa
preventivata, ai sensi dell'articolo 3 comma 1 della legge
regionale 20 agosto 1993, n. 69;
Visto l'obiettivo gestionale 120102 - gestione dei finanziamenti
a enti e privati per l'organizzazione di iniziative culturali e
scientifiche;
Richiamata la deliberazione della Giunta regionale n. 2 in data
11 gennaio 1999 concernente l'approvazione del bilancio di gestione
per l'anno 1999 e per il triennio 1999/2001, con attribuzione alle
strutture dirigenziali di quote di bilancio e degli obiettivi
gestionali correlati e di disposizioni applicative, nonché la
circolare n. 4 in data 29 gennaio 1999;
Visto l'articolo 8 del decreto legislativo 22 aprile 1994, n.
320, come modificato dall'articolo 1 del decreto legislativo 16
febbraio 1998, n. 44, in ordine alla sottoposizione dell'atto a
controllo;
Visto il parere favorevole rilasciato dal Capo Servizio Attività
Culturali dell'Assessorato dell'Istruzione e della Cultura ai sensi
del combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto l'articolo 8, comma 2 della legge regionale n. 69/1993 e
dell'articolo 3, comma 1, lettera m) della legge regionale 7
dicembre 1979, n. 66, in ordine alla competenza del consiglio
regionale;
Delibera
1) di approvare la concessione alla Società dei Chitarristi
Valdostani di Aosta (C.F. 91028140076) di un contributo di Lire
20.000.000 (ventimilioni), pari al 35 per cento circa delle spese
preventivate per l'organizzazione della settima edizione del Corso
Internazionale di Formazione e Perfezionamento Musicale in
programma a Courmayeur nel periodo estivo, ai sensi dell'articolo 3
comma 1 della legge regionale 20 agosto 1993, n. 69;
2) di approvare ed impegnare la spesa di lire 20.000.000
(ventimilioni) con imputazione al capitolo 57260 del bilancio di
previsione della Regione per l'anno 1999 ("Contributi ad enti e ad
associazioni culturali ed educative per manifestazioni ed
iniziative culturali e scientifiche"), richiesta n. 3510, che
presenta la necessaria disponibilità;
3) di provvedere alla liquidazione della spesa ai sensi
dell'articolo 58 della legge regionale 27 dicembre 1989, n. 90 e
successive modificazioni in due rate in applicazione dell'articolo
9 della legge regionale 20 agosto 1993, n. 69;
4) di dare atto che il contributo in questione è soggetto alla
ritenuta d'acconto del 4 per cento prevista dal D.P.R. n. 600 del
29 settembre 1973.
Presidente È aperta la discussione generale. Se nessuno chiede
la parola, pongo in votazione la delibera in oggetto:
Consiglieri presenti: 27
Votanti e favorevoli: 22
Astenuti: 5 (Beneforti, Curtaz, Frassy, Squarzino Secondina,
Tibaldi)
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK