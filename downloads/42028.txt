Consiglio Regionale della Valle d'Aosta - Oggetto del Consiglio n. 983 del 23 ottobre 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 983 del 23 ottobre 2019 - Resoconto
OBJET N° 983/XV - Communications du Président du Conseil
régional.
Rini (Presidente) -
Alla presenza di 30 Consiglieri,
possiamo iniziare i lavori. Punto n. 1 all'ordine del giorno.
Colleghi, in apertura di questo Consiglio, vorrei rappresentare,
a nome dell'Ufficio di Presidenza e dell'intera Assemblea
valdostana, la nostra sincera solidarietà e la nostra vicinanza
alle comunità colpite dall'emergenza maltempo nelle vicine regioni
del Piemonte e della Liguria. Vicinanza ancora più sentita perché
il ricordo dell'alluvione del 2000, che peraltro abbiamo ricordato
nella seduta straordinaria della scorsa settimana, è più che mai
persistente e sappiamo quanto fu proprio la Valle d'Aosta a pagare
il prezzo più caro con diciassette morti e danni ingentissimi alle
strutture e al territorio. Quindi ai governatori, all'assemblea e a
tutta la popolazione del Piemonte e della Liguria va la nostra
sincera vicinanza.
Nel corso del Consiglio straordinario di martedì 15 ottobre, a
seguito della presentazione di quattro risoluzioni sulla questione
catalana, curda e siriana, che non sono stati iscritti in quanto
come ho ricordato si trattava di una sessione straordinaria
dell'assemblea, avevo assunto l'impegno di farne un oggetto di mia
comunicazione a questo Consiglio, al fine di poter avviare un
dibattito, ma soprattutto al fine di poter arrivare a prendere una
posizione con il deposito di due atti, che spero trovino la più
ampia condivisione da parte di quest'assemblea. Credo che si stia
lavorando a dei testi congiunti, probabilmente non sono ancora
ultimati appieno, quindi durante il corso della seduta, quando si
troverà l'accordo su questi testi, io vi chiedo di presentarli alla
presidenza e procederemo subito all'iscrizione. Pertanto questi
punti vi chiedo di discuterli al momento in cui li avremo inseriti
all'interno dell'ordine del giorno.
Informo che il 16 ottobre, il presidente del parlamento catalano
Roger Torrent i Ramió ha scritto una lettera che ho trasmesso al
Presidente della Regione e ai capigruppo nella quale illustra la
situazione in Catalogna e, in particolare, dell'ex presidente
Forcadell, condannata a undici anni e mezzo di prigione "per avere
difeso - è quanto scrive il presidente - che nel parlamento di
catalogna si possa discutere di qualsiasi argomento, per avere
garantito il diritto alla rappresentanza politica e la libertà di
espressione dei deputati." Il presidente ha chiesto di porre
attenzione agli eventi e di sostenere o dare impulso a iniziative
volte a risolvere per strade politiche, democratiche e pacifiche il
conflitto politico che vive il suo paese e assicurare così che
nell'Unione europea siano rispettati i diritti e le libertà
fondamentali. Credo che questo invito debba davvero essere fatto
nostro da questa assemblea e credo che gli atti che presenteremo
nel corso di quest'adunanza vadano proprio in questa direzione.
Enfin collègues, je justifie l'absence de notre collègue
Alessandro Nogara qui a perdu sa mère dans la journée de hier. Au
nom du Bureau du Conseil, de l'Assemblée entière et à mon nom
personnel nous lui exprimons nos condoléances sincères et notre
soutien en ce triste moment.
Est-ce qu'il y a des requêtes d'intervention sur mes
communications? On va intervenir après sur les questions que j'ai
citées.
Point 2 à l'ordre du jour, "Communications du Président de la
Région". Pas de communication Président? Point 3 à l'ordre du
jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK