Consiglio Regionale della Valle d'Aosta - Oggetto del Consiglio n. 730 del 23 settembre 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Viabilità
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 730 del 23 settembre 2009 - Resoconto
OGGETTO N. 730/XIII - Interpellanza: "Interventi per la
riqualificazione della rotonda sulla statale 26, all'entrata est di
Quart".
Interpellanza
Constatato che la rotonda sulla statale 26, all'entrata est
di Quart, versa in condizioni pietose, sia per la copertura in
terra non inerbita, sia per la struttura che presenta grossolane
lacune nella continuità del muretto di sostegno sia nella copertura
in pietra dei bordi;
Evidenziato la brutta immagine che da di sé la nostra regione
ai turisti e ai cittadini valdostani rispetto al proprio
territorio;
Preso atto che sarebbe di competenza dell'ANAS mantenere
correttamente tale rotonda ed eventualmente abbellirla come le
tante altre esistenti nella nostra regione;
la sottoscritta Consigliera regionale
Interpella
la Giunta regionale per sapere se intenda attivarsi nei
confronti dell'ANAS perché la rotonda all'entrata est di Quart sia
urgentemente riqualificata ed abbellita.
F.to: Carmela Fontana
Presidente
- La parola alla Consigliera Carmela
Fontana.
Fontana (PD)
- Grazie, Presidente. Lo stato di
manutenzione delle nostre strade e il loro arredo sono le prime
immagini che il turista riceve dalla nostra Regione, è pertanto
poco gradevole dover constatare che sulla strada statale n. 26
all'entrata est di Quart esiste una rotonda di ragguardevoli
dimensioni in uno stato di manutenzione pietoso. La superficie
della rotonda è in terra non inerbita, ciò che dà un aspetto di
cantiere sempre aperto, ma ciò che è peggio dal punto di vista
dell'impatto visivo è che la stessa struttura è in condizioni di
degrado, in quanto il muretto di sostegno presenta più punti in cui
sono presenti brecce o vere e proprie interruzioni di continuità,
così come la copertura in pietra del bordo appare ampiamente
lacunosa. Poiché la manutenzione delle strade statali credo sia di
competenza ancora dell'ANAS, chiedo alla Giunta regionale se
intende intervenire presso questo ente statale, al fine di ottenere
in tempi rapidi la rimessa a nuovo della rotonda di Quart e il suo
abbellimento con fiori o altro, al fine di renderla gradevole, così
come lo sono molte altre nella viabilità regionale e comunale.
Grazie.
Presidente
- La parola all'Assessore alle opere
pubbliche, difesa del suolo e edilizia residenziale pubblica, Marco
Viérin.
Viérin M. (SA-UdC-VdA)
- Grazie, Presidente. Come bene ha
ricordato la collega Fontana, questa rotonda è di proprietà ANAS
essendo anche su sedime ANAS della statale n. 26. Come in altre
occasioni, voglio ringraziare l'ANAS per aver rispettato celermente
e quindi anche rispettato quello che è il compito della Regione e
averci risposto in senso collaborativo in merito a questa
situazione. L'ANAS si è impegnata, poi posso dare copia
all'interpellante, alla sistemazione del rivestimento della corona
centrale della rotatoria e alla messa in ripristino dell'impianto
di irrigazione, ossia quanto sollevato giustamente dalla collega.
Successivamente la stessa ANAS ci dice anche che darà in gestione
al Comune di Quart la manutenzione del verde e dell'impianto di
irrigazione, mentre rimarrà in capo alla stessa ANAS la gestione e
la manutenzione delle strutture formanti la stessa rotonda, quindi
si porta avanti sugli impegni che prenderà nei futuri mesi.
Presidente
- La parola alla Consigliera Carmela
Fontana.
Fontana (PD)
- Ringrazio l'Assessore e mi ritengo
soddisfatta. Finalmente all'entrata di Aosta almeno non vediamo una
rotonda così, che fa rabbrividire, almeno per i turisti che
arrivano; visto che Marguerettaz si adopera tanto per far arrivare
i turisti, adesso ho capito perché tanti turisti scappano!
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK