Consiglio Regionale della Valle d'Aosta - Oggetto del Consiglio n. 1343 del 16 luglio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
INFORMAZIONE
TURISMO E INDUSTRIA ALBERGHIERA
Contributi, incentivi
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1343 del 16 luglio 2015 - Resoconto
OGGETTO N. 1343/XIV - Interrogazione: "Spese sostenute dal
M.I.C.E. per la trasmissione 'Anno che verrà'".
Presidente
- Per la risposta, la parola all'Assessore
Marguerettaz.
Marguerettaz (UV)
- Grazie Presidente.
Due sono le domande.
"Se i partecipanti al corso per
giornalisti pagano la loro partecipazione e se sì, a quanto ammonta
la quota individuale"
: i partecipanti non pagano, perché il
Consiglio direttivo dell'Ordine dei giornalisti della Valle d'Aosta
ha deliberato la gratuità dei corsi di formazione per tutti i
giornalisti iscritti all'albo nazionale. Ovviamente a carico dei
giornalisti rimane il pagamento della sistemazione alberghiera
dagli stessi effettuata direttamente presso le strutture ricettive.
Si precisa che la scelta di organizzare il corso di formazione per
i giornalisti della Valle d'Aosta punta alla presentazione della
Regione come sede privilegiata per incontri formativi sul
giornalismo e sulla montagna, in particolare scegliendo temi
particolari e approcci poco frequenti, sempre legati al territorio.
I corsi tenuti al Breuil-Cervinia hanno trattato temi sulla
sicurezza in montagna, grandi imprese alpinistiche esplicitamente
contrapposte ai luoghi comuni della montagna assassina,
disinvoltamente ripresi talvolta anche da organi di informazione
nazionale. A Courmayeur è stata la volta della sicurezza
alimentare, delle buone pratiche agroalimentari in una regione
alpina con nuove soluzioni e prospettive a tutela della
biodiversità. I corsi sono validi per la formazione professionale
continua dei giornalisti italiani e consentono loro di acquisire
crediti per la formazione obbligatoria. Il contributo offerto al
dibattito sulla montagna e sull'educazione alimentare, sul cibo e
sulla risorsa dei territori è stato molto apprezzato dai
giornalisti e i ritorni per la Valle d'Aosta sono stati
particolarmente significativi: anche in testate che sembravano
ormai ignorare la nostra Regione sono tornati a scrivere della
Valle d'Aosta. Infine si evidenzia che simili eventi sono stati
organizzati anche in altre prestigiose località montane, nostre
competitor,
come Cortina.
Per quanto riguarda la seconda domanda, cioè il contributo di
60.000 alla trasmissione
Anno che verrà
, si comunica che la
predetta trasmissione aveva in quell'edizione previsto sia
cartoline, sia collegamenti diretti presso il Grand Hotel Billia.
La somma utilizzata è stata impiegata a copertura delle spese
tecniche, quindi i collegamenti e tutti i servizi, il
service
necessario, nonché il
cachet
degli artisti
coinvolti in quella manifestazione, erano funzionali pertanto alla
realizzazione di detti collegamenti, approfittando del notevole
impatto mediatico sul grande pubblico della trasmissione. Ricordo
che l'anno scorso era appena terminata la ristrutturazione e si
voleva lanciare il nuovo centro congressuale dando una
comunicazione a livello nazionale della ripresa dei lavori, e
quindi di quello che noi riteniamo un punto di forza dell'offerta
congressuale valdostana che è rappresentata dal centro di
eccellenza di Saint-Vincent.
Presidente
- La parola al Consigliere Cognetta.
Cognetta (M5S)
- Grazie Presidente.
Per riassumere, Assessore, se ho capito bene, i soldi che
dovremmo utilizzare per sviluppare il turismo congressuale in Valle
d'Aosta, per sviluppare quello che dovrebbe essere un discorso di
indotto e che dovrebbe coinvolgere tutta una serie di località
turistiche, ma anche di alberghi e così via, sono stati usati,
invece, uno, sostanzialmente per fare una marchetta ai
giornalisti...poi lei potrà non essere d'accordo, ma secondo me di
questo si è trattato, perché di fatto facciamo fare loro dei corsi
gratuitamente...per loro sono gratuiti, per noi costano, perché noi
abbiamo speso all'incirca 60.000 euro tra una cosa e l'altra, e
questo non può che far piacere, chiaramente, ai
giornalisti...chissà cosa ne pensano tutti gli altri, invece, che i
corsi di formazione per avere crediti formativi se li pagano, a
cominciare per fare un esempio dagli operatori sanitari! L'altro,
invece, riguarda la trasmissione
Anno che verrà
, che
sinceramente non capisco cosa c'entra. Lei ha detto che ci sono
stati dei collegamenti...allora, se è per questo, dovremmo dare dei
soldi per tutti i collegamenti che si fanno per la Valle d'Aosta,
ma questo secondo aspetto non rientra assolutamente con, diciamo
così, l'indirizzo specifico che dovrebbero avere questi soldi che,
ripeto, dovrebbero essere utilizzati per sviluppare il turismo
congressuale in Valle d'Aosta. In particolare, con questi 60.000
euro abbiamo pagato Tony Hadley, che è un artista del gruppo
Spandau Ballet, per 30.000 euro...adesso ci arrivo, glielo
dettaglio con calma...allora, dicevo, abbiamo pagato questo
componente del gruppo Spandau Ballet, dopodiché abbiamo pagato un
po' di attrezzatura tecnica, in particolare degli schermi
posizionati sul palco. Il tutto fa 60.874 euro, nonostante il
milione e 250 mila euro spesi all'anno per fare la stessa
trasmissione. Chissà, se poi uno va a guardare, cos'altro abbiamo
messo in altre cose che non riguardano questo milione e 250 mila
euro, e quindi cosa ci è costato, alla fine, tutto quello che poi
l'anno successivo ci è costato la metà! Perché c'è anche questo da
dire: l'
Anno che verrà
i primi 3 anni ci è costato una
cifra, il quarto ci è costato circa la metà!
Credo quindi che se c'è un continuo sperpero di risorse che
dovrebbero essere indirizzate per sviluppare il mercato privato e
invece vengono utilizzate come
argent de poche
per risolvere
dei problemi rispetto ai soldi che deve mettere in campo
l'Assessorato per fare le proprie iniziative, non credo che questo
sia, diciamo così, il modo migliore di gestire la parte MICE...ma
comunque vedremo più avanti cos'altro ha speso durante quest'ultimo
anno. Grazie.
Presidente
- Punto 10 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK