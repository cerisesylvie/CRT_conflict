Consiglio Regionale della Valle d'Aosta - Oggetto del Consiglio n. 671 del 5 maggio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 671 del 5 maggio 1994 - Resoconto
OBJET N. 671/X - Disegno di legge: "Trasformazione in azienda
regionale dell'unità sanitaria locale della Valle d'Aosta: organi
di gestione".
Capo I - Disposizioni generali
Articolo 1 - (Trasformazione in Azienda regionale dell'Unità
sanitaria loca­le della Valle d'Aosta)
1. Ai sensi dell'articolo 3, comma 1, del decreto legislativo 30
dicembre 1992, n. 502 (Riordino della disciplina in materia
sa­nitaria, a norma dell'articolo 1 della legge 23 ottobre 1992, n.
421),
così come sostituito dall'articolo 4, comma 1, lett. a), del
decreto legislativo 7 dicembre 1993, n. 517, in attesa della
disciplina complessiva, con legge regionale, del Servizio
sanitario
regionale, l'Unità sanitaria locale della Valle d'Aosta è
tra­sformata in Azienda regionale.
2. L'Unità sanitaria locale della Valle d'Aosta, di seguito
de­nominata USL, ha sede in Aosta e competenza sull'intero
terri­torio regionale, è dotata di personalità giuridica pubblica e
di autonomia organizzativa, ammini­strativa, patrimoniale,
con­tabile, gestionale e tecnica.
3. L'USL si conforma, nello svolgimento della propria azione, al
piano sanitario regionale, alle direttive emanate dalla Giunta
regionale, ai programmi di attività da allegarsi al bilancio di
previsione annuale di competenza e di cassa.
4. Per quanto non diversamente disposto dalla presente legge, si
applicano all'USL le norme statali concernenti le Unità sanita­rie
locali.
Articolo 2 - (Organi)
1. Sono organi dell'USL:
a) il Direttore generale;
b) il Collegio dei revisori dei conti.
CAPO II - Direttore generale
Articolo 3 - (Nomina)
1. Il Direttore generale dell'USL è nominato con decreto del
Presidente della Giunta regionale, su conforme delibera della
Giunta medesima, tra gli iscritti in apposito elenco regionale
predisposto, nel rispetto delle vigenti disposizioni in materia di
bilinguismo, da una commissione regionale nominata dal Pre­sidente
della Giunta.
Articolo 4 - (Commissione regionale per la costituzione e
l'aggiornamento dell'elenco regionale)
1. Le domande di iscrizione nell'elenco regionale dei soggetti
in possesso dei requisiti per lo svolgimento della funzione di
Diret­tore generale, sia in fase di costituzione dell'elenco stesso
sia per i successivi aggiornamenti, sono esaminate da una
commissione regionale, nominata con decreto del Presidente della
Giunta re­gionale, su proposta dell'Assessore regionale alla sanità
ed as­sistenza sociale e così composta:
a) un magistrato del Consiglio di Stato con funzioni di
presi­dente di sezione, che la presiede;
b) il dirigente del Servizio della sanità dell'Assessorato
regiona­le della sanità ed assistenza sociale;
c) altri cinque membri, individuati tra soggetti estranei
all'ammi­nistrazione statale e regionale in possesso di compro­vate
competenze ed esperienza nel settore dell'organizzazione e della
gestione dei servizi sanitari e designati, rispettivamente, uno dal
Presidente del Consiglio dei Ministri, uno dal Consiglio nazionale
dell'economia e del lavoro (CNEL), uno dal Ministro della sanità e
due dal presidente della Conferenza permanente per i rapporti tra
lo Stato, le Regioni e le Province autonome.
2. Le mansioni di segretario della commissione di cui al comma 1
sono svolte da un dipendente dell'Asses­sorato regionale della
sanità ed assistenza sociale di livello funzionale non inferiore al
settimo.
3. La commissione regionale procede secondo principi direttivi
che rispecchiano i principi e criteri fissati per gli elenchi
nazio­nali. I principi direttivi devono, in ogni caso, essere
improntati a criteri di verifica dei requisiti e devono essere resi
pubblici mediante pubblicazione degli stessi nel Bollettino
ufficiale della Regione.
Articolo 5 - (Requisiti per l'inserimento nell'elenco
regionale)
1. Possono essere inseriti, a domanda, nell'elenco regionale di
cui all'articolo 3 coloro che presentino i seguenti requisiti:
a) non aver compiuto il sessanta­cinquesimo anno di età;
b) essere in possesso del diploma di laurea e di specifici e
docu­mentati requisiti, coerenti rispetto alle funzioni da svolgere
ed attestanti qualificata attività professionale di direzione
tecnica o amministrativa in enti, strutture pubbliche o private di
media o grande dimensione, con esperienza acquisita per almeno
cin­que anni e comunque non oltre i due anni precedenti a quello
dell'iscrizione;
c) non trovarsi in una delle situazioni indicate all'articolo 3,
comma 11, del d. lgs. 602/1992.
Articolo 6 - (Modalità per l'esame delle domande. Accertamento
della cono­scenza della lingua francese)
1. Il Presidente della Giunta convoca la commissione di cui
all'articolo 4 per l'esame del possesso dei requisiti previsti
dall'articolo 5.
2. Gli aspiranti che, a giudizio della commissione, siano in
pos­sesso dei requisiti richiesti, prima dell'inseri­mento
nell'elenco devono dimostrare la conoscenza della lingua
francese.
3. Per l'accertamento della conoscenza della lingua francese,
consistente in una conversazione, la commissione è integrata, in
qualità di membro esperto, da un insegnante in possesso
dell'abilitazione all'insegnamento della lingua francese nelle
scuole medie superiori, designato con deliberazione della Giunta
regionale.
4. Coloro che non riportano la sufficienza, pari a sei decimi,
nella prova di lingua francese non possono venire inseriti
nell'elenco regionale.
5. Terminato l'espletamento della prova di accertamento della
conoscenza della lingua francese, la commissione di cui
all'arti­colo 4 si riunisce nuovamente per l'approvazione
dell'elenco.
Articolo 7 - (Rapporto di lavoro)
1. Il rapporto di lavoro conseguente alla nomina è a tempo
pie­no, regolato da contratto di diritto privato a termine, di
durata quinquennale e rinnovabile. Detto rapporto non può comunque
protrarsi oltre il settantesimo anno di età.
2. I contenuti di tale contratto, ivi compresi i criteri per la
de­terminazione degli emolumenti, sono stabiliti, sulla base delle
disposizioni del decreto del Presidente del Consiglio dei Mini­stri
di cui all'articolo 3, comma 6, del d. lgs. 502/1992, così come
sostituito dall'articolo 4, comma 1, lett. d), del d. lgs.
517/1993.
3. In sede di prima applicazione, qualora al momento della
no­mina del Direttore generale non sia ancora emanato il decreto
del Presidente del Consiglio dei Ministri richiamato al comma 2, il
contenuto del contratto è stabilito con deliberazione della Giunta
regionale. In tal caso, anche qualora si proceda al rin­novo della
nomina, dovrà provvedersi alla stipula di un nuovo contratto che
tenga conto delle indicazioni contenute nel citato decreto del
Presidente del Consiglio dei Ministri.
Articolo 8 - (Competenze)
1. Spettano al Direttore generale:
a) la legale rappresentanza dell'USL;
b) l'esercizio di tutte le funzioni e l'adozione di tutti i
provvedi­menti inerenti alla gestione dell'USL;
c) la verifica della corretta ed economica gestione delle
risorse attribuite ed introitate nonché dell'imparzialità e del
buon an­damento dell'azione ammini­strativa. Per tale verifica, che
av­viene mediante valutazioni comparative dei costi, dei
rendimen­ti e dei risultati, il Direttore generale potrà avvalersi
dell'appo­sito servizio di controllo interno di cui all'articolo
20, comma 2, del decreto legislativo 3 febbraio 1993, n. 29
(Razionalizzazione dell'organizzazione delle amministrazioni
pubbliche e revisione della disciplina in materia di pubblico
impiego, a norma dell'articolo 2 della legge 23 ottobre 1992, n.
421), così come modificato dall'articolo 6 del decreto legislativo
10 novembre 1993, n. 470, che sarà istituito e regolato con la
legge regionale che fisserà le modalità organizzative e di
funzionamento dell'USL.
Articolo 9 - (Cause di decadenza e sostituzione)
1. Nei casi in cui ricorrano gravi motivi o la gestione presenti
una situazione di grave disavanzo o in caso di violazione di leg­gi
o di principi di buon andamento e di imparzialità
dell'am­ministrazione, la Giunta regionale procede alla risoluzione
del contratto e dichiara la decadenza del Direttore generale. Il
Pre­sidente della Giunta può, quindi, nominare un nuovo Direttore
generale con le modalità di cui all'articolo 3.
2. In caso di vacanza dell'ufficio o nei casi di assenza o
impe­dimento del Direttore generale, le relative funzioni sono
svolte dal Direttore amministrativo o dal Direttore sanitario su
delega del Direttore generale o, in mancanza di delega, dal
Direttore più anziano d'età. Ove l'assenza o l'impedimento si
protragga oltre sei mesi si procede alla sostituzione che avviene
con le stes­se modalità previste dall'articolo 3 per la nomina.
Articolo 10 - (Ineleggibilità ? incompatibilità)
1. Al Direttore generale dell'USL della Valle d'Aosta si
applica­no le cause di ineleggibilità e di incompatibilità previste
per il Direttore generale dall'articolo 3, comma 9, del d. lgs.
602/1992, così come sostituito dall'articolo 4, comma 1, lett. f),
del d. lgs. 517/1993.
2. Le disposizioni regolanti l'ineleggibilità e
l'incompatibilità del Direttore generale si applicano anche al
Direttore ammini­strativo ed al Direttore sanitario, con eccezione
dell'incompati­bilità conseguente alla sussistenza di un rapporto
di lavoro di­pendente, ancorché in regime di aspettativa senza
assegni, con l'Unità sanitaria locale presso cui sono esercitate le
funzioni, che vale solo per il Direttore generale.
Articolo 11 - (Pareri degli organi ausiliari e consultivi)
1. Il Direttore generale è coadiuvato dal Direttore
amministra­tivo, dal Direttore sanitario, dal Consiglio dei
sanitari nonché dal Coordinatore dei servizi sociali nel caso in
cui tale figura, in conformità a quanto stabilito dall'articolo 18,
sia istituita.
2. I pareri che gli organi di cui al comma 1 devono fornire al
Direttore generale vanno resi nel termine perentorio di dieci
giorni dalla richiesta; trascorso tale termine senza che il parere
sia intervenuto, il Direttore generale può senz'altro
provvedere.
3. I pareri degli organi di cui al comma 1 sono obbligatori, ma
non vincolanti: il Direttore generale può provvedere in difformi­tà
al parere espressogli. In tal caso è però tenuto a motivare i
provvedimenti assunti in difformità. Analogo obbligo di
moti­vazione sussiste nel caso in cui il Direttore generale
provveda in assenza di parere una volta trascorso il termine di
dieci giorni dalla richiesta.
Capo III - Collegio dei revisori dei conti
Articolo 12 - (Composizione e funzionamento)
1. Il Collegio dei revisori dei conti è composto da cinque
mem­bri, così designati:
a) due dal Consiglio regionale secondo le procedure previste
dalla legge regionale 27 marzo 1991, n. 12 (Criteri per le nomi­ne
e le designazioni di competenza regionale);
b) due dal Ministro del tesoro, scelti tra funzionari della
Ragio­neria generale dello Stato;
c) uno dalla Conferenza dei Sindaci.
2. I membri designati, con eccezione di quelli designati dal
Mi­nistro del tesoro, debbono essere cittadini iscritti nelle liste
elettorali di un Comune della Valle d'Aosta, eleggibili a
consi­glieri comunali e iscritti nel registro previsto
dall'articolo 1 del decreto legislativo 27 gennaio 1992, n. 88
(Attuazione della di­rettiva n. 84/253/CEE, relativa
all'abilitazione delle persone incaricate del controllo di legge
dei documenti contabili).
3. Il Collegio dei revisori dei conti è nominato dal Direttore
ge­nerale con specifico provvedimento. La durata del Collegio dei
revisori dei conti è fissata in cinque anni; i poteri dei membri
del collegio sono comunque prorogati fino alla nomina del nuo­vo
collegio. I componenti possono essere riconfermati.
4. La prima seduta del collegio viene convocata e presieduta,
fi­no all'insediamento del presidente, dal Direttore generale.
5. Nella prima seduta il collegio procede innanzitutto ad
elegge­re nel proprio seno, a maggioranza assoluta dei componenti,
il presidente. Ove nessun componente riporti tale maggioranza nelle
prime due votazioni, a partire dalla terza è sufficiente la
maggioranza semplice.
6. Il presidente dura in carica quanto il collegio che lo ha
eletto; i suoi poteri sono prorogati fino all'elezione del nuovo
presiden­te.
7. Con le stesse modalità necessarie all'elezione del presidente
è eletto un vice presidente con il compito di sostituire il
presidente in caso di assenza o impedimento o temporanea vacanza
dalla carica.
8. Il collegio si riunisce almeno una volta al mese presso la
sede dell'USL.
9. Per la validità delle adunanze è necessaria la presenza di
almeno tre componenti. In caso di contemporanea assenza del
presidente e del vice presidente esercita le funzioni di presidente
il più anziano d'età dei presenti. In ogni caso le decisioni del
collegio devono essere assunte a maggioranza assoluta.
10. I membri del collegio, per l'esercizio delle loro funzioni,
pos­sono prendere visione di tutti gli atti amministrativi e
contabili e svolgere verifiche presso gli uffici e i servizi
dell'USL.
11. Ai membri del collegio spetta una indennità mensile di
cari­ca nella misura stabilita dalla Giunta regionale tenendo conto
del fatto che l'indennità annua lorda spettante ai componenti del
collegio è fissata in misura pari al dieci per cento degli
emolumenti del Direttore generale. Al presidente del collegio
compete una maggiorazione pari al venti per cento dell'inden­nità
fissata per gli altri componenti. Agli stessi compete altresì il
rimborso delle spese di viaggio e l'indennità di missione nei casi
e secondo le modalità previste per il personale dei ruoli
nominativi regionali del personale del Servizio sanitario
regio­nale di posizione funzionale apicale.
Articolo 13 - (Competenze)
1. Il Collegio dei revisori dei conti vigila sulla gestione
ammi­nistrativo?contabile e sull'osservanza delle leggi da parte
dell'USL. In particolare il collegio:
a) controlla i rendiconti di cui all'articolo 50, comma 2, della
legge 23 dicembre 1978, n. 833 (Istituzione del servizio sanitario
nazionale), come modificato dal decreto?legge 30 dicembre 1979, n.
663 (Finanziamento del Servizio sanitario nazionale nonché proroga
dei contratti stipulati dalle pubbliche amministrazioni in base
alla L. 1° giugno 1977, n. 285, sulla occupazione giova­nile),
convertito, con modificazioni, in legge 29 febbraio 1980, n. 33, li
sottoscrive e redige una relazione trimestrale sulla gestio­ne
amministrativo-­contabile dell'USL da trasmettere alla Giunta
regionale, ai Ministri della sanità e del tesoro e al Diret­tore
generale;
b) accerta la regolarità delle scritture e delle operazioni
contabi­li, nonché la regolarità del rendiconto generale annuale e
la sua rispondenza alle risultanze dei libri e registri
obbligatori;
c) redige una propria relazione da allegare al rendiconto
gene­rale annuale;
d) procede, almeno ogni trimestre, alle verifiche di cassa ed
ef­fettua, almeno una volta all'anno, riscontri sull'esistenza dei
valori e dei titoli in proprietà, deposito, cauzione o
custodia;
e) riferisce al Direttore generale, alla Giunta regionale ed
alla Conferenza dei Sindaci, sui risultati dell'attività di
vigilanza, esprimendo anche valutazioni circa i livelli di
economicità e di efficienza conseguiti nella gestione delle
spese;
f) può chiedere notizie al Direttore generale sull'andamento
dell'USL;
g) svolge ogni altra attribuzione ad esso affidata da
disposizioni di legge statali o regionali.
Articolo 14 - (Cause di decadenza o sostituzione)
1. Ove, a seguito di decadenza, dimissioni, decessi,
sopravvenu­ta incom­patibilità o qualsiasi altra causa di
cessazione antici­pata dalla carica il Collegio dei revisori dei
conti risultasse mancante di uno o più componen­ti, il Direttore
generale prov­vede ad acquisire le nuove designazioni dalle
amministrazioni competenti. In caso di mancanza di più di due
compo­nenti do­vrà procedersi alla ricostituzione dell'intero
collegio.
2. Qualora il Direttore generale non proceda alla ricostituzione
del collegio entro trenta giorni, il Presidente della Giunta, con
proprio decreto, provvede a costituirlo in via straordinaria con un
funzionario della Regione e due designati dal Ministro del
tesoro.
3. Il collegio straordinario cessa le proprie funzioni all'atto
dell'insediamento del collegio ordinario.
Articolo 15 - (Incompatibilità)
1. Non possono far parte del Collegio dei revisori dei conti e,
se nominati, decadono dall'ufficio:
a) coloro che si trovino in uno dei casi di ineleggibilità o
incom­patibilità a consigliere comunale;
b) i membri della Conferenza dei Sindaci;
c) il Direttore generale in carica, i suoi parenti ed affini
fino al secondo grado;
d) i dipendenti dell'USL, gli operatori legati da rapporto
con­venzionale con la stessa, coloro che siano comunque legati da
un rapporto continuativo di prestazione d'opera retribuita con
l'USL medesima, nonché i suoi fornitori;
e) i titolari, i soci, gli amministratori, i gestori di
istituzioni sa­nitarie private ubicate nel territorio regionale,
nonché chi, a qualsiasi titolo, svolga in modo continuativo
attività retribuita presso tali istituzioni;
f) coloro che abbiano lite pendente per questioni attinenti
l'atti­vità dell'USL, ovvero, avendo un debito liquido ed esigibile
ver­so di essa, siano stati regolarmente costituiti in mora ai
sensi dell'articolo 1219 del codice civile, oppure si trovino nelle
condi­zioni di cui al comma secondo dello stesso articolo.
Capo IV - Organi ausiliari e consultivi
Articolo 16 - (Direttore amministrativo)
1. Il Direttore amministrativo è assunto con provvedimento
mo­tivato del Direttore generale fra laureati in discipline
giuridiche o economiche che non abbiano compiuto il
sessantacinquesimo anno di età e che abbiano svolto per almeno
cinque anni una qualificata attività di direzione tecnica o
amministrativa in enti o strutture sanitarie pubbliche o private di
media o grande di­mensione.
2. Al rapporto di lavoro si applica la disciplina prevista
dall'articolo 7 per il rapporto di lavoro del Direttore
generale.
3. Il Direttore amministrativo cessa dall'incarico entro tre
mesi dalla data di nomina del nuovo Direttore generale e può essere
riconfermato. Per gravi motivi il Direttore amministrativo può
essere sospeso o dichiarato decaduto dal Direttore generale con
provvedimento motivato.
4. La nomina a Direttore amministrativo non può comunque es­sere
conferita a soggetti che si trovino in una delle situazioni
indicate all'articolo 3, comma 11, del d. lgs. 502/1992.
5. Il Direttore amministrativo dirige i servizi amministrativi
dell'USL e fornisce parere obbligatorio al Direttore generale sugli
atti relativi alle materie di competenza.
Articolo 17 - (Direttore sanitario)
1. Il Direttore sanitario è assunto con provvedimento motivato
del Direttore generale fra i laureati in medicina in possesso
dell'idoneità nazionale all'esercizio di funzioni di direzione
pre­vista dall'articolo 17 del d. lgs. 502/1992 che non abbiano
compiuto il sessantacinquesimo anno di età e che abbiano svolto per
almeno cinque anni qualificata attività di direzione
tecnico­sanitaria in enti o strutture sanitarie, pubbliche o
private, di media o grande dimensione.
2. Ai fini del conferimento dell'incarico di Direttore
sanitario, fino all'espleta­mento degli esami nazionali svolti
secondo le procedure previste dal bando nazionale di cui
all'articolo 17, comma 6, del d. lgs. 502/1992, sono valide le
idoneità consegui­te in "Igiene, epidemiologia e sanità pubblica",
in "Organizzazione dei servizi sanitari di base" e in "Igiene e
orga­nizzazione dei servizi ospedalieri".
3. Al Direttore sanitario si applica quanto previsto per il
Diret­tore amministra­tivo dall'articolo 16, commi 2, 3 e 4.
4. Il Direttore sanitario dirige i servizi sanitari e fornisce
parere obbligatorio al Direttore generale sugli atti relativi alle
materie di competenza.
Articolo 18 - (Coordinatore dei servizi sociali)
1. Nel caso in cui i singoli enti locali decidano di delegare
all'USL la gestione di attività o servizi socio­assistenziali, a
tale gestione sovrintende il Coordinatore dei servizi sociali.
2. Il Coordinatore dei servizi sociali è eventualmente assunto,
con provvedi­mento motivato del Direttore generale, fra i lau­reati
in discipline giuridiche o sociali che non abbiano compiuto il
sessantacinquesimo anno di età e che abbiano svolto per al­meno
cinque anni qualificata attività di direzione in enti o strutture
pubbliche o private, di media o grande dimensione.
3. Al Coordinatore dei servizi sociali si applica quanto
previsto per il Direttore amministrativo dall'articolo 16, commi 2,
3 e 4, con l'avvertenza che gli oneri conseguenti al pagamento
degli emolumenti al Coordinatore dei servizi sociali sono a totale
ca­rico, in concorso fra di loro, degli enti locali che abbiano
deciso di delegare all'USL la gestione di attività o servizi
so­cio?assistenziali.
Articolo 19 - (Accertamento della conoscenza della lingua
francese del Diret­tore amministrativo, del Direttore sanitario e
del Coordinatore dei servizi sociali? Costituzione di
commissione)
1. Prima dell'adozione del provvedimento di assunzione, il
Di­rettore amministra­tivo, il Direttore sanitario ed il
Coordinatore dei servizi sociali devono dimostrare la conoscenza
della lingua francese.
2. Per l'accertamento della conoscenza della lingua francese del
Direttore amministrativo, del Direttore sanitario e del
Coordi­natore dei servizi sociali è costituita una commissione,
unica per le tre figure, composta da:
a) il Direttore generale, che la presiede;
b) il Dirigente del Servizio della sanità dell'Assessorato
regio­nale della sanità ed assistenza sociale;
c) un insegnante in possesso dell'abilitazione all'insegnamento
della lingua francese nelle scuole medie superiori, designato con
deliberazione della Giunta regionale, quale membro esperto.
3. La prova di accertamento della conoscenza della lingua
fran­cese, in analogia a quanto previsto dall'articolo 6 per il
Diretto­re generale, consiste in una conversazione. Chi non riporta
la sufficienza, pari a sei decimi, in tale prova non può essere
no­minato Direttore amministrativo, Direttore sanitario o
Coordi­natore dei servizi sociali.
Articolo 20 - (Consiglio dei sanitari)
1. É istituito il Consiglio dei sanitari, organismo elettivo con
funzioni di consulenza tecnico?sanitaria presieduto dal Diretto­re
sanitario. Esso è composto di altri dieci membri tratti dalle
seguenti componenti:
a) sei eletti tra i medici dipendenti dall'USL in modo che
quat­tro siano espressione della componente medica ospedaliera e di
questi almeno due siano eletti fra il personale inquadrato nel
secondo livello dirigenziale; è comunque assicurata la presenza di
un medico veterinario;
b) due eletti fra gli operatori sanitari laureati;
c) uno eletto in rappresentanza del personale
infermieristico;
d) uno eletto in rappresentanza del personale
tecnico?sanitario.
2. Il Consiglio dei sanitari dura in carica cinque anni.
3. Le modalità di elezione e di funziona­mento del Consiglio dei
sanitari sono stabilite con deliberazione della Giunta regionale,
tenendo conto dei seguenti criteri:
a) sono elettori ed eleggibili i dipen­denti di ruolo
appartenenti alle rispettive componenti di personale di cui al
comma 1;
b) la votazione avviene mediante l'espressione di una unica
preferenza separatamente per ciascuna delle seguenti compo­nenti:
1) medici ospedalieri;
2) medici non ospedalieri;
3) veterinari;
4) laureati non medici;
5) personale infermieristico;
6) tecnici sanitari.
4. Il Consiglio dei sanitari esprime i pareri previsti
dall'articolo 3, comma 12, del d. lgs. 502/1992, così come
sostituito dall'ar­ticolo 4, comma 1, lett. h), del d. lgs.
517/1993.
Articolo 21 - (Conferenza dei Sindaci)
1. Entro settantacinque giorni dallo svolgimento delle elezioni
amministra­tive in cui si procede al rinnovo della maggior parte
delle amministrazioni comunali della Valle d'Aosta, l'As­sessore
regionale alla sanità ed assistenza sociale convoca la Conferenza
dei Sindaci che è composta da tutti i Sindaci della Valle
d'Aosta.
2. In sede di prima applicazione, la Conferenza dei Sindaci è
convocata entro trenta giorni dalla data di entrata in vigore della
presente legge.
3. La prima seduta del collegio viene convocata e presieduta,
fi­no all'insediamento del presidente, dall'Assessore regionale
alla sanità ed assistenza sociale che procede innanzitutto, con
l'ausi­lio del Sindaco più giovane di età che funge da segretario,
all'appello nominale. Perché la Conferenza possa validamente
deliberare è necessaria la presenza della maggioranza assoluta dei
componenti. Ove non si raggiunga tale maggioranza nelle prime due
riunioni, a partire dalla terza è sufficiente la presen­za di un
terzo dei componenti.
4. Nella prima riunione valida, la Conferenza dei Sindaci
pro­cede innanzitutto ad eleggere nel proprio seno, a maggioranza
assoluta dei presenti, il presidente. Qualora nessuno raggiunga
tale maggioranza nelle prime due votazioni, a partire dalla ter­za
è sufficiente la maggioranza semplice.
5. Con le stesse modalità necessarie all'elezione del presidente
è quindi eletto un vice presidente destinato a sostituire il
presi­dente in caso di assenza o impedimento o temporanea vacanza
dalla carica.
6. Sempre nella prima riunione valida la Conferenza dei Sin­daci
procede quindi alla designazione del componente del colle­gio dei
revisori dei conti di sua spettanza ed all'elezione di cin­que
rappresentanti della Conferenza nell'organismo esecutivo della
stessa, che assume la denominazione di Giunta esecutiva della
Conferenza dei Sindaci.
7. Tutte le votazioni concernenti persone avvengono a scrutinio
segreto mediante schede.
8. Per quanto riguarda le modalità di elezione dei
rappresen­tanti della Conferenza nella Giunta esecutiva, ogni
Sindaco può indicare fino ad un massimo di tre nominativi scelti
tra i Sin­daci dei comuni della Valle d'Aosta regolarmente in
carica. Qualora in una scheda sia indicato il nominativo di una
perso­na che non svolge le funzioni di Sindaco, tale preferenza
viene annullata senza tuttavia annullare la scheda nel suo
complesso. Risultano eletti nella Giunta esecutiva i cinque Sindaci
che hanno riportato il maggior numero di voti.
9. In caso di contemporanea assenza del presidente e del vice
presidente le funzioni di presidente sono svolte dal più anziano
d'età fra i presenti.
10. La Conferenza e la Giunta esecutiva intrattengono rapporti
con l'USL tramite il Direttore generale. Il Direttore generale è
tenuto a partecipare alle sedute della Conferenza e della Giunta
esecutiva su invito, rispettivamente, del Presidente della
Confe­renza o della Giunta esecutiva.
11. La Conferenza dei Sindaci resta in carica quattro anni.
12. La Conferenza dei Sindaci, convocata dal presidente o da chi
ne fa le veci, salvo il caso di cui al comma 3, si riunisce su
richiesta dell'Assessore regionale alla sanità ed assistenza
so­ciale o della Giunta esecutiva della Conferenza o di un terzo
dei membri della Conferenza.
13. Entro sessanta giorni dall'entrata in vigore della presente
legge, la Giunta regionale, sentita la sezione regionale
dell'As­sociazione nazionale dei comuni d'Italia (ANCI), adotta un
ap­posito regolamento regionale, da presentare in Consiglio
regio­nale per l'appro­vazione, volto a disciplinare le modalità di
funzionamento della Conferenza dei Sindaci e della sua Giunta
esecutiva. Nelle more dell'adozione di tale regolamento, per quanto
non previsto dalla presente legge, si applica il regola­mento
comunale di Aosta.
Articolo 22 - (Giunta esecutiva della Conferenza dei
Sindaci)
1. La Giunta esecutiva della Conferenza dei Sindaci è costituita
dai cinque componenti eletti dalla Conferenza dei Sindaci se­condo
le modalità indicate all'articolo 21.
2. La Giunta esecutiva è nominata con decreto del Presidente
della Giunta regionale ed ha lo stesso periodo di durata in cari­ca
della Conferenza dei Sindaci di cui è espressione. I suoi pote­ri
sono prorogati fino all'insedia­mento della nuova Conferenza.
3. Ove un posto di componente della Giunta esecutiva della
Conferenza dei Sindaci si renda vacante, per qualsiasi motivo,
prima della scadenza dell'intera Giunta esecutiva, si procede ad
una nuova elezione con le modalità di cui all'articolo 21, con
l'avvertenza, tuttavia, che le preferenze non potranno essere
su­periori al numero dei Sindaci da eleggere. Qualora una scheda
presenti un numero di preferenze superiori a quello dei posti
va­canti, le preferenze eccedenti sono annullate senza annullare la
scheda nel suo complesso.
4. Alla Giunta esecutiva della Conferenza dei Sindaci
spetta:
a) provvedere alla definizione, nell'am­bito della
programma­zione regio­nale, delle linee di indirizzo per
l'impostazione pro­grammatica del­l'attività;
b) esaminare il bilancio pluriennale di previsione e il bilancio
di esercizio e rimettere alla Regione le relative osservazioni;
c) verificare l'andamento generale dell'attività e contribuire
alla definizione dei piani programmatici trasmettendo le proprie
valutazioni e proposte al Direttore generale e alla Regione.
5. L'esame del bilancio pluriennale di previsione e del bilancio
di esercizio e la remissione alla Regione delle osservazioni
rela­tive nonché la trasmissione al Direttore generale e alla
Regione delle proprie valutazioni sui piani programmatici deve
avvenire entro il termine perentorio di trenta giorni dalla
trasmissione degli atti suddetti da parte dei competenti uffici
dell'USL. Tra­scorso tale termine i competenti uffici possono
senz'altro pro­muovere la prosecuzione degli atti suddetti.
Capo V - Norme finali
Articolo 23 - (Abrogazione di norme)
1. Dalla data di entrata in vigore della presente legge sono
abrogate le seguenti leggi regionali:
a) articolo da 1 a 25 della legge regionale 22 gennaio 1980, n.
2 (Organizzazione dei servizi sanitari e socio?assistenziali della
Valle d'Aosta per la costituzione del servizio socio?sanitario
re­gionale), così come modificati dagli articoli da 1 a 10 della
leg­ge regionale 8 aprile 1986, n. 14;
b) articolo da 31 a 47 della legge regionale 2/1980;
c) legge regionale 15 dicembre 1982, n. 91 (Norme concernenti il
collegio dei revisori dell'Unità sanitaria locale della Valle
d'Aosta), così come modificata dalla legge regionale 22 aprile
1985, n. 18;
d) articolo 11 della legge regionale 14/1986.
Articolo 24 - (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubbli­cazione nel Bollettino ufficiale della Regione.
Presidente -
Si passa all'esame del disegno di
legge n. 46, che è stato iscritto all'ordine del giorno del
Consiglio nella giornata di ieri.
Ha chiesto la parola il relatore, Consigliere Perron.
Perron (UV) -
Essendo due i relatori di questo
disegno di legge, il sottoscritto e il Consigliere Squarzino, il
sottoscritto voleva fare alcune considerazioni di carattere più
generale sul decreto legislativo 502, che è quello che ha dettato
delle nuove norme per il riordi­namento del servizio sanitario
nazionale, lasciando l'onore, for­se l'onere, al collega Squarzino,
per entrare in un esame un po' più dettagliato del disegno di legge
in questione.
Dopo alcuni anni di dibattiti e di polemiche, possiamo dire che
questa riforma sanitaria che è stata tanto attesa può passare alla
prova dei fatti. Questo famoso decreto 502, che è rimasto in
sospeso per circa un anno, è andato in porto con il ministro
Ga­ravaglia. Devo ricordare che l'impostazione l'aveva data il
mi­nistro Donat Cattin, poi lo stesso decreto è passato nelle mani
di De Lorenzo ed è stato approvato solamente con il ministro
Garavaglia. Dopo questo travaglio legislativo, questo
decreto-legge, che ha recepito in parte le osservazioni che le
commis­sioni parlamentari avevano fatto e che la stessa conferenza
stato-regioni aveva fatto, finalmente ha ottenuto il via
definiti­vo del governo.
Questo decreto-legge 502/92, che è stato poi modificato dal
de­creto-legge 517/93, ha dettato delle norme che regolano il
pro­cesso di riordinamento del servizio sanitario nazionale. La
normativa prevede tutta una serie di adempimenti per le re­gioni,
che vanno dalla rielaborazione del piano sanitario regio­nale,
all'emanazione di una legge regionale sull'ordinamento dell'USL,
una legge sulla contabilità, una legge sul sistema fi­nanziario
della medesima. Quindi la trasformazione dell'USL in azienda
comporterà la riorganizzazione dei servizi, l'ado­zione di nuovi
strumenti di gestione e di controllo, la definizio­ne dei livelli
assistenziali e del sistema di qualità dei servizi che sono a
garanzia dei cittadini.
Va anche evidenziato che il quadro normativo in cui le regioni
si sono trovate a muoversi per l'applicazione di questa riforma
sanitaria è in qualche modo complesso, anche frammentario, per il
fatto che vi sono state una serie di iniziative che nel frattempo
erano state assunte e che possono sintetizzarsi in questo modo. Vi
è stato il ricorso alla Corte costituzionale da parte di numerose
regioni, fra cui anche la Valle d'Aosta; vi è stato l'utilizzo
dello strumento referendario da parte di forze politiche e sociali
per chiedere l'abrogazione o totale o di signi­ficative parti di
questo decreto-legge; vi è stata anche la predi­sposizione di un
disegno di legge, sempre su questa materia, di iniziativa
popolare.
Se da una parte le innovazioni sono queste, quali sono gli
aspetti forse più discutibili di questa riforma sanitaria, che il
502/92 introduce?
Innanzitutto va evidenziata una eccessiva impostazione
cen­tralistica, impostazione che riduce le regioni in qualche modo
ad essere delle pure esecutrici di decisioni che sono già prese a
livello nazionale. Vi è stata una eccessiva accelerazione di un
processo di transizione, che ha dettato delle norme ma ha por­tato
una scarsa attenzione a quella che era l'effettiva fattibilità
delle norme in questione. Vi è stata anche una mancata ricerca di
un consenso sociale su questo e vi è stata una scarsa
consi­derazione per le categorie più deboli.
Nei confronti di questo decreto vi sono state delle
contestazioni sia politiche sia giuridiche. Ricordavo che
l'impostazione origi­naria di questo decreto legge l'ha data il
ministro Donat Cattin, il decreto è poi passato al ministro De
Lorenzo, infine è andato in porto con il ministro Garavaglia;
pertanto quella imposta­zione che era stata data originariamente è
stata quasi comple­tamente stravolta e quel processo di
riordinamento della sanità è andato avanti in qualche modo in
pezzi, con dei sussulti, con dei cambiamenti di linea, e in realtà
con lo scioglimento delle camere anticipate è approdato ad una
logica totalmente diversa da quella che era stata la logica
ispiratrice.
Quindi eravamo in presenza di un quadro complesso, eravamo in
presenza di contestazioni politiche e giuridiche nei confronti di
questo decreto legge. Tuttavia credo sia necessario creare dei
supporti ed anche dei presupposti per realizzare questa
tra­sformazione del servizio sanitario nazionale, così come
concepi­ta in questa legge delega e nel successivo decreto
legislativo che poi è modificato. É necessario avviare questo
processo di tra­sformazione anche nella nostra regione, almeno in
quelle parti che vanno nella direzione che mi sembra da più parti
auspicata di uno snellimento delle strutture burocratiche e della
creazio­ne di una USL come azienda autonoma.
In questo contesto vanno evidenziati, a seguito di questa
rifor­ma, quelli che sono i compiti delle regioni; forse possiamo
dire che una delle parole d'ordine sulle quali si regge tutto
questo impianto della riforma è forse la regionalizzazione del
servizio sanitario nazionale. La 502 delinea dei nuovi assetti, i
quali ampliano le competenze regionali che comprendono: funzioni
legislative ed amministrative in materia di assistenza sanitaria ed
ospedaliera, l'organizzazione dei servizi e l'attività di tutela
della salute, i criteri di finanziamento dell'azienda e della USL e
di quelle ospedaliere, gli indirizzi tecnici, il controllo della
gestione e la valutazione delle qualità delle prestazioni
sanita­rie che vengono offerte.
Oltre a tutto questo, le regioni continuano comunque a svolgere
quell'attività di programmazione, che già gli apparteneva e che era
già prevista con legge 833/78, attività di programmazione che è
rimasta tante volte sulla carta perché non si è mai proce­duto alla
adozione di un piano sanitario nazionale. Questo pia­no sanitario
nazionale è stato finalmente varato dal governo, d'intesa anche con
la conferenza stato-regioni.
Quindi da una parte se è vero che le USL saranno o dovranno
essere dotate di autonomia gestionale e finanziaria, è altrettan­to
vero che spetterà comunque alla regione decidere su alcune
questioni. Tra queste: la riduzione delle USL stesse e la loro
articolazione nel territorio, ma questo problema non si pone per la
Valle d'Aosta perché vi è una unica USL; l'individuazione degli
ospedali-azienda e su questo torneremo successivamente; spetta
ancora alle regioni il potere di nomina e il potere di re­voca dei
direttori manager delle aziende sanitarie e ospedaliere.
Anche là dove bisogna regolare il rapporto fra pubblico e
priva­to, il ruolo delle regioni è posto in primo piano: alle
regioni spetta infatti adottare i provvedimenti che sono necessari
per instaurare dei nuovi rapporti con le strutture private. Quindi
gli adempimenti che spettano le regioni e che spettano anche la
regione autonoma Valle d'Aosta sono di ampia portata e forse la
fattibilità di tali adempimenti deve tener conto di alcuni fattori
che sono pregiudiziali: le scelte politiche di fondo che il
Consiglio regionale dovrà fare, le risorse umane di cui
l'ammi­nistrazione regionale dispone, il coinvolgimento dell'USL,
in ultima analisi sarà anche da valutare l'eventuale utilizzo di
ri­sorse esterne.
Direi che le scelte politiche di fondo costituiscono un punto
fon­damentale, in quanto bisognerà fornire le direttive politiche
lungo le quali muoversi, e questo è un compito che dovrà assol­vere
questo Consiglio regionale. Fra i vari compiti vi è anche quello
della tutela dei cittadini, quello di cercare di offrire un
prodotto alla gente che sia il più possibile rispondente alle
aspettative, alle domande dei cittadini, e non solo affrontare il
problema dei servizi, di come sono organizzati e di chi
comanda.
Uno dei cardini che questa riforma sanitaria affronta è proprio
la trasformazione dell'USL in azienda, quale ente strumentale della
regione. Ente strumentale che è dotato di personalità giuridica
pubblica, di autonomia organizzativa, amministra­tiva,
patrimoniale, contabile, gestionale e tecnica, come recita
l'articolo 3 del decreto legislativo 502.
A mio avviso in termini di crescita e di efficienza, se possiamo
chiamarla così, questa legge consente o dovrebbe consentire,
trasformando le USL in aziende, di far finire in qualche modo quei
"carrozzoni", come erano definiti fino adesso, per sostituirli con
delle strutture efficienti, dove si persegue sia la qualità, sia il
migliore impiego delle risorse umane, delle risorse strumen­tali e
finanziarie. Aziendalizzare l'USL significa anche che bi­sogna
individuare i centri di responsabilità, perché in qualche modo si è
azienda solo se ognuno che impiega le risorse rispon­de poi
dell'impiego di quello che ha fatto.
A proposito di ospedale, credo sia bene ricordare che il
Consi­glio regionale aveva già fatto una scelta ben precisa in
questo senso; aveva già deciso di non scorporare l'azienda
ospedaliera dell'USL, mantenendo quindi in piedi l'attuale
struttura ospe­daliera di una unica USL su scala regionale che
comprende il presidio ospedaliero.
Per proseguire nella strada della riforma da un punto di vista
legislativo sarà necessario elaborare perlomeno altri due dise­gni
di legge. Il primo, una legge di funzionamento e di organiz­zazione
della USL; un secondo, sul patrimonio e sulla contabili­tà della
stessa. I termini per legiferare che fissava il 502 sono scaduti da
tempo, ma al di là del fatto di non aver potuto ri­spettare questi
termini che erano imposti da un punto di vista legislativo, bisogna
utilizzare al meglio questo periodo di tran­sizione per mettere in
piedi una struttura che permetta al Consiglio regionale di operare
la riforma nel più breve tempo possibile.
In questa fase si inserisce anche un altro aspetto da
evidenzia­re, e sono le risorse umane di cui l'amministrazione
regionale dispone.
É evidente che forse le risorse dell'assessorato alla sanità,
l'as­sessore potrà poi testimoniarlo nel modo più concreto e
puntua­le, non sono sufficienti per la loro scarsità numerica, sia
perché l'impegno richiesto per assolvere a tutti questi compiti va
oltre l'assessorato stesso, in quanto investe in qualche modo delle
problematiche complesse, problematiche giuridiche, contabili e
gestionali, che necessitano di quelle professionalità che forse non
ci sono nell'assessorato.
Un altro punto importante per proseguire sulla strada della
ri­forma sarà di coinvolgere l'USL nella fase di elaborazione del
processo di trasformazione, e questo mi sembra sia stato fatto.
Presupposto fondamentale per questo coinvolgimento è supera­re
questa confusione di ruoli che esiste fra regione e USL, la­sciando
che l'USL si riappropri completamente dei suoi compiti gestionali.
Cioè la regione dovrebbe definire gli obiettivi che si vuole
perseguire in materia di politica sanitaria, e l'USL do­vrebbe a
seguito di questa riforma raggiungerli autonomamen­te. Questo
dovrebbe essere in qualche modo lo scopo fondamen­tale di questa
riforma.
Quindi superare le attuali contrapposizioni, eliminare in
qual­che modo questi cavilli burocratici, passare da una struttura,
da un controllo sugli atti ad un controllo di gestione sui
risul­tati: questi sono i primi passi che bisogna fare per creare
un'azienda USL che funzioni e per dare a questa nascitura azienda
le caratteristiche di managerialità e di indipendenza delle quali
ha bisogno.
L'obiettivo che si presuppone con questa legge, ripeto, è quello
di creare un modello di USL-azienda che sia gestita in modo
manageriale, che sia operante per obiettivi, che realizzi in
qualche modo i fini che sono posti dalla regione. Un'azienda USL
che organizzi i servizi, acquisti prestazioni sul mercato,
garantisca qualità ed efficienza ai cittadini e risponda anche dei
risultati ottenuti. Se si realizzano questi determinati
pre­supposti, si può anche pensare che il processo di
trasformazione del sistema sanitario in Valle d'Aosta possa andare
a buon fine; è però importante muovere subito i primi passi anche
per quelle parti che non richiedono particolari impegni finanziari,
ma che ipotecano delle possibili scelte future, in modo da
lavo­rare fin da subito utilizzando al meglio quella che può essere
definita una fase di passaggio.
Sul disegno di legge in questione sarà più esauriente la collega
Squarzino. Voglio solamente ricordare che la regione autonoma Valle
d'Aosta rispetto a questa situazione generale ha in qual­che modo
una situazione differenziata, in quanto esiste una sola USL, cosa
che non succede nelle altre regioni, per cui non è necessario in
questo caso rideterminare il territorio e le sue suddivisioni. Il
direttore generale viene scelto in un apposito elenco regionale e
non come succede per le altre regioni la scelta viene effettuata in
un elenco nazionale.
Altra scelta sulla quale bisogna mettere l'accento è che
l'ospe­dale regionale non è stato scorportato dalla USL, di cui
conti­nuerà a far parte integrante.
Un'ultima considerazione che voglio fare è sull'iscrizione
d'ur­genza di questo provvedimento di legge. Posso capire, e forse
è anche legittimo affermare che in qualche modo è stato concesso
poco tempo per analizzare questo provvedimento di legge,
con­siderato che si tratta di un provvedimento di legge che ha
un'importanza fondamentale per la nostra regione.
Tuttavia va ricordato che il governo, nella sua fase di
elabora­zione legislativa, non ha seguito nessuna metodologia, cioè
le regioni si sono trovate a dover legiferare, a dover iniziare a
predisporre una normativa che ha una rilevanza fondamentale per
questa regione in assenza di dati certi e con la continua paura che
questo decreto legge, che ha avuto una fase trava­gliata,
sconvolgesse completamente i dati di cui già eravamo in possesso. E
ancora i tempi che il governo ha concesso alle re­gioni sono stati
estremamente limitati. Le regioni hanno avuto solamente tre mesi di
tempo per elaborare questo provvedimen­to di legge, invece il
governo ha impiegato più di due anni per legiferare in materia.
Ieri il collega Collé aveva fatto dei rilievi sul fatto che è
stato concesso poco tempo, e mi sembra di aver risposto, ma non mi
sembra che sia volontà di questa maggioranza impedire la
di­scussione né oggi in Consiglio né l'altro giorno in commissione.
Il collega Collé era presente in commissione, tenuto conto che la
discussione su un argomento in precedenza era andata oltre ogni
limite, è vero che il sottoscritto ha fatto una relazione molto
succinta, avevamo comunque detto che, se si voleva con­tinuare la
discussione, potevamo continuarla. Altri colleghi so­no testimoni,
all'unanimità è stato deciso di no e alla unanimi­tà è stato deciso
di dare parere. Quindi mi sembra che non sia stata volontà di
questa maggioranza né impedire la discussione in commissione, né
tanto meno impedire la discussione in quest'aula. Tuttavia
prendiamo atto con soddisfazione che la minoranza in questo caso ha
avuto un comportamento corretto ed ha dimostrato uno spirito di
collaborazione che va evidenziato.
Tornando alle ragioni d'urgenza dell'iscrizione di questo
dise­gno di legge, vi è di più. É stato approvato alcuni giorni fa
un decreto legge in data 29 aprile '94, il decreto legge 257, che
reca delle disposizioni urgenti in materia di differimento di
termini previsti da disposizioni legislative.
Questo decreto all'articolo 5 prevede che le regioni che abbiano
già emanato una disciplina, anche parziale, e quindi la Valle
d'Aosta rientra a pieno titolo in questi casi, potranno procedere
alla nomina del direttore ge­nerale, scelto nel nostro caso in un
apposito elenco, solamente nel momento in cui sarà entrata in
vigore la legge regionale che trasforma l'USL in azienda, e non
prima. Quindi se noi tardas­simo in qualche modo ad approvare
questa legge, tarderemmo a nominare il direttore, tarderemmo forse
a dare il via a quel processo di ammodernamento della USL che è
necessario, che è previsto dalla legge e che forse è anche
richiesto a gran voce dai cittadini.
Voglio ricordare che la nomina dei direttori generali dell'USL
non va ritardata in alcun modo, perché è una delle condizioni
indispensabili per poter trasformare l'USL in azienda. É
neces­sario quindi ancora una volta sottolineare che la nomina di
questo direttore appartiene alla regione, che nel settore della
sanità deve avere una completa responsabilità.
La trasforma­zione dell'USL in azienda a mio avviso è uno
strumento impor­tante, fondamentale, per dare il via alla riforma
sanitaria, per l'introduzione di criteri di responsabilizzazione ed
efficienza del sistema sanitario e quindi in nessun modo va
ritardata.
Presidente -
Ha chiesto la parola il Consigliere
Secondina Squarzino.
Squarzino (VA) -
Il carattere d'urgenza di questa
legge ha per così dire obbligato anche i due relatori ad operare in
situazioni un po' più di diffi­coltà, per cui non siamo riusciti a
stendere un testo unico di relazione. Questo comporta un po' più di
tempo e di discussio­ne, chiediamo scusa se ripeteremo alcuni
concetti ed alcune in­formazioni.
Una premessa: questa legge è stata discussa a lungo nella V
commissione consiliare, c'è stata anche un'audizione dei sinda­cati
dei medici che avevano chiesto proprio su questa legge di
presentare una serie di osservazioni. Quindi sono stati anche
predisposti alcuni emendamenti in sede di commissione, emen­damenti
che hanno poi fatto parte del disegno di legge presen­tato oggi
come testo della V commissione.
Il decreto legislativo 30 dicembre 92, n. 502, che è stato poi
modificato a sua volta dal decreto legislativo 7 dicembre 93, n.
517, riordina tutta quanta la disciplina in materia sanitaria.
Rispetto a tutte le materie che vengono riordinate vorrei
fer­marmi semplicemente a riportare quanto dice l'articolo 2, in
cui vengono precisate le competenze delle regioni. Recita
l'articolo 2 del decreto legislativo 502: "Spettano in particolare
alle re­gioni la determinazione dei principi sulla organizzazione
dei servizi e sull'attività destinata alla tutela della salute e
dei criteri di finanziamento delle USL, delle aziende ospedaliere,
le attività di indirizzo tecnico, promozione, supporto, nei
confronti delle predette USL-aziende, anche in relazione al
controllo di gestione e alla valutazione della qualità delle
prestazioni sani­tarie".
C'è quindi una vasta gamma di competenze, ma con il presente
disegno di legge si interviene solo su un aspetto, cioè su quello
legato alla aziendalizzazione delle USL, quello relativo soltanto
agli organi di gestione, mentre vengono rimandati ad altri atti
legislativi gli interventi necessari per determinare i principi
organizzativi dei servizi, le iniziative da intraprendere, le
priorità da rispettare proprio nella tutela della salute dei
cit­tadini, non solo ma anche i criteri di finanziamento delle USL.
Come si vede e come è anche emerso dalla relazione del collega
Perron, si tratta di una operazione molto complessa, per cui
soltanto quando i diversi atti normativi saranno tutti quanti
espletati, l'azienda sarà messa in grado di poter funzionare nella
pienezza delle sue potenzialità. E lo potrà fare soprattutto quando
saranno precisati, nel nuovo piano socio-sanitario da predisporre e
che tante volte abbiamo già evocato in quest'aula, obiettivi e
priorità da perseguire. L'USL è un'azienda che deve funzionare e
deve funzionare per raggiungere gli obiettivi e i programmi che la
Regione deve indicare.
Con il disegno di legge n. 46 si delinea la struttura
dell'azienda, seguendo come falsariga quanto previsto dai due
decreti legi­slativi; la Regione esercita in questo caso una sua
potestà inte­grativa, una sua potestà di integrare quanto indicano
i decreti.
Erano possibili due scelte all'interno della regione, in cui
esi­stono una USL e un ospedale. Si poteva prevedere di
trasfor­mare in azienda ciascuna delle due realtà; oppure si
potevano far coesistere in una unica azienda queste due realtà. Nel
caso si fosse deciso di costituire due aziende separate, avremmo
vi­sto duplicarsi gli organi che sono necessari per il
funzionamen­to di ciascuna azienda: dal direttore generale, al
direttore amministrativo sanitario, ai vari organi ausiliari, ed
avremmo assistito ad uno spreco di risorse dato che ciascun ente
avrebbe avuto una dimensione esigua.
L'amministrazione regionale ha fatto una scelta, che ritengo
molto giusta, quella di trasformare l'USL in un'unica azienda in
cui l'ospedale riveste il ruolo di presidio. In questo modo non
soltanto si è realizzato un risparmio delle risorse finanziarie, ma
soprattutto, ed è questo l'elemento su cui vorrei richiamare
maggiore attenzione per sottolinearne il significato politico
an­che in prospettiva, con questa scelta si afferma che esiste una
integrazione dei servizi ospedalieri con i servizi del territorio.
L'ospedale e l'extra ospedale devono lavorare congiuntamente, uno
in relazione all'altro e uno tenendo conto delle possibilità che
l'altro settore può svolgere in modo specifico.
Si afferma come gli interventi di cura siano anche strettamente
connessi con gli interventi della prevenzione, per cui in un pia­no
socio-sanitario vanno individuati con molta chiarezza gli obiettivi
relativi a questi due settori, in modo che interagiscono l'uno con
l'altro.
Si mettono quindi le premesse, creando un'unica azienda, per­ché
anche in prospettiva si intensifichino le iniziative di
pre­venzione e di cura sul territorio, e faccio un esempio per
tutte: le nuove forme di ospedalizzazione a domicilio. In questo
modo non solo l'ospedale sarebbe restituito al suo ruolo specifico,
che è quello di diagnosi di cura intensiva, ma avremmo anche
rag­giunto due altri obiettivi, ovvero che l'utente sarebbe curato
nel proprio ambiente e la stessa azienda avrebbe come risultato un
contenimento delle spese dovute molte volte a queste lunghe
degenze, spese molte dispendiose rispetto alle prestazioni date.
Questo è solo un esempio delle possibilità operative della nuova
azienda e di come l'integrazione dei servizi sul territorio con
quelli ospedalieri consenta una maggiore efficacia del servizio
all'utente, oltre, in alcuni casi, un risparmio di risorse, e
quindi un utilizzo migliore delle risorse presenti.
Entrando nello specifico della legge, nell'articolo 1 la legge
indi­ca quali sono gli obiettivi dell'intervento legislativo, e
cioè tra­sformare l'USL della Valle d'Aosta in azienda regionale.
Questa azienda regionale è dotata di personalità giuridica pubblica
e di massima autonomia, che si esercita sia sul piano
organizzativo-amministrativo, che sul piano patrimoniale-contabile.
La legge poi continua indicando quali sono gli organi che
costituiscono questa azienda, cioè il direttore generale, il
collegio dei revisori dei conti, e di ciascuno di questi indica
modalità di nomina e compiti.
Il direttore generale, di cui si parla nel capo II, è una figura
nuova nell'ordinamento sanitario, si prospetta come un mana­ger di
azienda a cui spettano tutti i poteri di gestione e la
rap­presentanza dell'USL; egli risponde del raggiungimento degli
obiettivi fissati nella programmazione regionale ed è respon­sabile
della corretta ed economica gestione delle risorse, sia di quelle
che sono attribuite, sia di quelle che sono introitate.
La legge prevede anche un particolare procedimento per la
nomina: il direttore generale viene scelto all'interno di un
elen­co regionale, a cui possono accedere i candidati che hanno i
re­quisiti previsti per legge. Fra questi requisiti, è richiesta
una documentata e qualificata attività professionale di direzione
tecnico-amministrativa in enti, strutture pubbliche o private di
medio-grande dimensione acquisita per almeno cinque anni. Questo
significa che la legge si è preoccupata di garantire il massimo di
professionalità per questa figura manager che ha anche un'enorme
responsabilità, nel senso che è il referente di tutte quante le
decisioni che vengono prese.
Il direttore generale viene nominato con decreto del presidente
della Giunta. La legge non prevede i criteri secondo cui deve
essere scelto dalla Giunta, non si fa ricorso naturalmente alla
legge sulle nomine, ma qui vorrei ricordare che in alcune altre
regioni che già si sono mosse in questa direzione si è tentata
un'esperienza che può essere interessante e che qui segnalo,
proprio come una possibile procedura che potremmo adottare. Si è
demandato ad una agenzia esterna, competente in mate­ria,
l'incarico di esaminare la professionalità, il curriculum dei
candidati iscritti in un elenco i cui requisiti sono stati
ricono­sciuti da una commissione competente. Ma, mentre la
commis­sione ha solo l'incarico di verificare che i candidati
abbiano i requisiti per essere in questo elenco, questa agenzia
esterna dovrebbe valutare la professionalità dei candidati e
formulare al presidente della Giunta delle proposte motivate, ad
es. una rosa di nomi. Potrebbe essere uno strumento ulteriore a cui
può ricorrere l'esecutivo regionale proprio per essere aiutato in
questa scelta che non è sicuramente facile dato il compito one­roso
di questo manager.
Il direttore generale è legato alla regione con un contratto di
diritto privato, che dura cinque anni. Il contratto può essere
rinnovato fino a quando il direttore generale raggiunge il 70^ anno
di età. Questo è il limite che la legge prevede per un eventuale
rinnovo dell'incarico. Il rapporto di lavoro può essere però
risolto in qualunque momento, in caso si verifichino si­tuazioni di
grave disavanzo finanziario oppure di violazioni di legge e
regolamenti.
Sono riprese dalla normativa nazionale tutte le norme che
indi­cano i casi di decadenza, di sostituzione, di ineleggibilità,
di in­compatibilità, non sto qui ad elencarle tutte, ma se volete
nel corso della discussione prendiamo il decreto legislativo e
insie­me le rivediamo.
I due organi essenziali di questa azienda sono il direttore
gene­rale e il collegio dei revisori dei conti. Il presente disegno
di legge, per quanto riguarda questo secondo organo, riprende senza
sostanziali modifiche quanto è previsto dalla normativa nazionale,
ne precisa la composizione, il funzionamento ed anche qui le cause
di decadenza e di sostituzione dei membri.
Sono previsti altri organi ausiliari consultivi che devono
ac­compagnare l'operato del direttore. I due organi ausiliari più
importanti sono il direttore amministrativo e il direttore
sani­tario che, come dice la loro stessa denominazione, si occupano
rispettivamente della direzione dei servizi amministrativi e dei
servizi sanitari.
I due direttori sono assunti con provvedimento motivato dal
di­rettore generale ed entrambi questi direttori sono soggetti ad
un contratto di lavoro di diritto privato, ed anche per loro si
applicano le stesse cause di ineleggibilità previste per il
diret­tore generale. Il loro compito, oltre naturalmente a dirigere
il settore di loro competenza, è quello di fornire parere
obbligato­rio al direttore generale sugli atti relativi alle
materie di com­petenza. Quindi abbiamo l'USL in cui accanto al
direttore ge­nerale ci sono questi due direttori, amministrativo e
sanitario, che sono invece figure con competenze tecniche più
adatte al settore specifico di cui si devono occupare. Questa
azienda potrebbe anche dotarsi di un altro organo ausi­liario, che
è il coordinatore dei servizi sociali. É una figura nu­ova, che
viene istituita soltanto nel caso in cui gli enti locali decidano
di delegare all'azienda la gestione di attività o servizi
socio-assistenziali di loro competenza. In questo caso però gli
emolumenti per questa nuova figura sono a carico degli stessi enti
che hanno deciso di delegare la gestione di questi servizi.
Esiste infine un organismo che ha una funzione più consultiva,
ed è il consiglio dei sanitari, presieduto dal direttore sanitario.
É un organismo elettivo con funzioni appunto di fornire consu­lenze
tecnico sanitarie al direttore generale.
Nel momento in cui si è dovuta definire la composizione di
questo consiglio si è fatta la scelta di creare un organismo
snello, funzionale, un organismo non pletorico, un organismo in cui
si completassero fra di loro due principi altrettanto impor­tanti
per la funzionalità dell'organismo: che tutte le componenti che
lavorano all'interno dell'USL fossero presenti, ma che nes­suna di
queste componenti avesse un peso preponderante ri­spetto alle altre
proprio sulla base del principio, cui si accenna­va
precedentemente, cioè quello di garantire una vera integra­zione
dei servizi che ci sono nel territorio e in ospedale.
La legge disciplina essenzialmente i compiti di questo
organi­smo senza entrare nei dettagli per quanto riguarda modalità
di elezione e di funzionamento, demandando questo compito inve­ce
alla Giunta. Il legislatore però non vuole rinunciare ad indi­care
alla Giunta due criteri che vanno tenuti presente: quello,
abbastanza logico, che nel momento in cui si vanno ad eleggere i
membri di questo consiglio dei sanitari ogni componente pre­sente
elegga i suoi rappresentanti, e quello che il voto sia espresso con
una sola preferenza, per evitare che ci siano le solite cordate che
vengono fatte.
La parte finale della legge, articoli 21 e 22, riguarda invece
la conferenza dei sindaci della Valle d'Aosta, di cui indica
modali­tà di convocazione e di funzionamento. Questa conferenza dei
sindaci della Valle d'Aosta deve designare un componente del
collegio dei revisori dei conti e deve eleggere cinque membri della
giunta esecutiva, cui compete anche il compito di esami­nare il
bilancio dell'azienda e di esprimere pareri sui bisogni sanitari
che sono presenti nel territorio.
Rispetto a questa materia l'articolato è molto dettagliato ed
as­sume quasi la veste di un regolamento, ma è una scelta precisa,
finalizzata a mettere fin da subito la conferenza dei sindaci in
grado di esercitare la propria competenza e quindi di garantire che
la nuova azienda possa avere tutti gli organi necessari per il suo
funzionamento.
Naturalmente, per tutto quello che non è previsto in modo
spe­cifico in questa legge, viene fatto riferimento ai decreti
legisla­tivi di cui questa legge è un po' una derivazione.
Presidente -
É aperta la discussione generale.
Ha chiesto la parola il Consigliere Linty.
Linty (LN) -
Dall'esame di questa legge e dalle
relazioni fatte in aula, che peraltro sono fatte in modo anche
abbastanza analitico, emerge un elemento che ci preoccupa.
All'articolo 3 si dice che il direttore generale dell'USL è
nomi­nato con decreto del presidente della Giunta, e questo trova
corrispondenza nel decreto legislativo 502, dove all'articolo 3,
comma 6, si dice che il direttore generale è nominato dal
presi­dente della Giunta regionale su conforme delibera della
Giunta medesima. Però il decreto legislativo che va a modificare il
502, vale a dire il 517 del 7 dicembre '93, che modifica
parzialmente il 502, non parla più di presidenza della Giunta, ma
parla di regione, quindi a nostro modo di vedere poteva anche
essere un atto esteso a questa assemblea e non ristretto alla
giunta re­gionale.
Sicuramente non sono esperto nel leggere norme, ma chiederei che
qualcuno mi spiegasse le ultime tre righe del comma b)
dell'articolo 5, dove - parlando dei requisiti per l'inserimento -
si specifica: "essere in possesso del diploma di laurea e di
speci­fici e documentati requisiti ecc... strutture pubbliche o
private di media o grande dimensione, con esperienza acquisita per
almeno cinque anni e comunque non oltre i due anni precedenti a
quello della nomina"; non riesco proprio a comprendere......
(...Interruzione senza microfono...)
Ho capito, è stato emendato questo articolo, va bene.
Poi c'è un altro aspetto, che secondo me è discutibile.
Chiedia­mo a questi iscritti nell'elenco che verranno poi nominati,
una
conversation
, questi hanno un compenso mica da ridere;
poi abbiamo le infermiere che vengono respinte sulla
dictée
,
ab­biamo un quinto livello regionale dove per assumere un
dipen­dente in regione per tre mesi viene fatta la
dictée
, e
qui gli chiediamo solo la
conversation
? Credo che a maggior
ragione bisogna accertarsi della conoscenza della lingua francese
più che per una infermiera. Non mi sembra che con una
conversa­tion
si possa risolvere la conoscenza della lingua
francese di una persona che poi prende un compenso anche
ragguardevole.
Al riguardo del collegio dei revisori di conti, credo che forse
sa­rebbe stato meglio farlo eleggere da un soggetto esterno al
di­rettore generale. Questo denota un aspetto della legge che è
quasi una catena, vale a dire la Presidenza della Giunta nomi­na
con decreto il direttore generale, il direttore generale assu­me il
direttore sanitario e il direttore amministrativo, poi no­mina il
collegio dei revisori dei conti; mi chiedo con che impar­zialità
può lavorare questo collegio dal momento che è nomina­to dal
controllato.
Un collegio dei revisori dei conti dovrebbe es­sere un organo di
controllo che sta a vigilare, però se viene nominato dallo stesso
controllato credo che perda quel criterio di imparzialità che
dovrebbe essere garantito. Quindi se qual­cuno può darmi ragguagli
circa questi argomenti che ho posto all'attenzione del consiglio,
lo ringrazio fin d'ora.
Presidente -
Ha chiesto la parola il Consigliere
Marguerettaz.
Marguerettaz (PpVA) -
Come diceva bene la
consigliera Squarzino, con il presente di­segno di legge si
interviene solo su un aspetto legato all'azien­dalizzazione delle
USL, quello relativo agli organi di gestione, mentre vengono
rimandati ad altri atti legislativi gli interventi relativi agli
altri adempimenti.
Un'osservazione innanzitutto di carattere generale: sicuramen­te
la giunta in questa occasione si è trovata a far fronte a delle
adempienze e a delle scadenze. Credo che in questo caso siano
parzialmente, per non dire in modo abbondante giustificati i
ritardi, che una volta tanto non sono da imputare alla Giunta, ma
alla farraginosità del decreto 502.
Detto questo però va anche detto che questo disegno di legge
assolve parzialmente i compiti inerenti la definizione degli
or­gani di gestione, perché come brevemente citato dalla
consiglie­ra Squarzino ad esempio per quanto concerne l'organo del
con­siglio sanitario, a differenza della conferenza dei sindaci,
sco­priamo una netta differenza di impostazione fra questi due
or­gani. Il decreto legge è molto dettagliato tanto da assumere i
connotati quasi di un regolamento per quanto concerne il
fun­zionamento e i compiti della conferenza dei sindaci, non
altret­tanto si può dire per quanto concerne il consiglio
sanitario.
La cosa ci lascia perplessi, perché a nostro avviso invece
questo era possibile farlo; nonostante tutte le giustificazioni che
ho dato a monte, era possibile per la Giunta arrivare a definire
meglio quali fossero i compiti del consiglio dei sanitari.
Consi­glio dei sanitari che comunque in questo disegno di legge,
pur avendo un compito di tipo consultivo, a mio avviso riveste
un'importanza notevole, se non altro anche dal punto di vista della
volontà politica che si vuole dare a questo disegno di leg­ge.
Gli spazi di manovra per così dire all'interno di questo disegno
di legge non sono molti obiettivamente; il decreto legge 502
traccia in maniera molto decisa, soprattutto per quanto riguar­da
la parte degli organi dell'azienda, delle linee a cui dobbiamo
giustamente attenerci. Gli spazi di manovra, dicevo, sono pochi, ma
è su questi pochi che bisogna confrontarci. E allora analiz­zando
il disegno di legge vediamo quali sono questi spazi e
con­frontiamoci sui contenuti di questi.
Anzitutto è già stato ricordato dal collega Linty che, data la
specificità della nostra regione, è giusto che il direttore
genera­le così come quello sanitario e quello amministrativo
sostenga­no una prova di conoscenza della lingua francese. Faccio
mie le preoccupazioni di Linty; credo che a seguito, fra l'altro,
delle re­centi polemiche che si sono avute in merito alla prova di
fran­cese che hanno dovuto sostenere coloro che hanno chiesto di
es­sere assunte in qualità di infermiere presso l'ospedale, il
ri­chiedere al direttore generale un semplice colloquio abbia tutto
sommato un qualcosa di "presa in giro". Obiettivamente, il
di­rettore generale, ma anche il direttore sanitario ed il
direttore amministrativo, sono tenuti a saperlo bene il francese, a
sa­perlo parlare, leggere e scrivere. Perché dico questo? Lo spunto
me lo danno recenti decisioni che sono state prese a livello
sani­tario - ma anche nel passato questa cosa è successa molto
fre­quentemente - di avere degli scambi formativi del personale
medico locale con ospedali, con distretti sanitari di qualsiasi
genere proprio in Francia. Credo che ancora ultimamente quella
polemica che solo velatamente ci ha sfiorati, ma della quale prima
o poi torneremo a parlare, concernente il periodo di stage proposto
da alcuni medici per quanto riguarda una specializzazione nella
cardiochirurgia, avvenisse proprio in Francia, tanto per citare
l'ultimo caso.
Quindi credo che se l'USL deve diventare azienda, è più che mai
necessario da parte degli organi gestionali di questa azien­da una
accertata conoscenza del francese, cosa che a mio avviso invece
dovrebbe essere meno richiesta forse al personale in­fermieristico.
Questa, quindi, una prima osservazione.
Una seconda osservazione prende spunto dalla proposta che
fa­ceva già la consigliera Squarzino per quanto riguarda la scelta
del direttore generale, che è uno di quei campi dove il disegno di
legge 502 è abbastanza chiaro. Permettetemi di fare una
ri­flessione ad alta voce: in un momento in cui tutti siamo
giu­stamente alla ricerca da una parte dell'efficienza, della
mana­gerialità, ma nel contempo anche di una cosiddetta trasparenza
degli atti amministrativi, delle nomine eccetera, credo che per il
direttore generale sarebbe stato forse assai meglio prevedere un
concorso per titoli ed esami senza necessariamente passare
attraverso una nomina, se appunto si vuole dare questa
carat­terizzazione di azienda all'USL. Mi rendo conto che non è
pos­sibile, la proposta avanzata dalla consigliera Squarzino non mi
convince del tutto: credo che appoggiarsi ad una agenzia ester­na
che formuli una terna, quando poi magari la stessa agen­zia...
insomma, non diciamo di più... quindi credo sia perfetta­mente
inutile. É giusto a questo punto che sia il decreto del presidente
della Giunta a nominare il direttore generale.
Un'altra riflessione riguardo alla conoscenza del francese,
questa volta per quanto riguarda il direttore amministrativo e il
direttore sanitario. Se è giusto, come dicevo già prima, che il
direttore generale venga esaminato da una commissione per quanto
concerne la sua conoscenza della lingua francese, che a mio avviso
dovrebbe prevedere delle prove più serie, per quanto riguarda
invece il direttore amministrativo e il direttore sani­tario (mi
riferisco all'articolo 19, comma 2), visto che il decreto 502
prevede che la nomina del direttore amministrativo e del direttore
sanitario è di competenza del direttore generale, cioè la giunta
nomina il direttore generale il quale si sceglie il diret­tore
sanitario e il direttore amministrativo, ritengo che, quando
chiediamo giustamente con la legge che anche queste due figu­re
diano documentata prova della conoscenza della lingua fran­cese, la
composizione di questa commissione non dovrebbe es­sere determinata
dalla Giunta. Per essere chiari: perché l'inse­gnante in possesso
dell'abilitazione all'insegnamento della lin­gua francese nelle
scuole medie superiori deve essere designato dalla Giunta? Se è il
direttore generale che si nomina il diretto­re sanitario e il
direttore amministrativo, credo che possa be­nissimo essere di sua
competenza anche la nomina di un esperto in lingua francese.
Ma arriviamo all'articolo secondo me più politico di questo
di­segno di legge, ed è l'articolo 20, che riguarda il consiglio
dei sanitari. Vorrei fare un ragionamento su questo articolo per
estenderlo poi più in generale sul decreto. Giustamente
l'am­ministrazione regionale ha scelto per aziendalizzare l'USL la
strada dell'unica azienda nella nostra regione, decidendo di
ac­corpare il presidio ospedaliero di Aosta all'interno dell'unica
azienda. Ora, scelta giusta o non giusta?
A mio avviso scelta giusta date le caratteristiche e il numero
di utenti che abbiamo nella nostra piccola regione; scelta che va
confrontata comunque con altre realtà. Non dobbiamo dimenti­care
che la nostra regione sarà l'unica a non avere un presidio
ospedaliero di tipo aziendale, diciamo autonomo. Questo cosa
significa? Significa che l'assenza di una autonomia di gestione per
quanto concerne il nostro ospedale, deve poi avere una logi­ca
conseguenza nell'articolazione dei vari organi del decreto legge, e
mi spiego meglio. Credo che l'ospedale nella nostra re­gione oggi
costituisca, seppure è vero che tutto il sistema sani­tario va
integrato con i diversi servizi territoriali, il nocciolo
fondamentale di tutto il sistema sanitario.
Credo che ognuno di noi si renda conto di quanta importanza
abbia il presidio ospedaliero nella nostra regione e di come lo
stesso presidio avrebbe meritato già nel passato, ma ancora oggi
meriterebbe un'attenzione più forte di quella che gli si dà. Ad
esempio, sappiamo che il nostro ospedale è sotto organico per
quanto riguarda i posti letto; sappiamo che ha dei reparti
sicuramente non all'altezza di altri; sappiamo che ha dei grossi
problemi per quanto concerne il personale infermieristico e non;
sappiamo infine ha problemi di spazio, tant'è vero che le attese,
non solo quelle per le analisi, per i tickets eccetera, ma quelle
per le operazioni chirurgiche, stanno crescendo in ma­niera assai
preoccupante.
Fatta questa considerazione, ho avuto l'incontro con i medici
che hanno chiesto l'audizione ed ho riflettuto sulle cose che so­no
state dette; non entro nel merito dell'interesse privato che può
avere questa o quella persona, o questa e quella categoria, lecito
o non lecito, però la riflessione va fatta. Credo che alcune di
quelle osservazioni che i medici ospedalieri ci presentavano
avessero un fondamento; La loro preoccupazione più evidente
concerneva appunto il ruolo che questo ospedale non azienda, ma
inserito nell'unica USL, potesse essere sottovalutato, potes­se
essere in qualche modo non concepito così come lo descrivevo prima,
cioè un luogo fondamentale, direi un luogo primario del sistema
sanitario nella nostra regione. Allora cosa chiedevano questi
medici? Ed ecco il significato politico. Chiedevano una presenza
maggioritaria dei medici ospedalieri all'interno del consiglio dei
sanitari.
Ho ascoltato le motivazioni che il Consigliere Squarzino
porta­va a questo riguardo parlando dell'integrazione fra ospedale
e servizi sul territorio, punto che senza dubbio è importante e
qualificante, ma io credo che, facendo la scelta di inserire
l'ospedale all'interno dell'azienda, sia giusto dare un peso
maggiore a chi nell'ospedale oggi opera.
Ecco quindi che pre­senterò in questo senso un emendamento
proprio per quanto concerne la composizione del consiglio dei
sanitari.
Ho fatto una mediazione anche con la proposta dei medici, tanto
per essere chiari, dando a questo Consiglio non un nume­ro
eccessivo di membri, del resto già previsto in dieci, ma pro­porrò
di portarlo a tredici membri suddivisi in maniera diversa rispetto
a quella proposta dalla giunta. Tredici membri così composti: sette
medici ospedalieri, due medici dei servizi terri­toriali, un
veterinario, un rappresentante del personale sani­tario laureato
non medico, un rappresentante del personale in­fermieristico, un
rappresentante del personale tecnico-sanita­rio.
Come già accennavo all'inizio, per quanto concerne sempre il
consiglio dei sanitari rimane ancora da definire, e qui la si
ri­manda ad una successiva delibera di giunta, il funzionamento di
questo consiglio; si sono dati in questo disegno di legge dei
criteri per quanto riguarda la composizione, sulla quale ci
con­fronteremo con il mio emendamento, ma per quanto riguarda il
funzionamento stesso del consiglio non si è ancora adempiuto a
questa necessità, al contrario della conferenza dei sindaci.
Un'ultima osservazione, questa di carattere più specifico.
Nell'articolo 7, comma 3, si parla del rapporto di lavoro che
ver­rà applicato al direttore generale e si dice che lo stesso
rapporto di lavoro verrà determinato con decreto del Presidente del
Consiglio dei ministri eccetera; la Giunta, memore delle
espe­rienze passate, giustamente propone che, qualora questo
decre­to tardasse ad essere promulgato, il contratto sia stabilito
con deliberazione della giunta regionale. E fin qui sono
perfetta­mente d'accordo. Non sono esperto di materie di diritto,
di con­tratti, eccetera, quindi la pongo come una domanda, ma dalla
legge questo non si capisce, può darsi che abbia una normativa a
parte.
Quello che mi chiedevo è questo: se il direttore generale
venisse nominato e quindi gli venisse fatto il contratto così come
sta­bilito dalla delibera della Giunta regionale, questo tipo di
con­tratto che connotazioni avrebbe? Ad esempio, quale sarebbe la
sua scadenza? Il contratto con il direttore generale così come
stabilito dalla Giunta regionale scadrebbe nel momento in cui
venisse promulgato il decreto del Presidente del Consiglio, o
in­vece fin dalla sua formulazione avrebbe già una scadenza
indi­pendentemente da questo? Lo pongo come domanda, perché da
questo comma che citavo non lo si capisce.
Presidente -
Altri consiglieri che intendono
prendere la parola? Se non c'è nessun altro, chiudo la discussione
generale e do la parola ai consiglieri relatori e all'assessore, se
intende richiederla.
Ha chiesto la parola il consigliere Secondina Squarzino.
Squarzino (VA) -
Risponderei solo a due o tre
sollecitazioni, lasciando poi per le altre domande la risposta
all'assessore.
Alcune delle osservazioni fatte pongono interrogativi e doman­de
su questioni che sono già stabilite così dal decreto legislativo
502, modificato dal 507, e faccio due esempi tanto per essere
chiara. Il primo riguarda il collegio dei revisori dei conti;
diceva Linty che non capiva perché questo collegio dovesse essere
nominato dal direttore generale. Ora così recita il decreto
legi­slativo 502, quindi qui si è ripresa la stessa procedura. Non
si capisce poi chi altri debba nominare dall'esterno, tanto più che
questi revisori dei conti devono essere persone con una serie di
competenze, per cui sono le loro competenze garanti
dell'obiet­tività del loro operato.
Vorrei soffermarmi su alcune osservazioni fatte da
Margueret­taz, che riprende e riporta in aula una serie di
discussioni che erano avvenute all'interno della commissione,
rispetto al con­siglio sanitario e rispetto alle osservazioni fatte
anche dai me­dici. I sanitari presenti in quell'audizione hanno
posto un pro­blema che è reale, su cui bisogna assolutamente
riflettere, pro­babilmente non all'interno di questa legge, ma nel
momento in cui si definiscono i principi organizzativi dell'intera
azienda.
Mi riferisco al ruolo che l'ospedale-azienda ha nelle altre
re­gioni rispetto al ruolo dell'ospedale come presidio.
L'ospedale-azienda nelle altre regioni può esercitare alcune
prerogative come: convenzionarsi con le università, possibilità di
assumere assistenti in formazione; faccio solo questi due esempi,
cioè due possibilità che la legge per ora non consente agli
ospedali pre­sidio. Allora bisogna che assolutamente, nel momento
in cui vengono definiti i principi organizzativi dell'USL, si
preveda questa possibilità per l'ospedale presidio nostro; avere
comun­que delle convenzioni con l'università proprio per la
formazione degli assistenti.
Teniamo conto che finora l'ospedale regionale ha svolto un ruolo
prezioso proprio nella formazione dei lau­reati in medicina,
consentendo quindi a questi di formarsi sul campo e di formarsi
qui, anche nella nostra regione, senza do­ver scegliere e cercare
altri tipi di ospedale. Non solo, la for­mazione avvenuta
nell'ospedale regionale è comunque una preziosa risorsa che si
ripercuote sullo stesso ospedale, nel momento in cui questi
laureati vengono assunti come medici nello stesso. Quindi
l'attività di formazione che l'ospedale offre a questi assistenti
ritorna poi sullo stesso ospedale, in quanto si trova ad assumere
personale più competente e più preparato. Su questo veramente
bisogna intervenire, forse non in questo frangente, ma in un
momento successivo.
Sempre in questo articolo 20 sono indicati i compiti, anche se
non vengono elencati; Marguerettaz diceva prima che non si di­cono
bene i compiti di questo consiglio dei sanitari, compiti che invece
vengono indicati facendo riferimento al decreto legislati­vo. Si
poteva fare anche una scelta diversa ed io l'avrei preferi­ta,
perché avrebbe reso la legge più leggibile e più consultabile, nel
senso che al comma 4 dell'articolo 20 era possibile riprende­re
quanto indicato nel comma 12 dell'articolo 2 del D.L. 52 in cui
vengono elencati i compiti. Dice infatti l'articolo 2: "
Il
con­siglio dei sanitari fornisce parere obbligatorio al direttore
gene­rale per le attività tecnico-sanitarie, anche sotto il profilo
orga­nizzativo, e per gli investimenti ad esse attinenti. Il
consiglio dei sanitari si esprime altresì sulle attività di
assistenza sanitaria
". Ora, avevo anche preparato un
emendamento nel senso che indicava ora il consigliere Marguerettaz,
ma gli esperti dell'uf­ficio legislativo, con cui mi sono
consultata, mi facevano notare che, riprendendo la nostra legge
regionale gli elementi essen­ziali dei decreti legislativi, se per
caso i decreti legislativi cam­biassero i compiti di questo
consiglio dei sanitari, dovremmo ri­fare un altro articolato di
legge per integrare le competenze.
Allora, è vero che non è bella come legge, nel senso che non
consente subito di capire che cosa vuol dire questo articolo 4 se
non si vanno a consultare altre leggi, però ci evita di dover
in­tervenire in un secondo momento nel caso in cui dovessero
es­sere ampliati o modificati i compiti del consiglio
sanitario.
Rispetto poi alla componente medica ospedaliera in maggioran­za,
qui dobbiamo dire che sempre il comma 12 non è molto chiaro. La mia
interpretazione era più simile a quella che ri­chiamava prima
Marguerettaz, cioè la mia interpretazione di questo comma era che
la componente ospedaliera doveva essere maggioritaria rispetto
all'insieme dei componenti del consiglio sanitario.
Abbiamo anche fatto una verifica con altre regioni, in cui però
esistono pochi casi di aziende in cui è presente dell'USL anche un
presidio ospedaliero. Abbiamo trovato casi analoghi nella regione
Marche, per esempio, dove hanno dato la stessa inter­pretazione che
la Giunta ha voluto dare, nel senso che si è ra­gionato dicendo che
la componente ospedaliera deve essere maggioritaria rispetto alla
componente medica. Ripeto, la mia interpretazione sarebbe stata più
nell'altra ottica, forse perché ascoltando proprio i medici abbiamo
anche verificato queste ne­cessità.
Sono queste le domande più importanti a cui volevo
rispondere.
Presidente -
Ha chiesto la parola l'Assessore alla
sanità e assistenza sociale Vicquéry.
Vicquéry (UV) -
Simplement pour intégrer deux
petites choses après le rapport très exhaustif des conseillers
Perron et Squarzino.
Avant tout nous devons dire que nous sommes tous convaincus que
ce projet de loi constituait un défi, et nous ne sommes abso­lument
pas sûrs que le résultat soit comme tout le Conseil ré­gional
espère; la privatisation du service sanitaire régional est une
chose très difficile à rejoindre.
Pour répondre à Mme Squarzino, quand elle propose de char­ger
une agence pour la recherche des candidatures, là nous de­vons dire
que les choses sont déjà faites. La précédente admi­nistration
régionale et le gouvernement Lanivi avaient déjà justement tout
fait. La délibération du mois d'avril de l'année passée avait déjà
fait un avis public pour la nomination du di­recteur général et on
doit évidemment suivre cette ligne.
(...Interruzione del Consigliere Squarzino, fuori
microfono...)
J'ai compris, mais pour ce qui concerne les choix, si on veut
mettre en discussion la compétence spécifique des composants de la
commissions, on peut le faire, mais là dedans nous avons des
experts en la matière et pour ce que je peux dire, je suis d'accord
avec M. Marguerettaz quand il dit que ce serait dan­gereuse mettre
dans les mains d'une agence de soi-disant ex­perts les choix de ces
candidats, surtout pour le fait que chez nous, en Vallée d'Aoste,
les deux parlementaires ont prétendu justement d'avoir la
possibilité de choisir tout seuls, et en Val­lée d'Aoste il y aura
très peu de gens qui ont les titres pour faire la demande et pour
être choisis.
MM. Linty et Marguerettaz posent le problème du français. Je ne
veux pas ouvrir cette polémique, je me limite à dire qu'ici il
s'agit d'une convention privée, il ne s'agit pas d'un rapport de
droit public, et donc quand les deux parlementaires ont obtenu cet
amendement dans le décret législatif 502, ils ont pu mettre ça avec
leurs collègues du Trentin Haut Adige exclusivement pour le fait du
bilinguisme. Donc on a mis simplement un exa­men de conversation en
français et non la dictée, car c'est un compromis entre le système
public d'embauchage du personnel et le système de droit privé. Et
donc, même du point de vue ju­ridique, on s'est consulté avant de
proposer cette formule et tout le monde nous a dit qu'on pouvait et
on devait faire de cette façon.
Troisième problème; le rôle de l'hôpital par rapport au
terri­toire. On en parlera encore de ça, car c'est un problème
fonda­mental. M. Marguerettaz a dit que l'hôpital constitue le
noyau fondamental du service sanitaire, c'est vrai; mais c'est vrai
aussi que la tendance générale c'est de décentraliser les servi­ces
sur le territoire et de sortir de l'hôpital. On est en train de
discuter de ce problème avec le chef de service et avec les
mé­decins et avec toutes les autres catégories et tous sont
d'accord sur cette philosophie. Et donc le choix d'insérer dans le
conseil des sanitaires cette formule, c'est un choix de
proportionnalité, c'est un choix pour éviter qu'une catégorie soit
prépondérante par rapport aux autres.
Si les médecins de l'hôpital ne sont pas totalement d'accord sur
cette position, il y a les autres médecins: les médecins de santé
publique, du service sanitaire de base, du service de médecin
légale, qui disent exactement le contraire, car là nous avons à peu
près 40-50 médecins qui seront représentés par une seule personne à
l'intérieur du conseil des sanitaires, et donc on a es­sayé de
mettre d'accord tous, mais il est très difficile. Pour cette raison
nous ne pouvons pas accepter l'amendement de M. Mar­guerettaz, pour
le fait aussi qu'il propose un conseil de sanitai­res de 14
personnes, c'est-à-dire un conseil paritaire, et s'il est un
conseil paritaire, évidemment on ne pourra jamais décider quelque
chose. Le choix qu'on a fait c'est de prévoir un conseil de
sanitaires le plus restreint possible pour aller dans la direc­tion
de la fonctionnalité des services, pour éviter que le direc­teur
général ne puisse pas travailler. Nous voulons que le di­recteur
général, le directeur sanitaire et le directeur adminis­tratif
puissent travailler, espérons-le, à la façon des privés, et pas en
suivant les exemples négatifs du service public. Donc nous ne
pouvons pas accepter cet amendement.
Presidente -
Si passa all'esame dell'articolato.
Articolo 1.
Ha chiesto la parola il Consigliere Marguerettaz.
Marguerettaz (PpVA) -
Faccio la dichiarazione di
voto adesso, così poi andiamo avanti con la votazione.
Come Popolari per la Valle d'Aosta ci asterremo su questo
dise­gno di legge, perché le osservazioni che abbiamo fatto non ci
sembra abbiano accolto una corrispondenza nella Giunta.
L'intervento dell'assessore, pur puntuale nelle spiegazioni, si
trova su posizioni diverse rispetto alle nostre.
Due osservazioni su ciò che è stato detto in sede di replica.
Per quanto riguarda il concetto dell'ospedale, è vero che la
filosofia dell'oggi tende ad uscire il più possibile dall'ospedale,
ne siamo tutti convinti. Se riusciamo a dare risposte a problemi
sanitari che oggi hanno come unica soluzione l'ospedale in altri
ambiti, credo che sia tanto di guadagnato per tutti.
É pur vero che oggi la realtà non è così. É pur vero che oggi la
realtà ospedaliera della nostra regione è unica, è carente,
pre­senta tutta quella serie di problemi che elencavo prima e ai
quali oggi non c'è risposta alternativa. Allora questo è il motivo
che mi fa insistere sulla diversificazione della composizione del
consiglio sanitario. L'assessore ha obiettato che alla fine
avreb­be un numero pari di membri, e questo potrebbe impedire
de­cisioni da parte di questo consiglio. Non dimentichiamo,
asses­sore, che il consiglio sanitario ha solo ed esclusivamente un
compito di tipo consultivo, non ha alcun compito deliberativo,
tant'è vero che in caso di mancata formulazione di parere entro 10
giorni da parte del consiglio sanitario, il direttore generale
agisce tranquillamente; non solo, in caso di formulazione
con­traria del consiglio sanitario il direttore generale può agire
giustificando nelle scelte tranquillamente.
Quindi non credo che in questo organo venga richiesta con
estrema necessità una composizione tale da permettere mag­gioranza
o minoranza, proprio perché non ha compito delibera­tivo. Il ruolo
di questo Consiglio invece è di tipo politico, ed evi­dentemente
qui, come dicevo nelle premesse, c'è una diversità di approccio al
problema.
Non ho capito infine il discorso concernente la prova di lingua
francese; non voglio insistere, ma ho capito che vi siete
confron­tati con qualcuno e vi è stato consigliato di seguire
questa stra­da. Non ho capito perché le altre non fossero
percorribili. Cioè mi sembra strano, quando tutta una serie di
attività lavorative (sicuramente di meno responsabilità) nella
nostra regione pre­vedono una articolata conoscenza della lingua
francese. Sap­piamo, ma gli esempi si sprecherebbero, quanta
difficoltà a volte la prova di francese rappresenta per chi deve
accedere ad un posto di lavoro nella nostra regione. Lo sappiamo,
non è un mistero per nessuno; non dico se questo è giusto o
sbagliato, è un dato. Ora, prevedere per il direttore generale una
semplice conoscenza della lingua francese mi sembra, soprattutto
nei confronti di chi magari, svolgendo compiti di ben minore
impor­tanza, ha dovuto sudare sette camice per superare una prova
di conoscenza della lingua francese, lingua della quale poi magari
nella stessa attività lavorativa non avrà più opportunità di
usufruire, mi sembra un affronto nei confronti di queste altre
categorie. Del resto questa era già prevista nel passato ed an­che
qui si diceva - permettetemi una battuta alla fine di questo
dibattito - che anni or sono un medico proveniente dalla Ligu­ria
avesse superato la prova di francese e fosse entrato nell'ospedale
regionale perché pare avesse pronunciato la paro­la "belen".
Presidente -
Se nessun altro chiede la parola,
possiamo passare alla vota­zione dell'articolo 1:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
2:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
3:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
4:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
5:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
6:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
7:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
8:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
9:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
10:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
11:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
12:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
13:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
14:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
15:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
16:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
17:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
18:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
19:
Presenti: 29
Votanti e favorevoli: 22
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione
dell'emendamento che è stato presen­tato dal consigliere
Marguerettaz all'articolo 20, di cui do lettura:
Emendamento - Il comma 1 viene così sostituito:
"É istituito il Consiglio dei sanitari, organismo elettivo con
fun­zioni di consulenza tecnico-sanitaria presieduto dal direttore
sanitario. Esso è composto da altri tredici membri tratti dalle
seguenti componenti:
7 medici ospedalieri;
2 medici dei servizi territoriali;
1 medico veterinario;
1 rappresentante del personale sanitario laureato non
medico;
1 rappresentante del personale infermieristico;
1 rappresentante del personale tecnico-sanitario".
Presenti: 32
Votanti e favorevoli: 7
Astenuti: 25 (Agnesod, Aloisi, Bich, Bionaz, Chenuil, Dujany,
Ferraris, Florio, Lanivi, Louvin, Mafrica, Mostacchi, Parisi,
Piccolo, Perrin C., Perrin J.C., Perron, Riccarand, Rini,
Stéve­nin, Squarzino, Vallet, Vicquéry, Viérin Dino, Voyat)
Il Consiglio non approva
Presidente -
Passiamo alla votazione dell'articolo
20 nel testo originario:
Presenti: 32
Votanti e favorevoli: 25
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
21:
Presenti: 32
Votanti e favorevoli: 25
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
22:
Presenti: 32
Votanti e favorevoli: 25
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
23:
Presenti: 32
Votanti e favorevoli: 25
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo alla votazione dell'articolo
24:
Presenti: 32
Votanti e favorevoli: 25
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Presidente -
Passiamo passare alla votazione del
disegno di legge nel suo complesso:
Presenti: 32
Votanti e favorevoli: 25
Astenuti: 7 (Bavastro, Collé, Lanièce, Linty, Marguerettaz,
Ti­baldi, Viérin Marco)
Il Consiglio approva
Presidente -
Con questo oggetto all'ordine del
giorno, i lavori del consiglio sono conclusi.
La seduta è tolta.
L'adunanza termina alle ore 11,18.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK