Consiglio Regionale della Valle d'Aosta - Oggetto del Consiglio n. 113 del 3 ottobre 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
OPERE PUBBLICHE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 113 del 3 ottobre 2018 - Resoconto
OGGETTO N. 113/XV - Interrogazione: "Iscrizione delle imprese
valdostane nell'elenco degli operatori economici da invitare alle
gare d'appalto".
Fosson (Président)
- Point 8 à l'ordre du jour. La parole
à l'assesseur Borrello pour la réponse.
Borrello (AC-SA-PNV) -
Anche questa interrogazione è
molto tecnica e anticipo che fornirò la documentazione, qualora
l'interrogante ne avesse bisogno.
Le imprese iscritte nell'elenco operatori economici in uso
presso la Stazione unica appaltante della Regione Valle d'Aosta,
per la selezione dei soggetti operanti sul mercato da invitare per
le gare di affidamento dei lavori svolti mediante procedura
negoziata, ai sensi del decreto legislativo n. 50 del 2016, è
pubblicato ed è pubblico sul sito interno della Regione nella
sezione "Avvisi, documenti, elenco operatori economici". In
funzione delle variazioni intercorse, perché l'iscrizione è
dinamica (ci sono nuove iscrizioni, esclusioni, nuove collocazioni
o cancellazioni di imprese), l'elenco viene costantemente
aggiornato ai fini del suo utilizzo per la selezione degli
operatori economici da invitare nelle procedure negoziate. Invece,
la pubblicazione sul sito, proprio per il discorso dell'operazione
trasparenza, è aggiornato trimestralmente. A oggi abbiamo i dati
pubblicati riferiti al 18 luglio 2018, corrispondenti alla reale
entrata in vigore dell'elenco degli operatori economici. A tale
data risultavano iscritte centotrenta imprese, di cui centododici
valdostane e diciotto di fuori Valle. A seguito delle nuove
iscrizioni ho fatto fare un
refresh
al 25 settembre: il dato
è di centocinquantanove imprese, quindi ventinove in più, di cui
centotrentasei valdostane e ventitré di fuori Valle.
Lei mi ha chiesto di identificare il numero di imprese rispetto
alle fasce di importo. L'elenco è suddiviso in ventisette sezioni,
in base alle categorie e agli importi; io le ho preparato una
tabella in virtù del fatto che una singola impresa può partecipare
ed essere presente in diverse categorie, quindi il valore
complessivo non sarà mai uguale alle centocinquantanove imprese,
perché ci saranno dei doppioni in base alle categorie che ogni
singola impresa ha.  Ho qui la tabella riepilogativa, nella
quale si fanno le suddivisioni in base alla fascia di importo, in
base alla categoria, in base alla rappresentanza territoriale
valdostana o di fuori Valle e per ogni singola categoria di opere:
dalla OG1 alla OS12B. Penso che possa essere questo documento a
dare risposta alle sue questioni.
Président -
La parole au conseiller Baccega pour la
réponse.
Baccega (UV) -
Il primo maggio una testata giornalistica
locale titolava "I lavori pubblici alle imprese valdostane prima di
tutto": era un po' un
leitmotiv
della Lega. In realtà lo
sforzo fatto negli anni per arrivare a strutturare questo percorso
e dare queste risposte ha visto coinvolti intanto gli uffici
dell'Assessorato che lei adesso presiede e soprattutto della
Stazione unica degli appalti, poi ha visto la collaborazione, oltre
che della Consulta dei lavori pubblici, anche della
Confartigianato, della CNA e soprattutto di Confindustria.
È un lavoro che ci stanno copiando in altre Regioni ed è un
percorso che finalmente riesce a portare a compimento quello che ci
eravamo prefissati all'epoca. Anche qui diciamo che è uno di quei
provvedimenti virtuosi che vi portate dietro rispetto a quello che
si era fatto.
Io credo che i dati che lei ha fornito rispetto alle aziende che
hanno aderito (159, di cui 136 valdostane) la dicano lunga su
quella che sarà la programmazione futura: su 364 imprese che sono
iscritte alla cassa edile, 159, ma 136 valdostane, hanno aderito
all'elenco. Questo dà un chiaro significato politico a quelli che
saranno gli investimenti del futuro, perché vuol dire che meno
imprese vorranno lavorare con il pubblico, ma molte più imprese
vogliono lavorare nel privato e allora bisogna ulteriormente
incentivare le risorse da destinare al settore privato.
La ringrazio, Assessore, per la sua risposta e la ringrazio
anche per il documento che mi farà avere: sono sicuramente
soddisfatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK