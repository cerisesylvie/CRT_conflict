Consiglio Regionale della Valle d'Aosta - Oggetto del Consiglio n. 710 del 23 giugno 1999 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ZONA FRANCA
Precedente
Successivo
Resoconto integrale del dibattito dell'aula
Oggetto del Consiglio n. 710 del 23 giugno 1999 - Resoconto
SÉANCE DU 23 JUIN 1999 (APRÈS-MIDI)
OGGETTO N. 710/XI Disegno di legge: "Modificazioni alla legge
regionale 27 febbraio 1998, n. 7 (Ripartizione e distribuzione dei
contingenti di carburanti e lubrificanti in esenzione fiscale)".
(Approvazione di ordine del giorno)
Articolo 1 (Modifiche all'articolo 3 della legge regionale 27
febbraio 1998, n. 7)
1. Il comma 3 dell'articolo 3 della legge regionale 27 febbraio
1998, n. 7 (Ripartizione e distribuzione dei contingenti di
carburanti e lubrificanti in esenzione fiscale) è sostituito dal
seguente:
"3. I soggetti legittimati all'introduzione devono comunicare
alla struttura regionale competente in materia di generi
contingentati, di seguito denominata struttura competente, ogni
variazione relativa agli impianti o alla clientela suscettibile di
influire sull'entità dell'assegnazione."
Articolo 2 (Modifiche all'articolo 9 della legge regionale 27
febbraio 1998, n. 7)
1. Il comma 2 dell'articolo 9 della l.r. 7/1998 è sostituito dal
seguente:
"2. I buoni di prelievo, convalidati dal dirigente della
struttura competente o da un suo delegato, devono essere
immediatamente trasmessi al competente ufficio del Dipartimento
delle dogane e delle imposte indirette e controfirmati dal
direttore dello stesso ufficio o da un suo delegato."
Articolo 3 (Modifiche all'articolo 11 della legge regionale 27
febbraio 1998, n. 7)
1. Il comma 1 dell'articolo 11 della l.r. 7/1998 è sostituito
dal seguente:
"1. A garanzia del pagamento dei diritti fiscali relativi alle
rimanenze dei carburanti e lubrificanti, nell'ipotesi di cessazione
dell'attività, di azzeramento del fido di cui all'art. 8 o di altra
causa che comporti l'estinzione del rapporto, i soggetti
legittimati devono depositare, presso la struttura competente, atto
di fideiussione bancaria o assicurativa irrevocabile, da rinnovarsi
annualmente, per un importo pari al valore dell'esenzione fiscale
sul fido di cui all'art. 8 per i carburanti e sull'assegnazione per
l'olio lubrificante."
2. Dopo il comma 1 dell'articolo 11 della l.r. 7/1998, come
sostituito dal comma 1, è inserito il seguente:
"1bis. La Giunta regionale può esentare dall'obbligo di prestare
l'atto di garanzia fideiussoria di cui al comma 1 le ditte
affidabili e di notoria solvibilità già esonerate ai sensi
dell'art. 5, comma 3, lett. a), del decreto legislativo 26 ottobre
1995, n. 504 (Testo unico delle disposizioni legislative
concernenti le imposte sulla produzione e sui consumi e relative
sanzioni penali e amministrative)."
Articolo 4 (Modifiche all'articolo 13 della legge regionale 27
febbraio 1998, n. 7)
1. L'articolo 13 della l.r. 7/1998 è sostituito dal
seguente:
"Articolo 13
(Modalità di distribuzione)
1. I contingenti di carburanti sono distribuiti mediante
l'attribuzione ad ogni soggetto beneficiario di una carta a
microprocessore sulla quale sono imputati, da parte della struttura
competente, il quantitativo annuo ed il tipo di carburante.
2. Per l'utilizzo della carta a microprocessore, il beneficiario
deve pagare una tassa regionale il cui ammontare e le relative
modalità di riscossione sono stabiliti con deliberazione della
Giunta regionale.
3. La carta a microprocessore è personale e ne è vietata a
qualsiasi titolo la cessione, salvo quanto previsto dall'art. 21,
comma 2; è altresì vietato il deposito della carta presso i
distributori di carburanti.
4. Le persone giuridiche pubbliche devono comunicare alla
struttura competente i nominativi delle persone fisiche autorizzate
ad utilizzare la carta a microprocessore.
5. La perdita dei requisiti di cui all'art. 15, comma 1,
comporta la disattivazione della carta a microprocessore per il
prelievo di carburante in esenzione fiscale e l'obbligo per il
beneficiario di presentarla alla struttura competente per le
operazioni necessarie.
6. In caso di furto o di smarrimento della carta, i titolari ne
debbono dare tempestiva comunicazione alla struttura competente, la
quale provvede all'inibizione della stessa ed alla sua
sostituzione.
7. Alla distribuzione, al caricamento e alla gestione delle
carte provvede la struttura competente, avvalendosi eventualmente
anche di soggetti esterni all'Amministrazione regionale sulla base
di apposita convenzione approvata con deliberazione della Giunta
regionale.
8. I criteri e le modalità di assegnazione dei contingenti di
carburanti sono determinati con deliberazione della Giunta
regionale, ai sensi del comma 1 dell'art. 12 della legge regionale
6 settembre 1991, n. 59 (Norme in materia di procedimento
amministrativo, di diritto di accesso ai documenti amministrativi e
di autocertificazione), così come sostituito dal comma 2 dell'art.
10 della legge regionale 23 ottobre 1995, n. 45 (Riforma
dell'organizzazione dell'Amministrazione regionale della Valle
d'Aosta e revisione della disciplina del personale)."
Articolo 5 (Modifiche all'articolo 15 della legge regionale 27
febbraio 1998, n. 7)
1. Il comma 1 dell'articolo 15 della l.r. 7/1998 è sostituito
dal seguente:
"1. Le carte a microprocessore per il rifornimento di carburanti
sono attribuite, limitatamente ad un solo veicolo di cui il
richiedente risulti intestatario nei documenti di circolazione,
agli utenti, iscritti come residenti nei registri di anagrafe dei
Comuni della Valle d'Aosta, titolari di patente di guida. Ai
soggetti sprovvisti di patente di guida, a causa dello stato di
invalidità, fermi restando gli altri requisiti, può essere
attribuita la carta a microprocessore qualora risulti assegnata
loro l'indennità di accompagnamento."
2. Dopo il comma 1 dell'articolo 15 della l.r. 7/1998, come
sostituito dal comma 1, è inserito il seguente:
"1bis. Nel caso in cui i coniugi in regime patrimoniale di
comunione legale siano intestatari o cointestatari di due veicoli,
a ciascuno di essi è attribuita una carta a microprocessore
relativa ad un solo veicolo."
3. La lettera e) del comma 3 dell'articolo 15 della l.r. 7/1998
è sostituita dalla seguente:
"e) imprese di trasporto concessionarie di autoservizi pubblici
di linea aventi sede in Valle d'Aosta, per il fabbisogno occorrente
per le linee previste dal Piano di bacino di traffico della Regione
e per i servizi integrativi del servizio pubblico di linea di cui
agli artt. 54, 55, 57, 58, 59 e 61 della legge regionale 1°
settembre 1997, n. 29 (Norme in materia di servizi di trasporto
pubblico di linea), nonché, limitatamente al fabbisogno occorrente
per i percorsi in Valle d'Aosta, per le altre linee in concessione,
anche statali. La percorrenza chilometrica relativa all'anno per
cui si chiede la distribuzione di carburanti deve essere
autorizzata e certificata dall'organo competente al rilascio della
concessione; eventuali differenze tra tale percorrenza e il
chilometraggio effettivamente realizzato sono oggetto di conguaglio
sull'assegnazione dell'anno successivo;"
4. La lettera f) del comma 3 dell'articolo 15 della l.r. 7/1998
è sostituita dalla seguente:
"f) soggetti iscritti nel ruolo dei conducenti dei veicoli
adibiti ad autoservizi pubblici non di linea della Valle d'Aosta,
ai sensi dell'art. 8 della legge regionale 9 agosto 1994, n. 42
(Direttive per l'esercizio delle funzioni previste dalla legge
quadro per il trasporto di persone mediante autoservizi pubblici
non di linea) limitatamente ad un veicolo per ogni soggetto
iscritto nel ruolo di cui all'art. 8 della l.r. 42/1994, con
esclusione dei veicoli destinati ai servizi a chiamata di cui
all'art. 59 della l.r. 29/1997."
5. Dopo la lettera g) del comma 3 dell'articolo 15 della l.r.
7/1998 sono inserite le seguenti:
"gbis) consorzi di miglioramento fondiario costituiti ai sensi e
per gli effetti di cui al Regio decreto 13 febbraio 1933, n. 215
(Nuove norme per la bonifica integrale);
gter) associazioni classificabili come organizzazioni non
lucrative di utilità sociale (ONLUS), ai sensi del decreto
legislativo 4 dicembre 1997, n. 460 (Riordino della disciplina
tributaria degli enti non commerciali e delle organizzazioni non
lucrative di utilità sociale);
gquater) associazioni di cui all'art. 4, comma 1, della legge
regionale 20 gennaio 1998, n. 3 (Interventi a favore dello sport),
limitatamente ai veicoli per il trasporto combinato di merci e
persone, che non superino la portata di nove persone."
6. Dopo il comma 3 dell'articolo 15 della l.r. 7 /1998 è
inserito il seguente:
"3bis) per le imprese agricole di cui al comma 3, lettera g),
l'assegnazione di carburante in esenzione fiscale può avvenire
anche se i requisiti della proprietà del veicolo e della partita
IVA sono riscontrabili in capo a soggetti diversi, purché
appartenenti allo stesso nucleo familiare."
7. Il comma 6 dell'articolo 15 della l.r. 7/1998 è sostituito
dal seguente:
"6. Costituisce requisito per l'attribuzione della carta a
microprocessore la detenzione del veicolo a titolo di comodato,
limitatamente alle persone giuridiche pubbliche e alle associazioni
riconosciute, purché il contratto assuma la forma della scrittura
privata autenticata."
Articolo 6 (Modifiche all'articolo 16 della legge regionale 27
febbraio 1998, n. 7)
1. L'articolo 16 della l.r. 7/1998 è sostituito dal
seguente:
"Articolo 16
(Assegnazione delle quote)
1. Le assegnazioni delle quote di carburanti ai soggetti
indicati all'art. 15 sono effettuate su base mensile, fatta
eccezione per quelle relative ai soggetti di cui all'art. 15, commi
3, lett. e) e 4, che sono effettuate su base annuale.
2. L'assegnazione di carburante decorre a partire dalla data in
cui la struttura competente acquisisce i dati necessari per
l'emissione della carta a microprocessore."
Articolo 7 (Modifiche all'articolo 18 della legge regionale 27
febbraio 1998, n. 7)
1. Il comma 4 dell'articolo 18 della l.r. 7/1998 è sostituito
dal seguente:
"4. L'olio lubrificante in esenzione fiscale di cui al comma 1
deve essere venduto sul territorio regionale in contenitori recanti
la dicitura "Esente da imposta di consumo per la vendita in Valle
d'Aosta"."
Articolo 8 (Modifiche all'articolo 19 della legge regionale 27
febbraio 1998, n. 7)
1. Il comma 2 dell'articolo 19 della l.r. 7/1998 è sostituito
dal seguente:
"2. Al personale di cui al comma 1 è garantito il libero accesso
agli impianti di distribuzione carburanti ad uso pubblico o
privato, alle attrezzature e alle macchine di cui all'art. 15,
comma 4, lett. a) e b)."
2. Dopo il comma 3 dell'articolo 19 della l.r. 7/1998 è inserito
il seguente:
"3 bis. Il rifiuto di consentire il libero accesso di cui al
comma 2 comporta l'applicazione delle sanzioni previste dall'art.
20."
Articolo 9 (Modifiche all'articolo 20 della legge regionale 27
febbraio 1998, n. 7)
1. Il comma 1 dell'articolo 20 della l.r. 7/1998 è sostituito
dal seguente:
"1. I rappresentanti legali o i dipendenti dei soggetti
legittimati all'introduzione e alla vendita, che violino le
disposizioni della presente legge in relazione alle modalità di
introduzione e di vendita dei contingenti di carburanti e
lubrificanti in esenzione fiscale, sono puniti con pena pecuniaria
da lire 500.000 (Euro 258,23) a lire 5 milioni (Euro 2.582,28) e,
in caso di recidiva, con la sospensione dalle assegnazioni, dai
prelievi e dalla vendita per un periodo da giorni quindici a giorni
centoventi, fatte salve le ulteriori sanzioni previste dalle leggi
vigenti."
Articolo 10 (Modifiche all'articolo 21 della legge regionale 27
febbraio 1998, n. 7)
1. L'articolo 21 della l.r. 7/1998 è sostituito dal
seguente:
"Articolo 21
(Infrazioni commesse dai soggetti beneficiari)
1. In caso di rifornimento mediante carta a microprocessore
successivamente alla perdita dei requisiti di cui all'art. 15, di
cessione della carta ad altro soggetto, di utilizzo di essa con
finalità diverse dall'acquisto di carburanti, di rifornimento con
carburante diverso da quello autorizzato o di altro uso improprio,
il trasgressore è punito con pena pecuniaria da lire 200.000 (Euro
103,29) a lire 1 milione (Euro 516,46).
2. Nell'ipotesi di cessione della carta a microprocessore ad
altro soggetto, le sanzioni di cui al comma 1 non si applicano
qualora il detentore dimostri la sussistenza di un rapporto di
parentela di primo grado in linea retta, ovvero di matrimonio o di
convivenza more uxorio, sempre che l'utilizzo della carta sia
effettuato per il tipo di carburante imputato sulla stessa.
3. In caso di violazione dell'art. 5, comma 2, il trasgressore è
punito con pena pecuniaria da lire 50.000 (Euro 25,82) a lire
200.000 (Euro 103,29).
4. Sono fatte salve in ogni caso le ulteriori sanzioni previste
dalla legislazione vigente."
Articolo 11 (Modifiche all'articolo 23 della legge regionale 27
febbraio 1998, n. 7)
1. Il comma 2 dell'articolo 23 della l.r. 7/1998 è sostituito
dal seguente:
"2. Le somme introitate ai sensi degli artt. 20, commi 1 e 2, e
21, commi 1 e 3, sono imputate sul capitolo 7770 (Proventi pene
pecuniarie per contravvenzioni) in entrata del bilancio di
previsione della Regione per l'anno 1999 e sui corrispondenti
capitoli degli esercizi successivi."
Articolo 12 (Modifiche all'articolo 24 della legge regionale 27
febbraio 1998, n. 7)
1. Il comma 3 dell'articolo 24 della l.r. 7/1998 è sostituito
dal seguente:
"3. Alla copertura degli oneri derivanti dall'art. 27, comma 4,
si provvede mediante l'utilizzo degli introiti derivanti dalla
tassa regionale di cui all'art. 13, comma 2."
Articolo 13 (Modifiche all'articolo 28 della legge regionale 27
febbraio 1998, n. 7)
1. L'articolo 28 della l.r. 7/1998 è sostituito dal
seguente:
"Articolo 28
(Squilibri contabili pregressi)
1. Le situazioni di squilibrio tra la quantità di contingente
introdotto e di buoni versati dalle imprese non operative in Valle
d'Aosta nell'ultimo quinquennio sono da considerarsi estinte e non
suscettibili di ripianamento.
2. Per imprese non operative si intendono le imprese di cui
all'art. 6, nonché i soggetti di cui all'art. 18 che hanno cessato
di svolgere la loro attività sul territorio regionale o non
risultano avere introdotto carburante e lubrificante in esenzione
fiscale."
Articolo 14 (Norma finale)
1. Limitatamente agli esercizi finanziari 1999 e 2000 le
sanzioni amministrative di cui agli articoli 20 e 21 della l.r.
7/1998 si applicano solo in caso di recidiva.
Articolo 15 (Dichiarazione d'urgenza)
1. La presente legge è dichiarata urgente ai sensi dell'articolo
31, comma terzo, dello Statuto speciale per la Valle d'Aosta ed
entrerà in vigore il giorno successivo a quello della sua
pubblicazione nel Bollettino ufficiale della Regione.
Président Je rappelle à ce sujet que la Ière et la IIème
Commission ont exprimé conjointement à la majorité un avis
favorable et que nous discutons sur le nouveau texte tel qu'il a
été élaboré par la Ière et la IIème Commission.
La parole au rapporter, Conseiller Ottoz.
Ottoz (UV) L'introduction de toute nouvelle technologie produit
l'effet inévitable de modifier le comportement et les attitudes des
citoyens. La carte à puce, dénommée "Carte Vallée", a déclenché,
lors de son premier semestre de vie, une série de problèmes
difficiles sinon impossibles à prévoir, lorsqu'en 1998 la loi
régionale n° 7 fut approuvée.
Ces problèmes ont parfois provoqué des mauvais fonctionnements
qu'on aurait pu en partie éviter si seulement on ne s'était pas
trop pressés de démanteler les postes de service public sur le
territoire. Ces postes auraient pu faciliter une meilleure et plus
capillaire information et une plus rapide élimination des retards,
des malentendus et des interruptions de service.
D'après l'expérience de ce premier semestre d'utilisation de la
Carte Vallée, nous pouvons aujourd'hui mieux adapter le cadre
juridique qui règle la distribution des carburants en exemption
fiscale. Il s'agit là d'un réseau complexe de relations où chacun
joue son rôle: les citoyens consommateurs, les pompes à essence,
les compagnies pétrolières et l'Administration régionale.
Le dessein de loi, présenté par le Gouvernement et que nous
discutons aujourd'hui, introduit des modifications importantes à la
loi n° 7/98. Les voilà en synthèse:
- sono più puntualmente definiti i riferimenti alle strutture
regionali e statali competenti in materia;
- sono state adeguate le garanzie da fornirsi da parte dei
soggetti legittimati alla gestione dei prodotti petroliferi in
esenzione d'imposta;
- si chiarisce che il diritto all'attribuzione della carta,
oltre che al possesso di un veicolo ed alla residenza in Valle
d'Aosta, è legato alla "titolarità" della patente di guida.
Sospensione e spossessamento della patente stessa, non costituendo
perdita della titolarità, non faranno perciò più cessare il diritto
all'utilizzo della Carte Vallée;
- l'attribuzione è stata estesa, in caso di regime patrimoniale
di comunione dei beni, ad ognuno dei due coniugi, quindi due Carte
Vallée per due auto in famiglia anche se cointestate o intestate
alla stessa persona;
- l'attribuzione è stata estesa alle imprese agricole nelle
quali la proprietà del veicolo e la partita IVA sono riferite a
soggetti diversi purché essi appartengano allo stesso nucleo
familiare;
- l'attribuzione è stata estesa ai consorzi di miglioramento
fondiario;
- limitatamente alle persone giuridiche pubbliche ed alle
associazioni riconosciute, la detenzione a titolo di comodato di un
veicolo, purché contrattualmente sancita, costituisce ora requisito
per l'attribuzione della Carte Vallée.
La I e la II Commissione, in accordo con l'assessore competente,
hanno inoltre introdotto due emendamenti, i quali:
- estendono l'attribuzione della Carte Vallée alle
organizzazioni non lucrative di utilità sociale (ONLUS), le
associazioni del volontariato;
- ne estendono l'attribuzione alle associazioni di cui alla
legge n. 3/98 ossia alle società sportive non aventi fini di lucro,
limitatamente in questo caso ad un solo veicolo, come da un
emendamento che abbiamo proposto il Consigliere Praduroux ed io, e
ai mezzi di trasporto combinato ossia ai pulmini per il trasporto
degli atleti.
Tutte queste estensioni e più precise definizioni non modificano
i vincoli di compatibilità finanziaria.
Il contingente totale dei carburanti è infatti predeterminato
attualmente e gli oneri derivanti dall'articolo 27, comma 4, della
legge n. 7/98 sono comunque coperti dall'utilizzo degli introiti
derivanti dalla tassa regionale di cui all'articolo 13, comma 2,
della stessa legge.
Non determinano inoltre, stando al monitoraggio dell'assessorato
sull'andamento dell'utilizzo e del consumo, variazioni negative dei
quantitativi destinati ad ogni assegnatario.
Con questa legge viene fatta poi chiarezza sul divieto di
cessione della carta ad altro soggetto, specificando che non si
applicheranno sanzioni qualora tra i soggetti esista un rapporto di
parentela di primo grado in linea retta, ovvero di matrimonio, o di
convivenza more uxorio. Rimane peraltro tassativo l'obbligo di
utilizzare la carta esclusivamente per il carburante imputato sulla
stessa.
Un ultimo punto, ma non certo il meno importante, è che con
questo disegno di legge la Giunta ha affrontato e risolto gli
inevitabili equivoci iniziali relativi alle modalità di utilizzo
nella fase di rodaggio di questa nuova e complessa tecnologia. Si
stabilisce così che le sanzioni amministrative, limitatamente al
periodo introduttivo degli esercizi finanziari 1999-2000 si
applicano solo in caso di recidiva.
Président La discussion est ouverte.
La parole au Conseiller Frassy.
Frassy (FI) Di quelli che sono i problemi annessi e connessi
all'introduzione della Carte Vallée abbiamo avuto modo di parlare a
più riprese in questa legislatura. Il giudizio sulla Carte Vallée,
lo abbiamo detto più volte, è un giudizio tutto sommato positivo
perché questa carta dovrebbe alleviare un calvario poco consono a
una società moderna, quello delle code per ritirare i quantitativi
dei generi in esenzione assegnati.
Ha detto il relatore nel suo intervento che tutta una serie di
problemi che si sono verificati in questo primo periodo di rodaggio
non erano prevedibili e che pertanto è normale che ciò sia
accaduto.
Condividiamo in parte questa riflessione, quello che è comunque
evidente è che sarebbe auspicabile che tutta una serie di problemi
accaduti nella fase di rodaggio non abbiano più a ripetersi in
quella che sarà la gestione ordinaria di routine della carta. Su
quest'aspetto forse la legge poco dice anche perché la legge nelle
modifiche che oggi ha introdotto sono modifiche molto tecniche.
Esse vanno a normare situazioni che poco influiscono sui problemi
quotidiani con cui i nostri concittadini si trovano a dover
combattere quando utilizzano la carta e quando questa non dà le
risultanze attese; quindi, al di là di raccomandare all'assessore
di verificare quanto prima e di portare un bilancio delle
disfunzioni che hanno causato le disfunzioni note, vorrei
soffermarmi su alcune delle modificazioni che sono contenute in
questa legge, modificazioni che vanno a sgravare di alcuni vincoli
rigidi le precedenti previsioni normative e in altri casi ne vanno
a creare degli altri che ci chiediamo se sia corretto
mantenere.
L'articolo 3, che modifica l'articolo 11, prevede un meccanismo
di esenzione per quanto concerne l'atto di garanzia fideiussoria e
dice che la Giunta regionale può esentare dall'obbligo di prestare
la garanzia fideiussoria le ditte affidabili di notoria
solvibilità, già esonerate ai sensi dell'articolo 5, e viene citata
una normativa.
Vorremmo capire qual è il motivo che lascia ancora
discrezionalità nell'esenzione delle ditte; di fatto il requisito è
individuato, perché ci sembra di capire che l'esenzione avviene se
le ditte sono affidabili e di notoria solvibilità e questa garanzia
è data dal fatto che le ditte abbiano già un altro esonero che
viene concesso per altre situazioni, allora sarebbe opportuno
essere più precisi e modificare quest'articolo 3 nella parte
discrezionale del "può esentare" mettendolo come norma tassativa
ossia come diritto che fa capo alle ditte che si trovino in questa
situazione. Vorremmo capire invece per quale motivo rimane ancora
in atto un momento discrezionale.
Altre perplessità le esprimiamo sull'articolo 8 che va a
modificare il comma 2 dell'articolo 19 e che riguarda il libero
accesso agli impianti di distribuzione da parte delle strutture
preposte al controllo e delle conseguenti sanzioni che vengono
applicate nel caso che questo libero accesso venga ostacolato.
La definizione di libero accesso riteniamo che sia una
definizione molto lata e che possa prestarsi a degli equivoci
perciò il libero accesso dovrebbe essere regolamentato quanto meno
a quegli che possono essere gli aspetti attinenti alla gestione
della Carte Vallée. Per accedere ad una struttura produttiva
privata, come sono i distributori in questo caso, non basta avere
la qualifica di pubblico funzionario, l'accesso d'imperio può
avvenire a seguito di determinate situazioni che normalmente sono
situazioni che vengono autorizzate dall'autorità giudiziaria.
Pensate soltanto in materia di tributi locali: gli enti locali,
salvo un'eccezione, non hanno possibilità di accedere liberamente,
e, quando hanno in base a quest'eccezione la possibilità di
accedere liberamente, devono comunque seguire una determinata
procedura.
Non vorremmo che questa formulazione poco precisa per certi
versi diventasse fonte di contenzioso e di successive
problematiche.
Questi sono aspetti tecnici. Sempre sugli aspetti tecnici, ma
andando ad affrontare poi i problemi degli utenti, ci domandiamo da
un po' di tempo a questa parte cosa accadrà al 31 dicembre perché
se abbiamo letto correttamente la norma introduttiva della Carte
Vallée e se abbiamo letto attentamente la legge modificativa, non
ci sembra che ci sia una previsione chiara di come verrà - e se
potrà - essere gestito il quantitativo di carburante in esenzione
nell'ipotesi che non sia totalmente consumato alla data del 31
dicembre.
Questo noi non lo vediamo scritto e, se non abbiamo commesso noi
un errore di distrazione nel non individuare questa norma,
riteniamo che, andando in Consiglio una legge di modifica e
avvicinandosi la fine del primo periodo di rodaggio della Carte
Vallée, sia opportuno fare questa previsione, altrimenti all'alba
del 1° gennaio assisteremo a scene che potrebbero ricordare le
calche che vi erano alle porte dell'Ufficio distribuzione buoni
carburante quando vi era la distribuzione dei buoni cartacei.
Questo problema è aggravato anche da un'altra situazione
concreta e materiale ed è la difficoltà che a tutt'oggi permane da
parte degli utenti di avere in tempi ragionevoli ed accettabili la
sostituzione delle carte difettose, la sostituzione delle carte in
virtù di passaggi di proprietà, di cambio di veicolo, di cambio di
classe di carburante. A me risulta, ma penso che risulti anche
all'assessore e ai colleghi, che si parla di due mesi o comunque di
periodi che sono superiori al mese. È evidente che chi rimane
penalizzato per parecchio tempo dall'utilizzo della carta, pur
avendo il diritto di recuperare quei mesi in cui è rimasto
sprovvisto della carta, non ha la possibilità di utilizzare in quei
mesi il quantitativo assegnato e di conseguenza ci deve essere uno
slittamento del periodo di assegnazione.
Su quest'aspetto chiederei all'assessore di essere preciso
perché abbiamo ipotizzato un emendamento e valuteremo se
presentarlo o meno anche in base a quella che sarà la risposta a
questo problema, che riteniamo comunque essere un problema, tra i
tanti, centrale sull'utilizzo della Carte Vallée.
Président La parole au Vice-président Viérin Marco.
Viérin M. (Aut) Alcune considerazioni le ha già fatte il collega
Frassy. Io vorrei invece rientrare sull'aspetto generale. Quando si
è dato inizio a questo discorso, l'Assessore Ferraris ci disse:
"Gli obiettivi riguardano il fatto di puntare ad una
semplificazione della distribuzione dei contingenti dei carburanti,
mentre oggi è necessario ogni sei mesi andare negli uffici
dell'assessorato per ritirare i buoni, una volta approvata questa
legge sarà sufficiente andare con il libretto di circolazione della
macchina e la patente e poi fin quando non sarà sostituito il
veicolo, non sarà più necessario recarsi negli uffici e sarà quindi
possibile ritirare la benzina…",
eccetera.
Questa legge che andiamo a modificare è stata fatta, dunque, con
l'obiettivo di razionalizzare, riorganizzare e in definitiva
sburocratizzare, tutti termini già utilizzati da questa maggioranza
per altre cose.
Quando fu discussa questa legge, noi criticammo alcune di queste
fasi però lei ci chiese un atto di fiducia; noi quel giorno glielo
abbiamo dato quell'atto di fiducia, se lei si ricorda bene.
Purtroppo, il tempo che l'assessore ci chiese al momento della
discussione di quella legge è passato, ma non sono passati i
problemi, anzi mi sembra che siano addirittura più rilevanti
rispetto a prima.
Ci sono alcune cose pratiche che già rilevava il Consigliere
Frassy, e cioè qui abbiamo dei tempi pazzeschi per il rilascio
della carta, per modificarne i dati, per il cambio
dell'autovettura, per sostituirla in caso di deterioramento ecc.
Inoltre ci sono le sanzioni amministrative di cui anche l'assessore
è bene al corrente; sanzioni di 333.000 lire, per il solo fatto che
c'è stato il ritiro la sera prima della patente o che la stessa sia
scaduta il giorno prima, fatti di cui la Giunta si è accorta, e
quindi in questa modifica di legge sono presenti delle novità dalle
quali emerge la volontà di farvi fronte.
Ma su tutta la questione notiamo ancora un altro fattore
importante che è quel fattore che l'assessore aveva toccato in
passato, cioè il rischio di perdere quantità di beni contingentati,
soprattutto nel campo del gasolio. Qui mi sembra che il famoso
discorso d'integrare la Carte Vallée di un 20 percento a fine anno
non sia più tanto fattibile; lei ci disse che gli utenti avrebbero
avuto una Carte Vallée all'80 percento e verso fine anno sarebbe
stata fatta una maggiorazione per il 20 percento rimanente sia
sulle Cartes Vallée inerenti il gasolio che per quelle a benzina.
Dai dati che abbiamo risulta che questo sia molto difficile per
quanto concerne il gasolio, lo si potrà fare sulla benzina, dove
però emerge un altro dato che ci deve far riflettere.
L'assessore sa che sul discorso benzina negli anni passati noi
al massimo perdevamo sui 100-150mila litri di beni contingentati
per buoni che venivano persi e via dicendo; oggi non so se potremo
definire quanti litri assegnare ancora sulle Cartes Vallée il 1°
dicembre o il 15 novembre. Inoltre se assegnati tutti alla fine ci
troveremmo al 1° gennaio a dire che gran parte dei litri di benzina
non saranno stati utilizzati, questo succederà per un problema
burocratico perché se avessimo dato più litri fin dall'inizio,
questi avanzi non ci sarebbero stati.
È chiaro che questo discorso lo potremmo verificare a gennaio,
febbraio dell'anno prossimo, però lo voglio anticipare oggi qui,
perché l'ho già detto in sede di discussione di una nostra
interpellanza un mese fa e spero che l'assessore abbia qualcosa da
dirmi al riguardo: se ha delle garanzie o se ha anche lui delle
preoccupazioni.
Aspettando una risposta su questo punto e aspettando anche una
risposta sul discorso del gasolio, voglio sollevare l'ultima
questione che riguarda il fatto di aver creato una situazione
burocratica e non condivisa dagli utenti perché con queste Cartes
Vallée abbiamo creato delle situazioni che giustamente il cittadino
non può capire. Ci sono persone, che ci hanno chiamato, e che
dall'inizio di aprile non hanno la propria carta oppure persone che
hanno consegnato ad inizio aprile la propria carta per farla
modificare perché non funzionante e che non l'hanno ancora avuta
indietro; c'è il rischio che l'abbiano nuovamente a settembre,
ottobre e come si può pretendere che queste persone riescano a
consumare la benzina in tre mesi, quella benzina che doveva essere
per la propria auto? Questa è una situazione che non può essere
accettata!
Inoltre, vi sono persone che, dovendo far fronte a situazioni
derivanti dal fatto di avere una carta che non funziona, di aver
cambiato la vettura o averla rotta per altri motivi - tipo il
discorso di sospensione e via dicendo -, devono tornare all'ufficio
di Aosta e purtroppo tante persone sono venute tre, quattro volte
all'ufficio di Aosta, hanno preso mezza giornata di ferie e alla
quarta volta non sono riusciti a passare e devono tornare la quinta
volta. Allora come è possibile questo fatto?
Oggi il fenomeno è più grave perché doveva essere già finito il
periodo rodaggio però, essendo in ritardo, siamo ancora in un
momento di piccolo rodaggio e possiamo capire, ma assessore, come
glielo dissi allora, glielo ripeto oggi: noi abbiamo circa 70-80
mila utenti che hanno diritto alla Carte Vallée, se facciamo una
media una macchina sta allo stesso proprietario per 4-5 anni, non
di più. Questo vuol dire 20 mila cambi di proprietà
dell'autoveicolo all'anno in media, e andando a fare una divisione
di questi 20.000 per 290 giorni feriali ci troviamo 60-70 utenti
che, mediamente, devono venire obbligatoriamente allo sportello, in
più abbiamo tutti questi casi da aggiungere, fra cui la
smagnetizzazione, la rottura della carta, che l'assessore
sicuramente potrà valutare perché dovrà fare una media di questi
primi sei mesi, ma ritengo che arriveremo in totale a 100 utenti
che dovranno frequentare gli sportelli della Carte Vallée come
minimo.
Ora, proprio per questa situazione riteniamo che sia
indispensabile, senza riaprire tutti i sei sportelli che avevamo
dislocato sul territorio, riaprirne due, almeno uno in bassa Valle
e almeno uno in alta Valle. Questa è una proposta molto chiara e
quindi non è un discorso di cavalcare la tigre o l'evento o fare
del populismo, ma se siamo persone concrete e corrette e guardiamo
la realtà, siamo obbligati, non dico per sempre, ma per uno o due
anni ancora, a riaprire uno sportello in alta e in bassa Valle
perché vi sono persone, soprattutto abitanti nella bassa Valle, che
sono venute quattro volte ad Aosta, persone che hanno anche
ritirato il numero di prenotazione, sono arrivate lì e si sono
sentite dire: "Sono le cinque meno un quarto, mi dispiace, torni
domani" oppure persone che vengono da Gressoney o da Perloz o da
Champorcher: "Abbiamo finito i biglietti, non possiamo più darne",
pertanto dobbiamo in questi due anni cercare di dare un punto di
riferimento finché non sarà a regime questo fatto in alta e bassa
Valle.
Quindi presenteremo come Autonomisti un ordine del giorno che
chiede questo discorso e non abbiamo voluto dire se Verrès o
Châtillon o Villeneuve o Morgex o Pont-Saint-Martin perché vogliamo
lasciare ampia facoltà alla Giunta per seguire la via migliore.
Nell'ordine del giorno noi abbiamo chiesto due punti: uno in
alta e uno in bassa Valle, che se aperti automaticamente
determinerebbero un miglior servizio anche a chi continuerà a
rivolgersi a quello di Aosta, perché oggi stiamo dando un
bruttissimo servizio ai concittadini, non possiamo pretendere che
la gente prenda delle mezze giornate di ferie per venire qui e non
avere nessuna risposta, ma non solo perché non ce l'ha chi sta
dietro lo sportello, ma perché non ce la fa ad arrivare allo
sportello.
Presentiamo quest'ordine del giorno ritenendo che sia una cosa
ponderata e corretta e confidiamo che i colleghi lo votino.
Président Je donne la lecture de l'ordre du jour qui a été
présenté par les Conseillers Viérin, Marco, Marguerettaz, Comé,
Lanièce et Collé:
Ordine del giorno Il Consiglio regionale
Rilevato che, prima dell'istituzione del servizio denominato
"Carte Vallée", gli Uffici destinati alla distribuzione dei generi
contingentati erano dislocati in sei Comuni della regione, e più
precisamente, in Aosta, Verrès, Châtillon, Villeneuve, Morgex e
Pont St. Martin;
Preso atto che attualmente sono stati soppressi tutti gli
uffici, tranne quello del Capoluogo;
Riscontrati i numerosi disagi che incontrano coloro che devono
necessariamente recarsi nella città di Aosta a causa delle
incombenze che ancora spettano ai possessori della Carte
Vallée;
Impegna
La Giunta regionale a riorganizzare l'apertura di almeno due
degli uffici preesistenti in modo da fornire un miglior servizio
agli abitanti dell'alta e della bassa Valle.
F.to: Viérin M. - Marguerettaz - Comé - Lanièce - Collé
Président Si personne ne demande la parole, la discussion
générale est fermée.
La parole à l'Assesseur à l'industrie, à l'artisanat et à
l'énergie, Ferraris.
Si dà atto che, dalle ore 19,06, presiede il Vicepresidente La
Torre.
Ferraris (GV-DS-PSE) Non è la prima volta che parliamo di Carte
Vallée in quest'aula. Prima di entrare nel merito delle questioni,
vorrei fornirvi pochissimi dati.
I prelievi che sono stati fatti dal 1° gennaio al 10 giugno sono
stati 965 mila, quasi 1 milione, che hanno comportato l'erogazione
di 28,7 milioni di benzina. Le carte che sono state emesse sono
state 83 mila. È stato attivato un numero verde per informazioni
agli utenti e tale numero verde ha ricevuto nel periodo indicato
13.500 chiamate. Si parla quindi di numeri significativi.
Credo che vadano scisse le due questioni: una strettamente
legata alla modifica legislativa e l'altra a problemi di gestione
che possono essere collegati alla legge, ma che non necessariamente
lo sono.
Per quanto riguarda le osservazioni che sono state fatte, il
Consigliere Frassy dava un giudizio sostanzialmente positivo
rispetto all'operazione in sé facendo però tutta una serie di
obiezioni nel merito sia rispetto alla legge, sia rispetto a cosa
può succedere in futuro per quanto riguarda l'erogazione dei
carburanti.
Per quanto riguarda le obiezioni di merito che sono state fatte
nella legge, all'articolo 3 si dice che la Giunta può esentare dal
prestare garanzia di fideiussione le ditte solvibili - questo
riguarda le compagnie petrolifere di rilevanza nazionale - ed è
ovvio che una norma di questo genere la Giunta normalmente
l'applicherà, quindi il Consigliere Frassy si può
tranquillizzare.
Per quanto riguarda invece l'articolo 8, comma 1, la possibilità
di libero accesso dei funzionari della Regione per fare dei
controlli sia nel campo dei distributori che nei confronti delle
imprese che sono tenute a mettere un numero di matricola sulle
attrezzature, sulle macchine con motore a combustione termica che
utilizzano benzine o gasolio, anche qui l'intenzione e la prassi
sarà quella di non fare dei controlli vessatori, ma quella di
assicurare una gestione del contingente di carburanti tale che
vengano rispettate le norme, perché uno degli obiettivi della
legge, che era stata votata dal passato Consiglio regionale e che
oggi viene modificata, è appunto quello di fare in modo che ci sia
una corretta gestione dei generi contingentati, e quindi dei
carburanti in questo caso, e che ci sia un'ottimizzazione
nell'utilizzazione di questi carburanti.
Cosa può succedere al 31 dicembre di quest'anno? Il contingente
di carburanti che viene assegnato alla Regione Valle d'Aosta è un
contingente annuale, nel caso in cui ci sia un'eccedenza di
contingente alla fine dell'anno, questa non è possibile trasferirla
all'anno successivo, quindi il contingente deve essere utilizzato
nel corso dell'anno.
Il Consigliere Viérin diceva che abbiamo perso delle quote di
contingente in passato, il consigliere si riferiva al gasolio. Nel
consuntivo di bilancio c'era anche una voce sullo stesso che andava
a coprire il disavanzo che si era creato nei confronti delle
compagnie petrolifere perché la gestione con i buoni cartacei ha
fatto sì che il quantitativo di contingente annuale non
corrispondesse al consumo. Quello che si intende ottenere con la
Carte Vallée è realizzare l'obiettivo del consumo del contingente
assegnato ogni anno. Quindi va chiarita una cosa: non è possibile
trasferire all'anno successivo un'eventuale eccedenza, il
quantitativo va consumato entro l'anno ed è altrettanto vero che
non è pensabile di andare a sbordare rispetto al contingente perché
ci troveremmo di nuovo in una situazione debitoria nei confronti
delle compagnie petrolifere.
Per quanto riguarda la situazione ad oggi del contingente, siamo
in una situazione che al momento ci consente, già a partire dal
mese di luglio, di dare un'ulteriore assegnazione di un 7 percento;
l'ipotesi è quella di assegnare ulteriori quote di carburante
successivamente a settembre e a novembre per arrivare alla
copertura del 20 percento residuo. Per il momento si tratta di
assegnazioni prudenziali in quanto vorremmo evitare di trovarci in
una situazione debitoria. Con questa assegnazione il quantitativo
che spetterebbe a ciascun utente corrisponderebbe a 42 litri di
gasolio per un automezzo normale, 55 litri di super per un
automezzo superiore ai 750 cc di cilindrata e 63 litri di verde per
un automezzo sempre superiore ai 750 cc di cilindrata. Il gasolio
poi ha una assegnazione particolare, per quanto riguarda gli
automezzi che vengono utilizzati dalle imprese, ma non è il caso di
entrare in questo dettaglio.
Si va quindi nella direzione di fare in modo che l'erogato e lo
spettante coincidano; naturalmente si tratta di fare questo con
attenzione perché è interesse dell'Amministrazione non perdere
quote di contingente.
La gestione della carta ha comportato dei problemi sul piano
gestionale. Veniva ricordato, ed è vero, che ci sono stati dei
ritardi nella consegna delle nuove carte, noi ci troviamo ancora
con 1160 carte in emissione, 200 sono già state distribuite alle
banche in questi giorni dall'Assocredito, le restanti 960 sono in
preparazione e arriveranno agli utenti nei prossimi 15 giorni.
Questo ritardo era dovuto - se vi ricordate avevamo già avuto modo
di parlarne in Consiglio - ad allungamento dei tempi di consegna da
parte del fornitore delle carte a microprocessore quindi, per
quanto riguarda il rilascio della carta, la situazione dovrebbe
andare verso una normalizzazione e si dovrebbe andare
all'applicazione della delibera che aveva varato la Giunta relativa
al fatto che una Carte Vallée nuova dovesse essere consegnata in
sei giorni lavorativi.
Per quanto riguarda le questioni relative agli sportelli di via
Carrel, direi che il principale momento di tensione nella gestione
della carta è stato proprio questo degli sportelli. Si è cercato di
provvedere con un aumento delle possibilità di autocertificazione
ed inoltre tutta una serie di procedure è possibile espletarle
mandando un fax, invece di presentarsi personalmente; bisogna
presentarsi personalmente solo nel momento in cui la carta debba
vedere modificati i dati che in essa sono contenuti come nel caso
di cambio del veicolo, ma nel caso di rinnovo della patente non è
necessario recarsi agli uffici. Comunque il problema è reale e
cerchiamo di affrontarlo da un lato sul piano di un miglioramento
organizzativo con l'aumento del numero degli sportelli aperti,
dall'altro introducendo un meccanismo di prenotazione perché il
caso che veniva citato si è verificato, c'è chi ha dovuto venire da
lontano e ritornare e questo non si deve ripetere, lo si può
risolvere con la prenotazione.
Non ho avuto modo di leggere l'ordine del giorno presentato dal
Consigliere Viérin, a questo proposito chiedo una sospensione dei
lavori del Consiglio per valutarlo. Mi riservo un esame per
valutare la richiesta che, se non ho capito male, è quella di
aprire una sede in alta Valle e una sede in bassa Valle. Credo che
l'obiettivo indicato nell'ordine del giorno sia quello di ridurre
gli spostamenti degli utenti per espletare pratiche burocratiche.
Questo problema può essere risolto nell'ambito del passaggio di
competenze agli Enti locali, ovvero attraverso il processo di
decentramento che deve essere attuato nel corso di quest'anno in
applicazione della legge n. 54.
Per quanto riguarda le sanzioni, l'obiettivo è quello di
risolvere una situazione che sta creando dei problemi; questi sono
stati i primi sei mesi, i mesi più difficili, dell'avvio di una
complessa procedura. Comunque questa è stata una prima fase di
sperimentazione, pertanto gli elementi, le valutazioni, i
suggerimenti che vengono dati sono utili per cercare di far
migliorare il servizio che credo sia un obiettivo che
condividiamo.
Presidente È stata chiesta una breve sospensione per esaminare
l'ordine del giorno. Sospendiamo i lavori, riprendiamo fra cinque
minuti.
Si dà atto che la seduta è sospesa dalle ore 19,18 alle ore
19,23.
Si dà atto inoltre che, dalle ore 19,23, riassume la presidenza
il Presidente Louvin.
Président La parole au Vice-président Viérin Marco.
Viérin M. (Aut) Comunico ai colleghi che in questa sospensione
si è discusso sull'ordine del giorno presentato poc'anzi e si è
convenuto sulla necessità di ridare un sistema di distribuzione
diverso, integrato e la proposta che si fa, a nome di chi ha
partecipato alla sospensione dei lavori, è che nella parte
impegnativa, anziché: "Impegna la Giunta regionale a riorganizzare
l'apertura di almeno due uffici
preesistenti…", si scriva: "Impegna la
Giunta regionale a riorganizzare il sistema di distribuzione in
modo da fornire un miglior servizio agli abitanti dell'alta e della
bassa Valle". Viene tolto: "l'apertura di almeno due uffici
preesistenti" e viene inserito: "il sistema di distribuzione".
(interruzione del Consigliere Frassy, fuori microfono)
… no, vuol
dire… noi abbiamo chiesto di prendere
atto di un problema, Consigliere Frassy, questo problema è stato
condiviso anche dalle forze di maggioranza; ci è stato chiesto di
sostituire "il sistema di distribuzione" in luogo di "l'apertura di
almeno due uffici preesistenti", questo vuol dire modificare il
sistema di distribuzione - come si dice in maniera molto chiara
dopo - in modo da fornire un miglior servizio agli abitanti
dell'alta e della bassa Valle. Vuol dire la stessa cosa, nel senso
di lasciare alla Giunta la libertà di definire se sono due punti,
se sono tre, se sono quattro o se sono otto. Su questo non vogliamo
entrare nel merito perché ci interessa il risultato per la
comunità, quindi abbiamo sostituito le parole "almeno due uffici
preesistenti" con il discorso della riorganizzazione della
distribuzione. Dicendo per l'alta e per la bassa Valle, è
chiaramente definito il disagio che incontrano i cittadini
soprattutto dell'alta e della bassa Valle.
Sul discorso generale volevo chiedere all'assessore, anche se
purtroppo non potrà più farlo perché la discussione generale è
stata chiusa, se condivide le preoccupazioni sul contingente annuo;
io glielo ho chiesto, ma non ho avuto risposta.
Per quanto riguarda la situazione ad oggi, ci ha parlato della
benzina, ma non ci ha detto niente del gasolio. Vorrei ricordare
all'assessore che attualmente il contingente definito per il
gasolio prevede anche circa 1,5 milione di litri da assegnare a
società anche aree a cui va il 50 percento, quindi direi che se un
domani mancasse questo prodotto, bisognerebbe fare una riflessione
più attenta.
Président La parole à l'Assesseur à l'industrie, à l'artisanat
et à l'énergie, Ferraris.
Ferraris (GV-DS-PSE) Per due brevissime precisazioni. La prima,
per quanto riguarda il testo della risoluzione proposta dal
Consigliere Viérin. Per quanto riguarda la gestione del servizio
buoni carburante, l'intenzione della Giunta è quella di procedere
ad un decentramento, nell'ambito dell'applicazione della legge n.
54 e quindi del trasferimento di una serie di funzioni, e di
servizi ai comuni e poi eventualmente alle comunità montane. In
questo processo di razionalizzazione e di risparmio di risorse -
perché abbiamo anche questa necessità -, si intende realizzare
un'operazione che ottenga due obiettivi: da una parte migliorare il
servizio, dall'altra ottimizzare l'uso delle risorse della Regione
in termini di personale, in termini organizzativi e gestionali.
Per quanto riguarda le questioni del consumo dei contingenti, ci
troviamo in una situazione di questo genere: il contingente in
chili per quanto riguarda le benzine (benzina verde e benzina
super) è di 45 milioni di chilogrammi, al 10 giugno il consumo era
stato di circa 18 milioni di chilogrammi; per quanto riguarda il
gasolio, il contingente è di 10 milioni di chilogrammi, il consumo
è di 4 milioni di chilogrammi all'incirca, quindi non siamo nella
condizione di aver esaurito il contingente.
C'è da dire anche che bisogna gestire il tutto con prudenza per
evitare da una parte di uscire dal contingente, dall'altra di non
avere degli avanzi, quindi ci sarà una prima erogazione a luglio e
una successiva - sempre verificando le situazioni contabili a
settembre e a novembre, poi si valuterà se fare delle successive
assegnazioni.
Per quanto riguarda la questione del combustibile per gli aerei,
già aveva risposto - ed è agli atti del Consiglio della passata
legislatura - l'Assessore Mafrica che questo non fa parte
dell'attuale contingente del gasolio; il comburente per
aviotrazione, chiamiamolo così, è al di fuori di questo
contingente, si vola più basso...
Président Nous allons procéder à l'examen article par article du
projet de loi. Pour ce qui est des votations, il sera mis en
discussion et en votation l'ordre du jour avant l'examen du projet
de loi.
Je donne la lecture de l'ordre du jour dans le texte amendé:
Ordine del giorno Il Consiglio regionale
Rilevato che, prima dell'istituzione del servizio denominato
"Carte Vallée", gli Uffici destinati alla distribuzione dei generi
contingentati erano dislocati in sei Comuni della regione, e più
precisamente, in Aosta, Verrès, Châtillon, Villeneuve, Morgex e
Pont St. Martin;
Preso atto che attualmente sono stati soppressi tutti gli
uffici, tranne quello del Capoluogo;
Riscontrati i numerosi disagi che incontrano coloro che devono
necessariamente recarsi nella città di Aosta a causa delle
incombenze che ancora spettano ai possessori della "Carte
Vallée";
Impegna
la Giunta regionale a riorganizzare il sistema di distribuzione
in modo da fornire un miglior servizio agli abitanti dell'alta e
della bassa Valle.
F.to: Viérin M. - Marguerettaz - Comé - Lanièce - Collé
La parole au Conseiller Tibaldi sur l'ordre du jour.
Tibaldi (FI) Per dichiarare l'astensione sull'emendamento che è
stato concordato, per il semplice fatto che l'ordine del giorno
così modificato è completamente snaturato di quella che era la sua
sostanza, pensata e brillantemente descritta dal gruppo degli
Autonomisti, chiedendo l'apertura di almeno due uffici
preesistenti. Mi è parso di capire che la delocalizzazione del
servizio sul territorio fosse l'obiettivo del progetto originario
di Marco Viérin e soci.
In realtà la sospensione del dibattito e la successiva riunione
per tentare un accordo, ha mutilato volgarmente quello che era lo
spirito di quest'ordine del giorno, cioè un impegno della Giunta
regionale a fornire un miglior servizio agli abitanti dell'alta e
della bassa Valle. Ora ciò può significare - anche il Presidente
con un gesto eloquente mi pare che prima lo abbia manifestato -
anche organizzare delle corsie distinte affinché gli abitanti
dell'alta o della bassa Valle vadano in una corsia e quelli di
Aosta e della media Valle in un'altra. Mi pare di capire che il
proposito era nato bene, ma cammin facendo ha perso identità e
chiarezza, per cui non vale la pena votarlo con una dizione così
smunta. Pertanto ci asterremo.
Président Je soumets au vote l'ordre du jour qui a été présenté
par les Conseillers Viérin Marco, Marguerettaz, Comé, Lanièce et
Collé:
Conseillers présents: 32
Votants: 27
Pour: 27
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Nous procédons à l'examen article par article du projet de
loi.
Je soumets au vote l'article 1er:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 2:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 3:
Conseillers présents: 31
Votants: 28
Pour: 26
Contre: 2
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote l'article 4:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
A l'article 5 il y a un amendement présenté par les Conseillers
Ottoz et Praduroux par lequel on propose le remplacement du point g
quater) au 5ème alinéa de l'article:
Emendamento All'art. 5, comma 5, lettera g quater), che si
propone di sostituire con:
"g quater) Associazioni di cui all'art. 4, comma 1, della legge
regionale 20 gennaio 1998, n. 3 (Interventi a favore dello sport),
limitatamente ad un solo veicolo per associazione, purché destinato
al trasporto combinato di merci e persone, che non superi la
portata di nove persone.".
Je soumets au vote l'amendement:
Conseillers présents: 31
Votants: 28
Pour: 26
Contre: 2
Abstentions: 3 (Beneforti, Curtaz, Squarzino Secondina)
Le Conseil approuve.
Je soumets au vote l'article 5 dans le texte amendé:
Articolo 5 (Modifiche all'articolo 15 della legge regionale 27
febbraio 1998, n. 7)
1. Il comma 1 dell'articolo 15 della l.r. 7/1998 è sostituito
dal seguente:
"1. Le carte a microprocessore per il rifornimento di carburanti
sono attribuite, limitatamente ad un solo veicolo di cui il
richiedente risulti intestatario nei documenti di circolazione,
agli utenti, iscritti come residenti nei registri di anagrafe dei
Comuni della Valle d'Aosta, titolari di patente di guida. Ai
soggetti sprovvisti di patente di guida, a causa dello stato di
invalidità, fermi restando gli altri requisiti, può essere
attribuita la carta a microprocessore qualora risulti assegnata
loro l'indennità di accompagnamento."
2. Dopo il comma 1 dell'articolo 15 della l.r. 7/1998, come
sostituito dal comma 1, è inserito il seguente:
"1bis. Nel caso in cui i coniugi in regime patrimoniale di
comunione legale siano intestatari o cointestatari di due veicoli,
a ciascuno di essi è attribuita una carta a microprocessore
relativa ad un solo veicolo."
3. La lettera e) del comma 3 dell'articolo 15 della l.r. 7/1998
è sostituita dalla seguente:
"e) imprese di trasporto concessionarie di autoservizi pubblici
di linea aventi sede in Valle d'Aosta, per il fabbisogno occorrente
per le linee previste dal Piano di bacino di traffico della Regione
e per i servizi integrativi del servizio pubblico di linea di cui
agli artt. 54, 55, 57, 58, 59 e 61 della legge regionale 1°
settembre 1997, n. 29 (Norme in materia di servizi di trasporto
pubblico di linea), nonché, limitatamente al fabbisogno occorrente
per i percorsi in Valle d'Aosta, per le altre linee in concessione,
anche statali. La percorrenza chilometrica relativa all'anno per
cui si chiede la distribuzione di carburanti deve essere
autorizzata e certificata dall'organo competente al rilascio della
concessione; eventuali differenze tra tale percorrenza e il
chilometraggio effettivamente realizzato sono oggetto di conguaglio
sull'assegnazione dell'anno successivo;"
4. La lettera f) del comma 3 dell'articolo 15 della l.r. 7/1998
è sostituita dalla seguente:
"f) soggetti iscritti nel ruolo dei conducenti dei veicoli
adibiti ad autoservizi pubblici non di linea della Valle d'Aosta,
ai sensi dell'art. 8 della legge regionale 9 agosto 1994, n. 42
(Direttive per l'esercizio delle funzioni previste dalla legge
quadro per il trasporto di persone mediante autoservizi pubblici
non di linea) limitatamente ad un veicolo per ogni soggetto
iscritto nel ruolo di cui all'art. 8 della l.r. 42/1994, con
esclusione dei veicoli destinati ai servizi a chiamata di cui
all'art. 59 della l.r. 29/1997."
5. Dopo la lettera g) del comma 3 dell'articolo 15 della l.r.
7/1998 sono inserite le seguenti:
"gbis) consorzi di miglioramento fondiario costituiti ai sensi e
per gli effetti di cui al Regio decreto 13 febbraio 1933, n. 215
(Nuove norme per la bonifica integrale);
gter) associazioni classificabili come organizzazioni non
lucrative di utilità sociale (ONLUS), ai sensi del decreto
legislativo 4 dicembre 1997, n. 460 (Riordino della disciplina
tributaria degli enti non commerciali e delle organizzazioni non
lucrative di utilità sociale);
gquater) associazioni di cui all'art. 4, comma 1, della legge
regionale 20 gennaio 1998, n. 3 (Interventi a favore dello sport),
limitatamente ad un solo veicolo per associazione, purché destinato
al trasporto combinato di merci e persone, che non superi la
portata di nove persone."
6. Dopo il comma 3 dell'articolo 15 della l.r. 7 /1998 è
inserito il seguente:
"3bis) per le imprese agricole di cui al comma 3, lettera g),
l'assegnazione di carburante in esenzione fiscale può avvenire
anche se i requisiti della proprietà del veicolo e della partita
IVA sono riscontrabili in capo a soggetti diversi, purché
appartenenti allo stesso nucleo familiare."
7. Il comma 6 dell'articolo 15 della l.r. 7/1998 è sostituito
dal seguente:
"6. Costituisce requisito per l'attribuzione della carta a
microprocessore la detenzione del veicolo a titolo di comodato,
limitatamente alle persone giuridiche pubbliche e alle associazioni
riconosciute, purché il contratto assuma la forma della scrittura
privata autenticata."
Conseillers présents: 31
Votants: 28
Pour: 26
Contre: 2
Abstentions: 3 (Beneforti, Curtaz, Squarzino Secondina)
Le Conseil approuve.
A l'article 6 il y a un amendement présenté par les Conseillers
Frassy et Tibaldi:
Emendamento Articolo 6:
- inserire nel titolo dopo "assegnazione":
"e consumo"
- aggiungere il seguente comma:
"Il consumo del carburante annualmente assegnato può avvenire
entro il primo semestre dell'anno successivo.
Il caricamento annuale può avvenire solo a seguito del totale
esaurimento del precedente contingente assegnato."
Président La parole au Conseiller Frassy.
Frassy (FI) Ci sarebbe piaciuto che l'Assessore Ferraris avesse
illustrato in maniera più precisa e puntuale la valutazione che mi
sembra di aver capito lo porti a dichiarare impraticabile
l'emendamento che abbiamo presentato.
Sappiamo bene che nella contabilità in generale e in quella
degli enti pubblici in particolare esiste un meccanismo di
contabilizzazione dei residui e non capiamo quale sia la difficoltà
di applicare nel caso particolare lo stesso meccanismo, cioè il
meccanismo dei residui, assessore, è un meccanismo che appartiene
alla logica contabile perché la competenza è una cosa, il consumo e
la gestione delle quote assegnate sono un'altra cosa.
Ci piacerebbe capire, perché il problema che abbiamo sollevato
con l'emendamento, mi creda assessore, sarà un problema che le
scoppierà nelle mani all'avvicinarsi della fine dell'anno. C'è un
mucchio di gente che ha la convinzione che la benzina o il gasolio
non ancora consumato possano essere gestiti quanto meno nelle prime
settimane dell'anno nuovo. Sarebbe bene che l'ufficio facesse una
comunicazione alla stampa e precisasse quelli che sono i termini di
uso e consumo di queste carte perché nessuno li conosce, cioè si dà
per scontato un fatto che non è conosciuto perché non sta scritto
fra l'altro in nessuna norma di quelle che siamo andati ad
approvare per l'istituzione della Carte Vallée.
Noi riteniamo che sia praticabile, l'assessore ha genericamente
sostenuto di no, il Presidente ride; verremo a trovarlo
all'indomani del Capodanno per vedere se avrà lo stesso sorriso che
ha stasera.
Président La parole à l'Assesseur à l'industrie, à l'artisanat
et à l'énergie, Ferraris.
Ferraris (GV-DS-PSE) Mi pare che le questioni poste
dall'emendamento a firma dei Consiglieri Frassy e Tibaldi
consistessero in due questioni: una ad inserire, nel titolo dopo
"assegnazione", "e consumo", se fosse così vorrebbe dire che il
contingente viene diviso in dodicesimi e all'interno di ogni mese
viene erogato un quantitativo di benzina che deve essere
obbligatoriamente consumato nel mese. Se è così non ha
senso…
(interruzione del Consigliere Frassy, fuori microfono)
… non è così, cancelliamo. Per
quanto riguarda la seconda cosa, credo che il Consigliere Frassy,
che conosce da anni la Valle d'Aosta - non fosse altro perché vi
abita -, sa benissimo che i buoni benzina arrivati al 31 dicembre
non li poteva più utilizzare il 1° gennaio perché avevano perso la
loro validità. Ora, che siano buoni cartacei, che siano Cartes
Vallée, non cambia: il contingente è un contingente al consumo in
zona franca, quindi senza accise e questo vale dal 1° gennaio al 31
dicembre. Quello che lui sostiene è un principio di contabilità
amministrativa che in questo caso non è applicabile; saremmo i
primi ad essere contenti di una cosa del genere, ma purtroppo non è
possibile attuarla.
Président Je soumets au vote l'amendement:
Conseillers présents: 31
Votants: 24
Pour: 2
Contre: 22
Abstentions: 7 (Borre, Cerise, Charles Teresa, Cottino, Piccolo,
Praduroux, Rini)
Le Conseil n'approuve pas.
Je soumets au vote l'article 6:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
A l'article 7 il y a un amendement présenté par l'Assesseur
Ferraris:
Emendamento Al comma 4 dell'articolo 18 della l.r. 7/1998 come
modificato dall'articolo 7 del disegno di legge regionale le parole
"… la dicitura "Esente da imposta di
consumo per la vendita in Valle d'Aosta", sono sostituite dalle
parole "… la dicitura "Esente da
imposta di consumo per la vendita e il consumo in Valle
d'Aosta".
Etant donné les modestes dimensions de l'amendement, si les
conseillers sont d'accord, je soumets au vote l'article tel qu'il
découle de l'amendement présenté:
Articolo 7 (Modifiche all'articolo 18 della legge regionale 27
febbraio 1998, n. 7)
1. Il comma 4 dell'articolo 18 della l.r. 7/1998 è sostituito
dal seguente:
"4. L'olio lubrificante in esenzione fiscale di cui al comma 1
deve essere venduto sul territorio regionale in contenitori recanti
la dicitura "Esente da imposta di consumo per la vendita e il
consumo in Valle d'Aosta"."
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 8:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 9:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 10:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 11:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 12:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 13:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 14:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 15:
Conseillers présents: 31
Votants: 26
Pour: 26
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
La parole au Conseiller Frassy pour déclaration de vote.
Frassy (FI) Voglio approfittare della dichiarazione di voto per
dare la risposta al dubbio che magari angoscia il Presidente della
Giunta e l'assessore sul perché di questa proposta e sul perché,
confidando l'assessore nella nostra intelligenza, non vogliamo
deluderlo.
Sapevamo come funzionava il meccanismo dei buoni cartacei,
difatti stiamo ipotizzando, lo formalizzeremo - e lo anticipiamo -
al prossimo Consiglio, di reintrodurre in parte i buoni cartacei
anche perché questi ultimi, proprio per il fatto che venivano
consegnati materialmente, mettevano nelle condizioni i cittadini di
andare a far benzina quando ne avevano necessità, poi mi risponderà
l'assessore che c'era chi ritirava i buoni dopo uno, due o tre mesi
dall'inizio del nuovo semestre, ma evidentemente erano persone che
riuscivano a gestirsi i buoni in quella misura.
Se le carte non vengono consegnate con i meccanismi che abbiamo
previsto secondo me è riduttivo, assessore, dire che miglioreremo
perché c'è una convenzione che parla chiaro: l'Assocredito entro
sei giorni deve dare le carte. Allora i casi sono due o la
convenzione con l'Assocredito non funziona perché l'Assocredito ha
dei problemi a gestire oppure il problema sta all'interno della
struttura regionale. Sinceramente non so dove stia il problema,
dico semplicemente che non è concepibile che una procedura
informatizzata che prevede addirittura la gestione "on line" - che
mi sembra che con la traduzione letterale voglia dire in linea - ci
metta termini che vanno oltre il mese, che si avvicinano ai due
mesi, quando non li supera. Allora ipotizziamo che ogni qualvolta
ci deve essere il cambio della carta, ogni qualvolta ci deve essere
la sostituzione della carta, ci sia allo sportello chi ritira la
carta e consegna un buono mensile. Il cittadino ha un buono mensile
da spendere che verrà chiaramente scaricato all'atto di riconsegna
della carta: a questo punto superiamo le legittime proteste di
coloro che si vedono costretti a ricorrere a mezzi che stanno fra
il lecito e l'illecito per avere il carburante in esenzione
fiscale, perché questa è la realtà, assessore. Ci apprestiamo ad
approvare una legge che vieta gli scambi e le cessioni delle carte
e sappiamo benissimo che le persone, che sono nell'impossibilità
materiale da mesi di avere la loro carta, ricorrono a questi scambi
che sono definiti in legge illeciti. Questa è la realtà.
Se vogliamo governare la realtà e non vogliamo teorizzare,
dobbiamo trovare dei sistemi pratici che ci consentano di gestire
il problema perché dopo sei mesi, assessore, lei doveva venire in
aula sì con il disegno di legge, ma avrebbe dovuto venire anche con
un consuntivo dei problemi e se non con la risoluzione quanto meno
con l'analisi dei problemi e di conseguenza i tempi per risolvere i
problemi. Oggi come oggi stiamo invece votando sul presupposto che
tutto vada bene, perché siamo in una fase di sperimentazione;
abbiamo detto all'inizio ci piace il concetto, ma non ci piace il
modo in cui viene gestito perciò il voto che andiamo ad esprimere
sul provvedimento è un voto di astensione, perché non condividiamo
la gestione burocratica amministrativa che il suo assessorato sta
dando a una carta che doveva superare le barriere della burocrazia
e delle complicazioni amministrative.
Président La parole à l'Assesseur à l'industrie, à l'artisanat
et à l'énergie, Ferraris.
Ferraris (GV-DS-PSE) Per dichiarazione di voto a favore, ma io
ho detto che confidavo nell'intelligenza dei colleghi ed è vero,
però nel caso del Consigliere Frassy non confido nella sua capacità
di attenzione, nel senso che rispetto al problema relativo ai
ritardi nella consegna della Carte Vallée è la terza volta che
ripeto che è stato stabilito che le carte nuove devono essere
consegnate in sei giorni lavorativi e i ritardi sono dovuti al
fatto che vi è stato un ritardo di consegna delle carte da parte
della società produttrice. Oggi la situazione è tale per
cui…
Frassy (fuori microfono) … non è
vero, Assessore, posso documentare che non è solo
questo…
Ferraris (GV-DS-PSE) … se mi fa
finire… abbiamo 1.160 carte in ritardo,
200 sono in distribuzione, 960 verranno distribuite entro 15
giorni.
La situazione successivamente a questo periodo rientrerà nella
norma. Credo quindi sia inutile andare a creare ulteriori supporti
cartacei quando è necessario far funzionare il sistema che abbiamo
realizzato e che necessita di qualche tempo di assestamento.
Président La parole au Vice-président Viérin Marco.
Viérin M. (Aut) Volevo ricordare ai colleghi che il Consiglio,
quindi anche gli Autonomisti, votò all'unanimità questa legge a suo
tempo dando un atto di fiducia all'assessore, come diceva anche il
collega Frassy, perché era una cosa da tutti vista bene in
prospettiva. Anche gli Autonomisti hanno fatto una critica sul
discorso del periodo, esagerato, di messa in moto del meccanismo ed
è per questo che voglio ricordare al collega Tibaldi che è
intervenuto prima che gli Autonomisti hanno presentato l'ordine del
giorno sul quale hanno concordato quella significativa
correzione.
Riteniamo che oggi ci sia una mancanza, soprattutto in questo
primo anno, di attenzione alla distribuzione proprio perché, non
facendo un servizio in bassa e in alta Valle, noi portiamo la
concentrazione sugli sportelli di Aosta e creiamo tutta questa
situazione, quindi noi abbiamo voluto essere propositivi.
È chiaro che se anche con quest'ordine del giorno che il
Consiglio ha approvato non si avranno degli effetti da qui a 5-6
mesi, gli Autonomisti torneranno sull'argomento, ma in questo caso,
visto che le nostre preoccupazioni sono state non dico accettate,
ma condivise dalla maggioranza e si è approvato un documento,
votiamo come abbiamo fatto la volta scorsa questo
provvedimento.
Président Je soumets au vote la loi dans son ensemble:
Conseillers présents: 32
Votants: 27
Pour: 27
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK