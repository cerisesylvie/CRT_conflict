Consiglio Regionale della Valle d'Aosta - Oggetto del Consiglio n. 2130 del 20 settembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMBIENTE
Stoccaggio e smaltimento rifiuti
INDUSTRIA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2130 del 20 settembre 2006 - Resoconto
OGGETTO N. 2130/XII - Erogazioni di contributi regionali alla
Cogne Acciai Speciali per lo smaltimento delle scorie di
acciaieria. (Interrogazione)
Interrogazione
Vista la delibera n. 3502 del 11 ottobre 1999, con la quale
si riconosceva alla Cogne i maggiori costi sostenuti per lo
smaltimento delle scorie di acciaieria pari a 26 lire al Kg, a
decorrere dal settembre 1999, in attesa di disponibilità della
discarica di Pontey;
Visto che al punto S) della sopraccitata delibera si
stimavano a 50.000.000 Kg annui le scorie prodotte, e si fissava il
tetto massimo annuale di contributo a lire 1.300.000.000;
Considerato che a partire dal 28 aprile 2006 la discarica di
Pontey è funzionante;
i sottoscritti Consiglieri regionali
Interrogano
L'Assessore regionale di competenza per conoscere:
1) i costi di costruzione e di gestione della discarica di
Pontey;
2) quanto è stato corrisposto alla Cogne, suddiviso per anno,
per maggiori costi di smaltimento delle scorie a partire da
settembre 1999 al 27 aprile 2006;
3) per quale motivo si riconoscono maggiori costi di
smaltimento per l'anno 2005, quando la deliberazione sopra
menzionata fissava il tetto massimo di contributo annuale a lire
1.300.000.000 pari a euro 671.300,00.
F.to: Bortot - Venturella
Presidente
- La parola all'Assessore alle attività
produttive e politiche del lavoro, La Torre.
La Torre (FA)
- Direi che qui la richiesta è quella di
avere dei dati e io ho cercato con puntualità di farmeli fornire e
spero che i dati che ho siano quelli che avete chiesto.
Per quanto riguarda la prima domanda, i costi di realizzazione
della discarica di Pontey ammontano a € 4.819.754, ai quali devono
essere aggiunti per precisione tutti gli oneri IVA, le spese
tecniche e acquisizione delle aree, il totale complessivo di questo
porta a 7 milioni di euro. In attuazione della deliberazione n.
974/2006 con il provvedimento dirigenziale n. 1909/2006 la gestione
transitoria della discarica è stata affidata alla "VALECO S.p.a."
ai seguenti costi interamente recuperati attraverso le tariffe di
smaltimento: per le scorie 14,89 €/tonn oltre a IVA, per i fanghi
49,95 €/tonn oltre a IVA. Poi glieli do, collega, può anche non
appuntarseli, perché poi glieli passo.
Seconda domanda, qui le ho fatto una tabellina completa
dividendo nel modo che lei ha chiesto: 1999, 2000, 2001, 2002, 2003
fino ad arrivare al 2006 con tutti gli importi precisi. Glieli
leggo velocemente: 1999 96mila euro, 2000 462, 2001 451, 2002 473,
2003 642, 2004 738, 2005 848, 2006 213. Dall'importo relativo al
2005 un ammontare pari a € 176.625, non è ancora stato corrisposto
alla "CAS" l'importo relativo al 2006 che riguarda solo il primo
trimestre - da qui i 216mila, che sono inferiori rispetto agli
800mila dell'anno precedente, perché riguardano il primo trimestre
- non è stato ancora verificato perché viene verificato in corso
d'opera e mancano ancora quelli di aprile; comunque non abbiamo
ancora corrisposto niente alla "Cogne", evidentemente fin quando
non abbiamo una verifica dei dati.
Terza domanda: le clausole che sono contenute nel contratto di
locazione stipulato fra "Vallée d'Aoste Structure" e "Cogne",
quello che fa riferimento al 27 marzo 1996, hanno costituito il
presupposto per la corresponsione del rimborso per lo smaltimento
delle scorie di acciaieria. Non stabilisce questo contratto nulla
sul merito al quantitativo di scorie da smaltire perché questo è in
relazione all'attività produttiva, cioè diventava difficile nel
1996 - lo sarebbe anche oggi - andare ad individuare la quantità,
perché è in funzione di quanto l'acciaieria produce. Nella
deliberazione n. 3502/1999, concernente il riconoscimento alla "CAS
S.p.a." dei maggiori costi che la stessa avrebbe dovuto sostenere
per lo smaltimento in discarica delle scorie di acciaieria prodotte
dall'attività siderurgica, in attesa della disponibilità della
discarica regionale di Pontey - quella famosa fase tanto
sollecitata di apertura e quindi ci sono stati dei costi diversi -,
il quantitativo di scorie da smaltire era stato stimato in 50mila
tonnellate ogni anno e, considerato che il maggior importo unitario
per il trasporto delle scorie fuori Valle era stato valutato in 26
lire/kg, l'importo massimo autorizzato era pari a € 671mila per
ogni anno. Poiché i quantitativi di scorie prodotti dalla "CAS"
sono aumentati nel tempo, superando quelli inizialmente stimati,
poiché la Direzione per i rapporti con l'Europa per le politiche di
concorrenza e per le aree montane, interrogata in proposito, aveva
comunicato che una modifica alla quantificazione della
compensazione prevista dalla deliberazione della Giunta n.
3502/1999 non pareva poter dar luogo ad una forma di aiuto di Stato
incompatibile con la disciplina operante in materia, è stato
possibile riconoscere alla "CAS" i maggiori costi sostenuti per lo
smaltimento delle scorie del 2005. Tenendo conto che Pontey non era
aperta, tenendo conto del costo ulteriore che c'era stato, è stato
possibile, previa valutazione della Comunità europea, quindi dare
questa differenza. Sono stati dati sostanzialmente 176.625 euro in
più, oltre all'ammontare massimo dell'importo stabilito che era
quello della deliberazione n. 3502/1999. I dati glieli do tutti, le
cose che le ho detto le possiamo anche controllare.
Président
- La parole au Conseiller Bortot.
Bortot (Arc-VA)
- Ringrazio l'Assessore per i dati
forniti, che erano quelli che ci interessavano di più. Quello che
non capiamo è questa sollecitazione, invece di aprire una
trattativa con la "Cogne" per fornire ulteriori contributi a fronte
di un tetto stabilito e una maggiore produzione di scorie,
semplicemente per il fatto che una Regione che si accolla 7 milioni
di euro per costruire una discarica per un'azienda privata e poi
questa azienda addirittura ci viene a chiedere anche 300 milioni
per le scorie prodotte in più, allora non capisco la
sollecitazione. Non capisco perché non si discuta con questa
azienda, non capisco perché i maggiori incassi non significhino
nella fase di stesura di convenzione minori costi per la Regione.
Faccio un esempio semplicissimo: se a fronte di 10 di incasso alla
Regione chiedo una lira, nel momento in cui produco 20 sarebbe
opportuno, a livello di Governo regionale, di Consiglio, di
dirigenti e funzionari stabilire delle clausole che non siano
sempre e solo sfavorevoli dal punto di vista dell'Amministrazione
regionale, ma che permettano a quest'ultima nell'incentivare le
attività produttive nella nostra Regione per creare occupazione che
almeno si riducano, a fronte di profitti più alti, i costi della
Regione. Una maggiore attenzione quindi non tanto sullo specifico,
ma sulle convenzioni che si dovranno discutere per altri futuri
insediamenti per tutelare o incrementare l'occupazione, una
maggiore attenzione a queste clausole.
Presidente
- Possiamo sospendere qui il Consiglio, la
prossima interrogazione richiede tempi lunghi di risposta. Il
Consiglio è sospeso, riprenderà alle ore 15,30.
La seduta è tolta.
---
La séance se termine à 12 heures 50.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK