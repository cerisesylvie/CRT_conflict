Consiglio Regionale della Valle d'Aosta - Oggetto del Consiglio n. 1218 del 9 maggio 1990 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1218 del 9 maggio 1990 - Resoconto
OGGETTO N. 1218/IX -
CESSIONE IN LOCAZIONE
ALL'E.N.E.L. - COMPARTIMENTO Dl TORINO - DISTRETTO DELLA VALLE
D'AOSTA - DI UN VANO A SE' STANTE UBICATO NEL COMPLESSO EDILIZIO DI
PROPRIETA' REGIONALE IN LOCALITA' PARLEAZ (CAB. SOFIMI) IN COMUNE
DI CHAMBAVE - INTROITO DI SOMMA - APPROVAZIONE SCHEMA DI
CONVENZIONE.
PRESIDENTE:
I punti 16, 17, 18 e 19 all'ordine del giorno
riguardano argomenti analoghi. Se il Consiglio è d'accordo,
propongo che gli stessi siano discussi congiuntamente.
Do lettura della proposta di deliberazione iscritta al punto 16
dell'ordine del giorno.
IL CONSIGLIO
DELIBERA
1°) di approvare la cessione in locazione all'E.N.E.L. -
Compartimento di Torino - Distretto della Valle d'Aosta -, per il
prezzo complessivo di Lire 3.500.000 (tremilionicinquecentomila),
di un vano a sé stante sito nel complesso adibito ad attività
industriale in località Parleaz del Comune di Chambave, di
proprietà della Regione Autonoma della Valle d'Aosta, da adibire a
cabina di trasformazione dell'energia elettrica per
l'alimentazione, tra gli altri, del complesso edilizio in parola,
per il periodo di anni 29 (ventinove), con decorrenza dalla data di
stipula della convenzione;
2°) di introitare la somma di Lire 3.500.000
(tremilionicinquecentomila) al capitolo 08600 della parte entrata
del bilancio preventivo della Regione per l'anno 1990 ("Canoni di
locazione di terreni e fabbricati");
3°) di onerare il locatario delle spese di stipulazione,
registrazione e trascrizione dell'atto conseguente al presente
provvedimento;
4°) di conferire al Presidente della Giunta od, eventualmente,
in caso di delega, all'Assessore regionale che interverrà alla
stipulazione dell'atto conseguente al presente provvedimento la
facoltà di autorizzare l'inserzione nello stesso delle
precisazioni, rettifiche ed aggiunte che il Notaio riterrà
necessarie per il perfezionamento del rogito;
5°) di approvare in ogni suo punto lo schema di convenzione
allegato alla presente, che ne costituisce parte integrante e
sostanziale.
CONVENZIONE
per la locazione di un vano a sé stante, da adibire a cabina
elettrica, sito nel complesso edilizio adibito ad attività
industriale ubicato in località Parleaz del Comune di Chambave, di
proprietà regionale.
PREMESSO
- che la Regione Autonoma della Valle d'Aosta è proprietaria di
un complesso edilizio adibito ad attività industriale in loc.
Parleaz del Comune di Chambave;
- che l'ENEL, Distretto della Valle di Aosta, ha segnalato la
necessità di avere a disposizione un vano a sé stante sito nel
complesso edilizio predetto di proprietà della Regione Autonoma
della Valle d'Aosta, da adibire a cabina di trasformazione
dell'energia elettrica per l'alimentazione, tra gli altri, del
complesso edilizio stesso, di proprietà della stessa Regione
Autonoma della Valle d'Aosta;
- che il Consiglio regionale con deliberazione n._____ in data
______ ha stabilito di aderire alla suddetta richiesta di locazione
avanzata dall'ENEL:
TRA
La REGIONE AUTONOMA VALLE D'AOSTA - codice fiscale n.
80002270074, rappresentata dal Presidente della Giunta, Sig.
_______________________, in esecuzione della deliberazione del
Consiglio regionale n.__________ , in data ____________ vistata
dalla Commissione di Coordinamento in data _____________, al n.
__________, che, qui di seguito, per brevità verrà chiamata solo
Regione Valle d'Aosta;
E
l'ENEL - Ente Nazionale per l'Energia Elettrica, con sede in
Roma, Via G.B. Martini n. 3, codice fiscale n. 00811 720580,
partita IVA n. 00934061003, che per brevità, qui di seguito, verrà
chiamato solo ENEL, in persona dei suoi procuratori:
-
-
residenti presso la sede del Distretto della Valle d'Aosta
dell'ENEL in 11100 Aosta - Via Festaz n. 42
si conviene e si stipula quanto segue:
1°) La Regione Valle d'Aosta concede in locazione all'ENEL il
vano di cui in premessa sito nel complesso edilizio adibito ad
attività industriale di proprietà della stessa Regione Valle
d'Aosta, non ancora censito al catasto ma identificabile in quanto
realizzato sul terreno di cui al F. 8 mapp. 21-16-75 del Comune di
Chambave loc. Parleaz, delle dimensioni interne di m 4,00 per 3,50
ed altezza di m 2,80 (colore rosso nella allegata planimetria), con
accesso dalla costruenda strada statale n. 26 adiacente e quindi
attraverso la porzione di proprietà regionale evidenziata in tinta
gialla nella allegata planimetria, accesso che viene garantito con
la concessione di ampia servitù di passaggio carraio e
pedonale.
2°) L'ENEL ha la facoltà di installare e mantenere installati
nel locale in questione tutti gli apparecchi elettrici, macchinari
ed accessori, che a suo esclusivo giudizio, riterrà necessari, bene
inteso sotto la completa responsabilità dell'ENEL stesso per
eventuali danni sia alla Regione che a terzi.
La Regione Valle d'Aosta riconosce che tutto il materiale, fisso
e mobile, installato o che verrà installato in detto locale
dall'ENEL, è e rimarrà di esclusiva proprietà di quest'ultimo, con
facoltà all'ENEL stesso di asportarlo quando crede, salvo a
rimettere le cose in pristino stato alla risoluzione della presente
convenzione.
L'ENEL potrà infiggere alle pareti esterne del fabbricato cabina
le mensole o sostegni di qualsiasi tipo per l'entrata o l'uscita
dei fili elettrici aerei dal locale di trasformazione per la
continuazione delle linee elettriche destinate al trasporto di
energia, salvo diversi accordi particolari fra le parti.
L'ENEL dovrà richiedere alla Regione Valle d'Aosta di volta in
volta, l'autorizzazione all'attraversamento della proprietà
regionale relativa al Complesso Edilizio adibito ad attività
industriale nel Comune di Chambave loc. Parleaz (colore verde e
giallo nell'allegata planimetria) con linee elettriche sia aeree
che in cavo sotterraneo, a media e bassa tensione in entrata e
uscita dalla cabina in parola.
La Regione Valle d'Aosta si impegna a concedere dette
autorizzazioni, senza la richiesta di ulteriori compensi; resta
però inteso che l'ENEL sarà tenuto al totale ripristino dei
manufatti e della pavimentazione manomessa.
La Regione Valle d'Aosta si impegna sin d'ora a mettere a
disposizione dell'ENEL altri locali ugualmente adatti allo scopo ed
alle medesime condizioni della presente convenzione nei casi in
cui, per modifiche al fabbricato, si rendesse necessario provvedere
allo spostamento della cabina in questione.
In tal caso tutte le spese relative allo spostamento delle
attrezzature elettriche e delle condutture elettriche, sia aeree
che in cavo sotterraneo, facenti capo a detta cabina saranno a
totale carico della Regione Valle d'Aosta.
L'ENEL si impegna inoltre di effettuare su semplice richiesta
scritta da parte della Regione Valle d'Aosta, entro il termine che
verrà di volta in volta concordato con l'ENEL in relazione ai tempi
tecnici occorrenti, gli eventuali spostamenti delle condutture, sia
in entrata che in uscita dal locale di trasformazione, che si
rendessero necessari, a giudizio insindacabile della stessa Regione
Valle d'Aosta, qualora quest'ultimo stabilisse di apportare delle
modifiche al fabbricato di cui sopra o di eseguire nuove
costruzioni nei pressi del fabbricato medesimo.
Anche in tal caso le spese relative allo spostamento delle
condutture saranno a totale carico della Regione Autonoma Valle
d'Aosta.
La Regione Autonoma della Valle d'Aosta si impegna di comunicare
all'ENEL l'eventuale cambio di proprietà del locale, che dovesse
verificarsi nel corso del contratto.
3°) Il presente contratto di locazione ha la durata di anni 29
(ventinove) con decorrenza dalla stipula della presente.
4°) Il canone di affitto dovuto per l'intero periodo della
locazione, viene stabilito in lire 3.500.000
(tremilionicinquecentomila) da corrispondersi anticipatamente in
una unica soluzione.
Si intende che, con il pagamento di detto importo, l'ENEL è
esonerato da ogni altra prestazione connessa con l'affitto del vano
di cui sopra, salvo:
- eventuale rifacimento dell'impermeabilizzazione della soletta
di copertura;
- opere di manutenzione ordinaria all'interno del vano
cabina.
Nel caso che l'ENEL, nel corso della durata contrattuale, si
trovasse nella necessità di abbandonare il locale, il contratto
decadrà automaticamente, senza possibilità di rivalsa da parte
dell'ENEL stesso, di rimborso di parte del canone versato.
5°) Le spese tutte della presente convenzione, comprese quelle
di registrazione, sono a carico dell'ENEL.
Aosta, lì
Per la REGIONE VALLE D'AOSTA
Il Presidente della Giunta Regionale
Per l'ENEL
DISTRETTO DELLA VALLE D'AOSTA
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (UV):
Les quatres objets concernent la location
à l'Enel d'une partie d'immeubles de propriété régionale en
fonction de l'exigence de l'Administration régionale même d'avoir
le service de l'énergie électrique.
Je crois que c'est un acte tout à fait normal. Il s'agit de
prévoir une convention pour une période de 29 ans, sur la base d'un
accord qui avait déjà été prévu au préalable et qui aujourd'hui va
être concrétisé.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 28
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK