Consiglio Regionale della Valle d'Aosta - Oggetto del Consiglio n. 1907 del 22 marzo 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1907 del 22 marzo 2016 - Resoconto
OBJET N° 1907/XIV - Communications du Président du Conseil
régional.
Viérin M. (Président)
- Point n° 1 de l'ordre du jour. Je
vous informe qu'à partir du 9 mars les réunions suivantes ont eu
lieu:
Bureau de la Présidence: une fois
I
e
Commission: une fois
II
e
Commission: une fois
III
e
Commission: une fois
IV
e
Commission: deux fois
V
e
Commission: une fois.
Sabato 19 marzo ho partecipato a Matera al primo seminario di
approfondimento sulla riforma costituzionale in corso in materia di
"governo del territorio" promosso dalla Conferenza dei Presidenti
delle Assemblee legislative regionali. I prossimi appuntamenti
verteranno sul sistema delle Conferenze, la legge elettorale del
nuovo Senato, l'attuazione di forme di specialità anche per le
Regioni a Statuto ordinario ed infine il ruolo nel nuovo contesto
costituzionale delle Regioni a Statuto speciale.
Mercoledì 16 marzo la Commissione regionale per i procedimenti
referendari, ai sensi dell'articolo 7 della legge regionale
19/2003, ha deliberato l'ammissibilità delle cinque proposte di
legge di iniziativa popolare depositate alla Presidenza del
Consiglio a fine gennaio. Le decisioni della Commissione sono state
inviate ai proponenti, oltre che al Presidente della Regione, per
la loro pubblicazione sul Bollettino ufficiale regionale.
Presidente -
La parola al collega Cognetta.
Cognetta (M5S) -
Grazie Presidente.
Volevo sottoporre alla sua attenzione, Presidente, l'annosa
questione ormai riferita ai 116, ai quali non viene data risposta.
Se vede nella posta, le ho inviato una missiva venerdì scorso
riferita all'azienda USL la quale mi ha negato dei documenti che
invece potevano essermi dati. In particolare c'è un carteggio tra
me e l'USL riferito ad una questione di diversi anni fa rispetto
all'intramoenia, rispetto alla questione risolta con la Corte dei
Conti tra alcuni medici e l'USL stessa. Se è vero che non posso
avere il carteggio riferito a ciò che è stato un accordo fatto tra
i privati e l'azienda USL con la Corte dei Conti - e questo ho
verificato che non posso averlo - ho invece verificato che posso
avere le reversali dei pagamenti che queste persone hanno dovuto
fare riferite a questo impegno. L'USL mi ha negato questi
documenti, anche se attengono al rapporto che c'è tra un privato e
l'azienda USL rispetto agli incassi di importi dovuti.
Presidente, chiedo quindi a lei pubblicamente, in questa seduta,
di far valere il nostro diritto sacrosanto di avere dei documenti
ancorché abbia tutti quanti i permessi e le leggi dalla mia parte
per averli. Le chiedo quindi per favore, ancora una volta, di farsi
garante verso l'USL e verso chiunque non ci fornisce i documenti
rispetto ai 116. Grazie.
Presidente -
Collega, lei sa perfettamente com'è la
normativa ad oggi, comunque mi viene detto proprio adesso che la
sua richiesta è arrivata questa mattina, è al protocollo, quindi
sarà mia cura leggerla e poi le riferirò. La parola al collega
Bertschy.
Bertschy (UVP) -
Grazie Presidente.
Mi rendo conto che sono fatti delle ultime ore e forse non c'è
ancora stata la possibilità di prenderne atto, o lo vorrete fare,
però credo sia giusto oggi ricordare in Consiglio regionale quello
che è successo ieri a questi giovani in questo grave incidente,
ragazzi che sono fuori a studiare, a fare la loro carriera e allo
stesso tempo - due cose difficili da legare insieme - anche i fatti
di Bruxelles. Non so in quale maniera vengono studiate le
comunicazioni in Consiglio regionale, però rispetto a fatti di
un'importanza e di una rilevanza come questa se ci fosse anche una
piccola comunicazione in Conferenza dei Capigruppo, al mattino,
dove decidiamo cosa fare insieme...non fare attenzione in Consiglio
regionale a cose di questo genere non ci sembra la maniera giusta.
Ripeto, poi forse sono cose avvenute da poco, quindi non si è
ancora fatto in tempo a reagire, però le chiederei durante la
giornata se vuole approfondire questo argomento o come ha pensato
di fare, se ci ha già pensato.
Presidente -
Era mia intenzione nella mattinata parlare
con i Capigruppo per vedere il tutto nel primo pomeriggio, alla
ripresa dei lavori, in quanto sono fatti accaduti questa mattina;
comunque la ringrazio per la precisazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK