Consiglio Regionale della Valle d'Aosta - Oggetto del Consiglio n. 659 del 27 giugno 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 659 del 27 giugno 1984 - Resoconto
OGGETTO N. 659/VIII - REALIZZAZIONE, A TITOLO PROMOZIONALE,
DI UN DOCUMENTARIO TURISTICO SULLA VALLE D'AOSTA -
(Interrogazione).
PRESIDENTE:
Do lettura dell'interrogazione, iscritta al
punto 12 dell'ordine del giorno, presentata dal Consigliere
Torrione:
INTERROGAZIONE
E' stato recentemente presentato alla Stampa un documentario
turistico realizzato, a titolo promozionale, dall'Assessorato al
Turismo.
A parte il contenuto di tale documentario, che tende a
presentare un'immagine della Valle d'Aosta "idilliaca e bucolica"
dove l'assoluto rispetto della natura e dell'ambiente costituisce
il presupposto essenziale di ogni iniziativa di ordine turistico,
il sottoscritto Consigliere regionale Gianni Torrione
INTERROGA
l'Assessore competente per conoscere:
il costo complessivo del documentario;
se corrisponde a verità il fatto che il commento del
documentario stesso è
stato redatto dal giornalista
televisivo Bruno VESPA;
se non giudica contraddittorio il comportamento della Regione
che da un lato pubblicizza la sua immagine impostando il discorso
sulla tutela ambientale e dall'altro non propone alcuna iniziativa
per difendere il suo patrimonio paesaggistico e ambientale.
PRESIDENTE:
Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Il documentario è stato commissionato con
una delibera della Giunta regionale. E' costato 48 milioni, più 40
milioni per la traduzione in quattro lingue, per un totale di circa
90 milioni di spesa. Il commento è stato effettivamente curato dal
giornalista televisivo Bruno Vespa, il quale è socio minoritario
della Società alla quale è stata commissionata la realizzazione di
questo documentario televisivo.
PRESIDENTE:
Ha chiesto la parola il Consigliere Torrione;
ne ha facoltà.
TORRIONE (P.S.I.):
Le risposte dell'Assessore mi lasciano
ulteriormente perplesso. Quando si parla di ambiente, a mio avviso,
bisogna dire le cose come stanno e non presentare, anche dal punto
di vista pubblicitario, un'immagine della Valle d'Aosta che non
sempre corrisponde alla realtà. La pubblicità per essere credibile
deve essere vera.
Quello che non mi convince, e non faccio un'accusa specifica a
questa Giunta, è la tradizione che certi giornalisti televisivi
trovino in Valle le condizioni che consentono loro di fare dei
documentari sulla Valle d'Aosta. Potrei citare altri illustri
esempi e la cosa non mi sembra assolutamente giusta. Io credo che
Bruno Vespa, con tutta la professionalità che può avere nel fare il
lettore del telegiornale, non abbia la sensibilità per dire certe
cose sulla Valle e chi ha visto il documentario ne ha tratto la mia
stessa impressione. Credo che ci siano persone "in loco" che
possano benissimo fare il commento ad un documentario, che ne
abbiano la capacità professionale e soprattutto la sensibilità.
Che poi questi grandi giornalisti televisivi siano "immanicati"
a tal punto da far parte anche di società, mentre invece per fare
una consulenza quelli locali debbono chiedere autorizzazioni a
Roma, sono i misteri della Radiotelevisione italiana! Ciò che io
contesto è questo affidamento a scatola chiusa a certe società che
poi nascondono dietro dei personaggi come Bruno Vespa. Io non
discuto la sua professionalità di giornalista televisivo ma la sua
sensibilità nel rendere un documentario il più vicino possibile
alla realtà valdostana. Infatti Bruno Vespa che sta a Roma 365
giorni all'anno è arrivato qui, ha preso come socio una parte dei
190 milioni spesi...(interruzione)...
Per me, anche se fosse stato un giornalista filo socialista
della RAI 2, il discorso sarebbe stato lo stesso.
.....INTERRUZIONE.....
Mi dichiaro insoddisfatto della risposta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK