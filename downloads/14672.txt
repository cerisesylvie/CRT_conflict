Consiglio Regionale della Valle d'Aosta - Oggetto del Consiglio n. 1090 del 21 dicembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula
Oggetto del Consiglio n. 1090 del 21 dicembre 1994 - Resoconto
SEDUTA ANTIMERIDIANA DEL 21 DICEMBRE 1994
OGGETTO N. 1090/X Concessione di un contributo di lire
99.000.000 all'Amministrazione comunale di Villeneuve per
l'acquisto di immobili da destinare a sala polivalente,
all'ampliamento di un piazzale comunale e all'allargamento della
strada comunale, ai sensi della legge regionale 27 giugno 1986, n.
27. Approvazione e liquidazione di spesa.
Deliberazione Il Consiglio
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 percento a favore dei comuni per la creazione di un
patrimonio immobiliare comunale;
Atteso che l'Amministrazione comunale di Villeneuve ha
presentato richiesta per accedere ai relativi finanziamenti per
l'acquisto di immobili di proprietà delle Ditte Armand Renato,
Armand Franco, Armand Olga, Armand Cesare, Junod Gildo,
contraddistinti al Catasto Terreni del Comune Censuario di
Villeneuve al fg. IV, mappali 232-233-234, da destinare a sala
polivalente (riunioni, esposizioni, mostre), all'ampliamento di un
piazzale comunale e all'allargamento della strada comunale mediante
parziale demolizione del fabbricato oggetto di acquisto;
Considerato che l'acquisto in questione comporta una spesa
complessiva di lire 110.000.000=;
Visti i pareri favorevoli degli assessorati regionali della
Pubblica Istruzione e dei Lavori Pubblici;
Dato atto che l'acquisizione dell'immobile è inserita nella
relazione previsionale e programmatica del Comune;
Visto il parere favorevole rilasciato dal Capo di Gabinetto, ai
sensi del combinato disposto dell'articolo 72 della legge regionale
n. 3/1956 e successive modificazioni, e dell'articolo 21 della
legge regionale n. 18/1980 e successive modificazioni, in ordine
alla legittimità della presente deliberazione;
Delibera
1) di approvare la concessione di un contributo di lire
99.000.000= (novantanovemilioni) a favore dell'Amministrazione
Comunale di Villeneuve per l'acquisto di immobili di proprietà
delle Ditte Armand Renato, Armand Franco, Armand Olga, Armand
Cesare, Junod Gildo, contraddistinti al Catasto Terreni del Comune
Censuario di Villeneuve al Fg. IV, mappali 232-233-234 da destinare
a sala polivalente, all'ampliamento di un piazzale comunale e
all'allargamento della strada comunale;
2) di approvare ed impegnare la spesa di lire 99.000.000=
(novantanovemilioni) da imputare al capitolo 20620 del bilancio di
previsione della Regione per l'anno 1994 ("Contributi ai comuni per
la costituzione di un patrimonio comunale immobiliare") che
presenta la necessaria disponibilità;
3) di disporre che la somma venga liquidata ai sensi
dell'articolo 58 della legge regionale 27 dicembre 1989, n. 90, a
cura della Presidenza della Giunta regionale, alla stipulazione di
regolare atto notarile di compravendita, nel rispetto delle
condizioni generali di acquisto risultanti dalla domanda di
contributo;
4) di dare atto che la presente deliberazione non è soggetta al
controllo della Commissione di Coordinamento per la Valle d'Aosta
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320 e di darne
esecuzione.
Presidente Ha chiesto la parola il Consigliere Linty.
Linty (LN) Pongo una semplicissima domanda. Volevo sapere, in
merito a questa deliberazione, per quali ragioni nell'acquisto
della porzione di terreno necessario per l'allargamento della
strada comunale si è scelta una forma di trattativa privata di
acquisto, piuttosto che una procedura espropriativa.
Presidente Ha chiesto la parola il Presidente della Giunta,
Viérin Dino.
Viérin D. (UV) Nous avons répondu à une sollicitation qui nous a
été présentée par la Commune de Villeneuve, donc ce n'est pas nous
qui avons décidé ou fixé la procédure à suivre entre l'achat à
l'amiable, ou l'expropriation des terrains. Il y a eu des
pourparlers entre administration municipale et propriétaires
concernés et ils ont trouvé un accord sur le prix, qui a été
considéré équitable. C'est donc sur la base de cette considération
que même cette partie a été insérée pour ce qui est du financement
aux termes de la loi n° 27.
Il n'y a pas une grande différence du point de vue de
l'intervention de l'Administration régionale sur le plan financier;
au contraire, en utilisant la loi n° 27, nous avons, à la rigueur,
un bénéfice parce que le pourcentage d'intervention pour ce qui est
des expropriations est plus haut par rapport au pourcentage établi
par la loi n° 27. C'est pour cela que nous avons adhéré à la
requête de la commune, compte tenu également du fait que quand on
peut résoudre ces problèmes à l'amiable, c'est toujours dans
l'intérêt général de l'Administration, parce qu'en évitant un
possible contentieux, on réduit les temps de définition du dossier
et, donc, on augmente la possibilité d'intervention rapide de
l'administration publique.
Presidente Pongo in votazione la delibera in oggetto.
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK