Consiglio Regionale della Valle d'Aosta - Oggetto del Consiglio n. 3493 del 3 febbraio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3493 del 3 febbraio 1988 - Resoconto
OGGETTO N. 3493/VIII - CONVOCAZIONE DEL COMITATO REGIONALE DI
COORDINAMENTO PER I PROBLEMI DELLA DELTACOGNE E DELLA SIDERURGIA IN
VALLE D'AOSTA. (Approvazione di ordine del giorno).
PRESIDENTE
: Do lettura dell'ordine del giorno in oggetto,
presentato dai Consiglieri Sandri, Mafrica, Torrione e Baldassarre
ed iscritto in via d'urgenza all'ordine del giorno dell'adunanza
con provvedimento n. 3484/VIII in data odierna.
ORDINE DEL GIORNO
Il Consiglio regionale della Valle d'Aosta
SOTTOLINEATA l'importanza del programmato incontro con
l'Amministratore delegato della Finsider, previsto per l'11
febbraio 1988;
RICORDATO che in tale occasione dovranno essere precisati gli
indirizzi relativi al ruolo produttivo ed ai livelli occupazionali
della principale industria valdostana;
RITENUTO indispensabile mobilitare l'intera collettività
valdostana per una positiva soluzione della crisi che interessa da
anni lo stabilimento DELTACOGNE di Aosta;
IMPEGNA
il Presidente del Consiglio a convocare una riunione
straordinaria del Consiglio regionale nel caso l'incontro con
l'Amministratore delegato della Finsider Gambardella non rassicuri
sul futuro della siderurgia valdostana.
PRESIDENTE
: Poiché l'ordine del giorno chiede, in maniera
un po' strana, l'eventuale convocazione straordinaria del
Consiglio, nel caso in cui l'incontro con l'Amministratore delegato
della Finsider, Gambardella, "non rassicuri sul futuro della
siderurgia valdostana", debbo ricordare al Consiglio che la sua
convocazione straordinaria può essere chiesta da almeno un terzo
dei suoi membri e cioè da 12 Consiglieri.
D'altro canto, impegnare il Presidente del Consiglio a fare una
valutazione politica di un incontro tra la Regione e
l'Amministratore delegato, ing. Gambardella, è un fatto del tutto
improprio. Anche se la cosa non mi sembra molto corretta, sarebbe
più opportuno modificare la seconda parte dell'ordine del giorno
con la dizione:
"...impegna il Presidente del Consiglio, sentiti i
Capigruppo....".
Ha chiesto la parola l'Assessore all'Industria, Commercio,
Artigianato e Trasporti, Lanivi; ne ha facoltà.
LANIVI (A.D.P.):
Ferma restando la prima parte
dell'ordine del giorno, proporrei ai presentatori di modificare la
seconda parte come segue:
"IMPEGNA il Governo regionale a convocare immediatamente il
Comitato regionale di coordinamento per i problemi della DeltaCogne
e della siderurgia in Valle d'Aosta al fine di valutare l'esito
dell'incontro con l'Amministratore delegato della FINSIDER, Ing.
Gambardella, e di definire le iniziative da assumere unitariamente
nel caso in cui da tale incontro non risultassero dati rassicuranti
sul futuro delle attività siderurgiche valdostane".
Ciò significa che, non appena sarà terminata la riunione con
l'Amministratore delegato, ing. Gambardella, si darà una
valutazione di merito e si definiranno in modo unitario le
eventuali iniziative da assumere. In questo modo, ci si augura di
ricondurre il tutto e di dare un senso anche alle competenze
dell'apposito Comitato regionale.
PRESIDENTE
: Se i presentatori dell'ordine del giorno non
hanno nulla in contrario, do lettura dello stesso nel testo
comprensivo dell'emendamento proposto dall'Assessore all'Industria,
Commercio, Artigianato e Trasporti, Lanivi.
"ORDINE DEL GIORNO
Il Consiglio regionale della Valle d'Aosta
SOTTOLINEATA l'importanza del programmato incontro con
l'Amministratore delegato della Finsider, previsto per l'11
febbraio 1988;
RICORDATO che in tale occasione dovranno essere precisati gli
indirizzi relativi al ruolo produttivo ed ai livelli occupazionali
della principale industria valdostana;
RITENUTO indispensabile mobilitare l'intera collettività
valdostana per una positiva soluzione della crisi che interessa da
anni lo stabilimento DELTACOGNE di Aosta;
IMPEGNA
il Governo regionale a convocare immediatamente il Comitato
regionale di coordinamento per i problemi della DeltaCogne e della
siderurgia in Valle d'Aosta al fine di valutare l'esito
dell'incontro con l'Amministratore delegato della FINSIDER, Ing.
Gambardella, e di definire le iniziative da assumere unitariamente
nel caso in cui da tale incontro non risultassero dati rassicuranti
sul futuro delle attività siderurgiche valdostane".
PRESIDENTE
: Se nessuno chiede la parola, pongo in
votazione l'ordine del giorno nel testo emendato, testé letto.
ESITO DELLA VOTAZIONE
Presenti, votanti e favorevoli: 19
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK