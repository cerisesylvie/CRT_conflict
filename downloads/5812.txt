Consiglio Regionale della Valle d'Aosta - Oggetto del Consiglio n. 235 del 14 dicembre 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 235 del 14 dicembre 1983 - Resoconto
OGGETTO N. 235/VIII - RAPPORTI TRA L'AMMINISTRAZIONE
REGIONALE E LA SOCIETA' DI PUBBLICITA' DENOMINATA AGENZIA "N.
2".
(Interrogazione con risposta scritta).
PRESIDENTE
: Do lettura dell'interrogazione presentata dal
Consigliere Riccarand:
INTERROGAZIONE CON RISPOSTA SCRITTA
Constatato che, nel corso del mese di giugno '83, il quotidiano
"Il Manifesto", ripreso successivamente da altri quotidiani, ha
denunciato l'esistenza di una sorta di "racket dell'informazione"
operante a Torino, cioè di una associazione di giornalisti che
garantiva la pubblicazione o provocava la censura su alcuni
giornali di notizie e informazioni riguardanti uomini, aziende e
pubbliche amministrazioni;
Rilevato che la denuncia de "Il Manifesto" riguardava in
particolare l'operato della "N. 2", una società di pubblicità di
cui sono titolari corrispondenti de "Il Giornale Nuovo" e de "La
Stampa ";
Appreso da "Il Manifesto" del 21.6. 1983 che il nucleo centrale
della "N. 2" si sarebbe formato a Cervinia curando l'immagine
pubblicitaria di questa località e, che alla "N. 2", appena
costituita, l'Assessore regionale al Turismo avrebbe affidato
alcuni incarichi pubblicitari;
Appreso da "Il Manifesto" del 28.10. 1983 che l'Ordine dei
giornalisti ha comunicato di aver riscontrato una grave violazione
delle regole interne da parte di alcuni giornalisti e che la
Procura della Repubblica di Torino ha formalizzato l'inchiesta, che
ora passerà per competenza al Giudice Istruttore, e chiesto l'invio
di comunicazioni giudiziarie a 5 giornalisti e almeno un pubblico
amministratore;
Facendo seguito all'interrogazione presentata in data 25.7.1983
a cui l'Assessore regionale al Turismo ha risposto negando
l'esistenza di rapporti fra il proprio Assessorato e la "N. 2";
Avendo il sottoscritto ricevuto conferma di rapporti fra
Amministrazione regionale e Agenzia "N. 2";
Al fine di avere informazioni più precise sull'argomento;
il sottoscritto Consigliere regionale
INTERROGA
la Giunta regionale per sapere:
quali rapporti siano stati instaurati, negli ultimi tre anni,
fra Assessorati, Uffici o Servizi dell'Amministrazione regionale e
l'Agenzia "N. 2";
gli estremi di eventuali mandati di pagamento emessi dalla
Regione a favore dell'Agenzia "N. 2";
se esistono ancor oggi rapporti fra Assessorati, Uffici o
Servizi dell'Amministrazione regionale e l'Agenzia "N. 2".
PRESIDENTE
: All'interrogazione in oggetto è stata data
risposta con lettera n. 1090 in data 15 novembre 1983
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK