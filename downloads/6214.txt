Consiglio Regionale della Valle d'Aosta - Oggetto del Consiglio n. 677 del 27 giugno 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 677 del 27 giugno 1984 - Resoconto
OGGETTO N. 677/VIII - RINVIO TRATTAZIONE DELL'OGGETTO
CONCERNENTE: "ISTITUZIONE DEL CONCORSO PER L'ASSEGNAZIONE DI PREMI
DI FEDELTA' AL LAVORO E DEL PROGRESSO ECONOMICO - ANNO 1983 DELEGA
ALLA GIUNTA".
PRESIDENTE:
Do lettura del testo della deliberazione:
IL CONSIGLIO REGIONALE
DELIBERA
di istituire anche per il 1984 il concorso per l'assegnazione
di premi di fedeltà al lavoro e del progresso economico consistenti
in medaglie d'oro e attestati di riconoscimento;
di stabilire in 185 il numero dei premi da assegnare secondo
il bando sottoriportato;
di approvare ed impegnare la spesa di f. 90.000.000.=
(novantamilioni) finanziandola con imputazione al capitolo 35900
del bilancio preventivo della Regione per l'anno 1984 ("Spese per
iniziative e manifestazioni economiche) che presenta
la
necessaria disponibilità.
di delegare alla Giunta regionale l'adozione dei
provvedimenti necessari all'espletamento del concorso compresa la
liquidazione delle relative spese nonché l'approvazione di maggiori
spese derivanti dalla variazione del prezzo di mercato
d'oro.
(...OMISSIS...)
PRESIDENTE:
Ha chiesto la parola l'Assessore
all'Industria, Commercio, Artigianato e Trasporti Pollicini; ne ha
facoltà.
POLLICINI (Féd. D.P. - U.V.P.):
Così come ha proposto il
Consiglio e così come era nelle intenzioni della Giunta, è stato
predisposto un primo aggiornamento del tradizionale bando per
l'assegnazione dei premi di fedeltà al lavoro e del progresso
economico.
Innanzitutto è stato modificato quello che era lo spirito vero e
proprio dell'impostazione, che non era "fedeltà al lavoro" ma
"fedeltà all'azienda". Con la proposta che noi facciamo questo
spirito diventa rispondente alla sua intenzione e cioè di premiare
chi è stato fedele al lavoro, per cui è possibile ottenere il
premio anche se si cambia azienda; l'importante è che vi sia la
continuità della operatività. Se vi è interruzione dovuta a Cassa
integrazione o ad altro, questo
costituisce elemento di continuità, pertanto si considera come
un periodo pieno. L'importante è che non vi sia interruzione di
presenza sul lavoro, se non per mancata possibilità dovuta a
situazioni aziendali. Questo è il primo degli elementi di fondo
della modifica.
L'altro aspetto è che viene riconosciuto a questo fine anche il
periodo di servizio militare, specialmente per quanto riguarda
coloro che hanno partecipato all'ultima guerra mondiale, che finora
veniva escluso dal conteggio della continuità.
Un'altra innovazione riguarda il numero dei premi, per il quale
si tiene conto della serie di domande per ogni tipo di premi. In
base a questo principio, si è adeguato il numero dei premi e
laddove vi erano molte domande ma una disponibilità contenuta,
quest'ultima è stata aumentata di venti unità, mentre rimangono
ferme le attività lavorative.
Un'altra novità è la riduzione del periodo necessario agli
artigiani per avere il premio che da trent'anni viene ridotto a
vent'anni.
Rimane da risolvere il problema di fondo per quanto riguarda la
sostanza di un premio che riguarda il progresso economico. In
questa ipotesi di proposta non si sono ancora individuati i
parametri per premiare il contributo di persone che hanno dato al
progresso economico un tangibile apporto. Questo, penso, può essere
un elemento di ulteriore approfondimento.
Occorre, comunque, approvare questo bando perchè la scadenza
della presentazione della domanda, così come negli anni scorsi, è
stabilita al 30 settembre e quindi mi pare opportuno che venga
approvato con queste innovazioni le quali, se non sono
rivoluzionarie cambiano però alcuni aspetti per quanto riguarda la
fedeltà al lavoro, anche se non hanno innovato nulla per quanto
riguarda il contributo al progresso economico.
PRESIDENTE:
Ha chiesto la parola il Consigliere Millet;
ne ha facoltà.
MILLET (P.C.I.):
Noi diamo atto alla Giunta e
all'Assessore di aver accettato alcune modifiche, però riteniamo
che si dovrebbe modificare prima di tutto il titolo. Si continua a
parlare di progresso economico, ma a noi pare che ciò non sia più
opportuno, dal momento che, rispetto al bando precedente si è tolto
il punto F che diceva: "Due a favore di chi abbia nel periodo l°
gennaio 1982 conseguito un brevetto per invenzioni industriali di
particolare interesse". Avendo tolto questo punto non ha più senso
inserire nel titolo: "Progresso economico". In Commissione si era
proposto di fare due bandi, uno per la fedeltà al lavoro, e l'altro
per il progresso economico, con il quale premiare tangibilmente chi
inventa qualcosa. Io propongo di togliere "Progresso economico" e
di mantenere "Fedeltà al lavoro" e semmai di istituire un bando per
il progresso economico dandogli quel rigore necessario per
stimolare, in Valle d'Aosta chi vuole creare delle innovazioni.
Per quanto riguarda il premio della fedeltà al lavoro, noi
avevamo già detto che se si riconosce il premio a chi ha fatto 35
anni di lavoro, non è giusto limitarne il numero, perchè c'è il
rischio che ad alcune persone che l'hanno acquisito questo diritto
venga negato. Per esempio: l'anno scorso per i coltivatori diretti
si era detto che avevano diritto al premio coloro che avevano
raggiunto 35 anni di lavoro, tuttavia ne sono rimasti esclusi
alcuni che ne avevano addirittura 52, perchè esisteva il limite del
numero. Ritengo che sia un atto di ingiustizia rispetto all'anno
precedente, quando sono stati assegnati 177 posti extra concorso e
si è arrivati a premiare anche chi aveva 35 anni di lavoro! Se
ribadiamo che il merito consiste nell'aver lavorato un certo numero
di anni, chi ha acquisito quel diritto deve essere premiato,
altrimenti si verificano delle ingiustizie tra l'anno 1983 e il
1982. Caso strano, a giugno dell'84 ci sono state le elezioni
regionali!
Noi riteniamo che se è giusto riconoscere i 35 anni o, in caso
di invalidità, i 30, chi ha acquisito questo diritto deve essere
premiato. Le modifiche che noi proponiamo sono di togliere il
"progresso economico" di dare certezza d'ottenerlo a chi ha
acquisito il diritto al premio. Tutto ciò soprattutto per eliminare
le discriminazioni che ci sono fra i lavoratori del settore
industriale e quelli che lavorano la terra. I primi infatti
prendono il premio intorno ai 50 anni, mentre i secondi arrivano a
prendere il premio intorno ai 70, 80 o ai 90 anni.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Noi non voteremo questo provvedimento
per i motivi che avevamo già espresso in Commissione.
Ne approfitto per dire al Collega Lanivi che in fatto di
sponsorizzazioni sulla SAISET dovrebbe guardare in casa sua prima
di buttare l'occhio in casa d'altri.
PRESIDENTE
: Prego il Consigliere Millet di fare avere
alla Presidenza gli emendamenti proposti.
Ha chiesto la parola l'Assessore all'Industria, Commercio,
Artigianato e Trasporti Pollicini; ne ha facoltà.
POLLICINI (Féd. D.P.-U.V.P.):
La prima richiesta di
togliere dal bando il "progresso economico", mi sembra perlomeno
prematura, mentre penso che sia opportuno studiare una formula che
possa incentivare questo tipo di attività e che possa nel contempo
anche stimolare questa direzione. Non essendo stata presentata,
quest'anno, nessuna richiesta di brevetto, ci sembrava inutile
mantenere questo tipo di voce.
Per quanto riguarda invece il problema dei posti per i
coltivatori diretti: erano 70 lo scorso anno e siamo passati a 90,
quest'anno. E' difficile oggi prevederne quante potranno essere le
domande presentate, noi non abbiamo nessuna difficoltà a non
lasciare definire il numero per questa categoria. Bisogna tenere
conto che io mi sono attenuto rigorosamente al numero previsto dal
bando precedente.
Ritengo che la Giunta sia d'accordo nell'estendere il premio in
funzione delle domande che perverranno. Ci sarà poi il problema del
consuntivo, perchè non si può prevedere quante saranno, visto che
le verificheremo dopo il 30 di settembre.
PRESIDENTE
: Se nessuno chiede la parola metto ai voti gli
emendamenti presentati dal Consigliere Millet.
Ha chiesto la parola il Consigliere Millet; ne ha facoltà.
MILLET (P.C.I.):
Dopo la dichiarazione e l'impegno
dell'Assessore ritiro gli emendamenti, anche se il bando è
incongruente.
PRESIDENTE:
Il primo emendamento proposto dal Consigliere
Millet si intende ritirato...
C'è una richiesta di rinvio... Chiedo al Consiglio di votare la
proposta di rinviare la discussione del punto n. 28 al Consiglio
dell'11 luglio.
ESITO DELLA VOTAZIONE
Presenti, votanti e favorevoli: 26.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK