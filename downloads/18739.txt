Consiglio Regionale della Valle d'Aosta - Oggetto del Consiglio n. 1845 del 21 febbraio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 1845 del 21 febbraio 2001 - Resoconto
OGGETTO N. 1845/XI "Convenzione quadro" tra USL della Valle
d’Aosta e ASL n. 9 di Ivrea.
(Interrogazione)
Interrogazione A conoscenza dell’avvenuto
rinnovo della "Convenzione Quadro" sottoscritta
dall’USL con l’ASL n. 9 di
Ivrea;
il sottoscritto Consigliere regionale
Interroga
la Giunta regionale e l’Assessore competente per
conoscere:
i contenuti della "Convenzione Quadro" in premessa richiamata e
quali rapporti di collaborazione sussistono fra
l’USL di Aosta e l’ASL n. 9 di
Ivrea.
F.to: Beneforti
PrésidentLa parole à l’Assesseur à la santé,
au bien-être et aux politiques sociales, Vicquéry.
Vicquéry (UV)
Il Consigliere Beneforti mi chiede di
conoscere i contenuti della convenzione quadro stipulata fra
l’ASL di Ivrea e l’azienda USL della
Valle d’Aosta. I contenuti si riassumono
nell'esigenza di perseguire l’obiettivo di
migliorare e razionalizzare i servizi amministrativi sanitari,
informativi e informatici attraverso la riorganizzazione gestionale
dei suddetti servizi in un'ottica di complessiva razionalizzazione
dell’attività.
Per quanto concerne l’anno 2001, gli ambiti di
intervento sono limitati ai settori della ragioneria e della
radioterapia.
Per la ragioneria è previsto un supporto di tipo
tecnico-amministrativo limitato possibilmente al primo semestre
2001 per un totale di 125 ore con una diminuzione di 350 ore
rispetto all’anno 2000. Il supporto
all’Unità budgetaria di ragioneria è appunto
limitato al primo semestre 2001, periodo entro il quale si prevede
di espletare il concorso per il dirigente amministrativo, figura
della quale attualmente l’unità budgetaria è
sprovvista.
Il ricorso a un collaboratore esterno è determinato
dall’esigenza per l’Amministrazione
di poter contare nel periodo di cui sopra di una figura esperta
nella gestione di tutti gli aspetti della contabilità generale in
considerazione della profonda differenza rispetto alla contabilità
finanziaria.
Inoltre occorre tenere in considerazione la necessità di
acquisire e sviluppare nel tempo la conoscenza del raccordo con la
contabilità direzionale per centri di costo o di alcuni aspetti
particolari non secondari quali l’approfondimento
degli effetti sulla contabilità generale delle rilevazioni
attualmente in corso del patrimonio aziendale.
La consulenza in oggetto si riferisce, inoltre, anche ad aspetti
di raccordo con l’attività connessa alla
determinazione dei fondi contrattuali, variamente previsti per le
diverse aree del personale dipendente
dall’azienda.
Per la radioterapia, prosegue il rapporto di consulenza già
avviato da anni, con la Dott.ssa Ozello, che prevede
l’accesso da parte degli specialisti di Ivrea alle
strutture ospedaliere regionali, affinché i pazienti da sottoporre
a trattamento radioterapico possano essere visitati preventivamente
e durante l’espletamento delle cure radioterapiche,
presso l’Ospedale di Aosta.
Detto accordo è stato integrato prevedendo una migliore
regolamentazione dell’accesso dei pazienti
valdostani al Servizio di Radioterapia dell’ASL di
Ivrea, in modo da garantire alle persone affette da determinate
patologie tumorali, un trattamento tempestivo.
Rispetto agli anni 1999-2000 non saranno rinnovati gli accordi
attuativi relativi ad attività di supporto tecnico e amministrativo
dell’Unità budgetaria di farmacia ed economato e per
la riorganizzazione di alcune procedure di direzione sanitaria.
Président
La parole au Conseiller Beneforti.
Beneforti (PVA-cU)
Prendo atto della risposta
dell’Assessore che ha elencato i contenuti di questa
delibera dell’USL di cui non eravamo a conoscenza.
Ne approfondiremo i contenuti e ci ripromettiamo di tornare
sull’argomento.
Per adesso mi dichiaro soddisfatto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK