Consiglio Regionale della Valle d'Aosta - Oggetto del Consiglio n. 241 del 13 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 241 del 13 novembre 2013 - Resoconto
OGGETTO N. 241/XIV - Disegno di legge: "Disposizioni in
materia di contributi per l'inserimento lavorativo delle persone
con disabilità. Modificazioni alle leggi regionali 11 agosto 1981,
n. 54, e 28 dicembre 1983, n. 89".
Président
- Pour l'illustration, la parole à la collègue
Péaquin Bertolin...demandez seulement la parole, appuyez...vous
avez la parole.
Péaquin (UV)
- Merci Présidente.
Gentili colleghi e colleghe, il presente disegno di legge reca
le modificazioni alla legge regionale del 28 dicembre del 1983, n.
89 "Norme integrative alla legge regionale 11 agosto 1981, n. 54,
concernente interventi per favorire l'inserimento lavorativo di
cittadini portatori di handicap", relativa ai contributi
concedibili alle cooperative operanti nel territorio regionale che
abbiano, come soci o dipendenti, soggetti portatori di disabilità.
La nuova formulazione dell'articolato è finalizzata a garantire la
permanenza di personale disabile già assunto nelle cooperative nel
rispetto della normativa europea. Questo è stato possibile,
specificando, nel disegno di legge, che sono beneficiarie del
contributo le cooperative che svolgono attività rientranti nelle
seguenti tre tipologie: svolgono attività economica; non svolgono
attività economica, ma attività non rilevanti economicamente o di
interesse meramente locale; svolgono temporaneamente attività
economica ed attività non rilevante economicamente o meramente
locale. Rientra nello stesso regime il personale impiegato per
l'affiancamento al disabile. Nell'audizione del 5 novembre, il
signor Paolo Salomone, referente del Coordinamento disabili per la
Valle d'Aosta, aveva chiesto che venisse sostituita la parola
"portatore di handicap" con la parola "persone con disabilità". La
commissione ha recepito questa richiesta sostituendo tali
parole.
Il nuovo intervento legislativo prevede, in particolare, che i
contributi per i soci o dipendenti portatori di disabilità siano
concessi in regime
de minimis
nei limiti dell'80 percento
del costo effettivamente sostenuto, oppure entro il limite massimo
della predetta intensità di aiuto. In assenza di tale regime, nel
caso in cui i soci o i dipendenti disabili siano impiegati in
attività non aventi rilevanza economica o di natura meramente
locale, non costituendo, in tale ipotesi, il beneficio concesso
come aiuto di Stato, il disegno di legge prevede inoltre, nel
limite massimo dell'80 percento ed alle medesime condizioni dianzi
descritte, la concessione di contributi a copertura dei costi
relativi al tempo impiegato per l'affiancamento dei soggetti
portatori di disabilità con personale di sostegno.
Il testo è composto di 3 articoli. L'articolo 1 sostituisce
l'articolo 2 della legge regionale 89/1983, stabilendo le
condizioni ed i limiti per l'accesso ai contributi a copertura dei
costi sostenuti dalle cooperative e derivanti dall'occupazione di
personale disabile, rinviando quanto al dettaglio del relativo
procedimento di concessione ad apposita deliberazione della Giunta
regionale. L'articolo 2 abroga l'articolo 3 della legge regionale
89/1983. L'articolo 3 reca infine le disposizioni transitorie
stabilendo, in particolare, l'applicazione della nuova disciplina
alle domande presentate a far data dal 1° gennaio 2013, le quali,
al fine dell'ottenimento dei contributi come disciplinati dal
presente disegno di legge, andranno integrate secondo le
indicazioni stabilite dalla deliberazione attuativa della Giunta
regionale da adottarsi entro 60 giorni dalla data di entrata in
vigore della legge.
Devo ringraziare i colleghi Perron, Bertschy, Certan, La Torre,
Fontana e Donzel, componenti della IV Commissione presieduta dal
collega Isabellon per il lavoro svolto con molta collaborazione e
che ha portato ad esprimere su questo disegno di legge un parere
favorevole all'unanimità. Grazie.
Presidente
- Grazie collega Péaquin. Possiamo aprire la
discussione generale.
Ha chiesto la parola la collega Certan.
Certan (ALPE)
- Merci Président.
L'inserimento lavorativo di persone con disabilità rappresenta
sicuramente un obiettivo da raggiungere per una società che vuole
essere attenta ed equa nei confronti di tutti i cittadini e,
soprattutto, nei confronti di tutte le fasce della popolazione,
direi anche delle fasce diversamente abili.
Il nostro gruppo si è espresso favorevolmente a queste modifiche
della legge regionale 54 - come ha ricordato la collega Péaquin -
del 1981 e poi integrata già dalla legge 89/1983. L'inserimento nel
mondo del lavoro e l'autonomia economica sono fattori estremamente
importanti per l'integrazione sociale fra tutti i cittadini. Di
fatto, il nuovo intervento normativo prevede che i contributi per
le persone con disabilità siano concessi in regime di
de
minimis
nei limiti dell'80 percento, aumentando la percentuale
dal 75 all'80 percento. Di fatto, questa nuova legge non entra nel
dettaglio dei progetti di integrazione delle persone con
disabilità; integrazione che comunque è importante tenere sempre in
considerazione, così come è suggerito anche dalle altre leggi
nazionali, ad esempio la 68/99, che rappresentano una profonda
innovazione culturale, direi, nel settore dell'integrazione
lavorativa delle persone con disabilità, in quanto introducono
anche concetti nuovi quali quelli, ad esempio, del collocamento
mirato che è da tenere in considerazione, soprattutto in un momento
sociale, storico, come questo, momento in cui il lavoro è in
contrazione per tutti i cittadini.
Vorrei poi fare alcune considerazioni - e mi associo comunque a
quelle fatte dalla collega Bertolin - riguardo al lavoro della
commissione. Ringrazio i colleghi commissari per il lavoro svolto,
ma anche per il clima ed il modo con cui questo lavoro è stato
svolto in commissione, direi una commissione proficua,
collaborativa. Le modifiche che sono state apportate - e che poi
sono state accolte favorevolmente - riguardavano, in particolare,
l'articolo 4 dove viene definito che la parola "persone portatori
di handicap" fosse sostituita con "persone con disabilità". In
realtà, la IV Commissione ha semplicemente accolto le
sollecitazioni che sono arrivate dalle persone che sono state
audite, rappresentanti del mondo del volontariato e del mondo che
lavora con le persone disabili. Credo che non si tratti solo di un
cambio di parole, o una questione lessicale, ma che sia proprio un
cambio concettuale di impostazione mentale. Credo sia fondamentale
questo accoglimento, tra l'altro sollecitato anche ieri, durante le
audizioni per il bilancio, dal Presidente del CSV che poneva questo
stesso problema anche per la legge finanziaria regionale...e poi
anche da parte di altri rappresentanti. L'altra modifica che è
stata proposta e che è poi stata votata all'unanimità dalla
commissione è l'illustrazione alla commissione consiliare
competente, illustrazione che va nella direzione proprio di una
partecipazione e di una condivisione su un argomento che riguarda
in modo trasversale tutti i cittadini. Nel testo di legge si
eliminava questo passaggio in commissione essendo un atto che viene
fatto dalla Giunta. Noi riteniamo che questo passaggio in
commissione non sia un passaggio strumentale o una perdita di
tempo, non un atto tecnico, quindi, ma un momento di presa in
carico collettiva delle situazioni più complicate. Grazie.
Presidente -
Grazie. Ci sono altre richieste
d'intervento? Nessuno? Ha chiesto la parola la collega Fontana.
Fontana (PD-SIN.VDA)
- Grazie Presidente.
Mi congratulo con la relatrice di cui condivido appieno le
parole della relazione su questa legge. Non sto a ripetere le
stesse cose perché, come bene le ha espresse la relatrice,
riteniamo che questo di legge sia molto positivo, in quanto
favorisce l'inserimento lavorativo dei disabili, dando risposte
positive ad una fascia di popolazione più svantaggiata.
Il voto del PD-Sinistra-VdA sarà quindi favorevole. Grazie.
Presidente
- Grazie collega Fontana. Altri? Possiamo
passare all'esame dell'articolato con il nuovo testo predisposto
dalla IV Commissione? Possiamo mettere in votazione l'articolo 1?
La votazione è aperta. Tutti hanno votato? No. Possiamo chiudere la
votazione? La votazione è chiusa.
Presenti: 35
Votanti: 35
Favorevoli: 35
Il Consiglio approva all'unanimità.
Posso dare lo stesso risultato per l'articolo 2? per l'articolo
3? per l'articolo 4? Sì. Poniamo quindi in votazione la legge nel
suo complesso. La votazione è aperta. Votate, colleghi. Possiamo
chiudere la votazione.
Presenti: 35
Votanti: 35
Favorevoli: 35
Il Consiglio approva all'unanimità.
Colleghi, vista l'ora, vi proporrei di sospendere i lavori per
questa giornata. I lavori riprenderanno domani mattina alle
9,00.
---
La seduta termina alle ore 20,02.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK