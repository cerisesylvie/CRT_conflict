Consiglio Regionale della Valle d'Aosta - Oggetto del Consiglio n. 2759 del 25 settembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
AMBIENTE
Parchi, riserve naturali, aree protette e attrezzate
Precedente
Successivo
Resoconto integrale del dibattito dell'aula
Oggetto del Consiglio n. 2759 del 25 settembre 2002 - Resoconto
OGGETTO N. 2759/XI Stato dei lavori di ampliamento e
ristrutturazione dell'area verde regionale "Giardino dei ragazzi"
nel Comune di Aosta. (Interrogazione)
Interrogazione Premesso che:
- per i lavori di ampliamento e ristrutturazione dell'area verde
regionale "Giardino dei ragazzi", sita in Comune di Aosta,
appaltati per 430.000 euro, era prevista l'ultimazione
dell'intervento entro il 30/03/2002;
- ad oggi i lavori non sono ancora terminati e l'area permane
completamente inagibile;
i sottoscritti Consiglieri regionali
Interrogano
l'Assessore all'Agricoltura e Risorse Naturali per sapere:
1) le cause dei ritardi nell'ultimazione dei lavori;
2) entro quando è prevista l'apertura dell'area;
3) a quanto ammonta la spesa complessiva dell'intervento.
F.to: Frassy - Tibaldi - Lattanzi
Président
La parole à l'Assesseur à l'agriculture
et aux ressources naturelles, Perrin.
Perrin (UV)
Mi si chiede le cause dei ritardi
nell'ultimazione dei lavori. Farò un'illustrazione. I lavori di
ristrutturazione e ampliamento dell'area verde regionale "Giardini
per ragazzi" in via Festaz sono stati aggiudicati con provvedimento
dirigenziale del 12 giugno 2001 alla ditta Vico di Hône per un
importo di 430 mila euro circa. I lavori sono iniziati il 1°
ottobre 2001 e dovevano essere terminati entro 180 giorni naturali
e consecutivi, cioè entro il 30 marzo 2002, come previsto dal
contratto di appalto. Sono stati poi sospesi in data 20 dicembre
2001, a causa delle avverse condizioni climatiche, dopo 80 giorni
lavorativi e sono stati regolarmente ripresi, in accordo con
l'impresa Vico, in data 5 marzo 2002. Dovevano essere ultimati alla
nuova data del 12 giugno 2002. Questa data non è stata rispettata
in quanto i lavori eseguiti dal Comune di Aosta presso l'edificio
pertinenziale di Maison Savouret, che confina con il giardino
pubblico, hanno reso inadatta la struttura destinata ai servizi
igienici per disabili del "Giardino per ragazzi" in corso di
realizzazione, tutto ciò ha reso necessario una variante in corso
d'opera al progetto esecutivo iniziale.
Le successive procedure necessarie per giungere all'approvazione
della variante, compresa l'acquisizione dei pareri, si sono
concluse con l'ottenimento della concessione edilizia da parte del
Comune di Aosta in data 25 giugno 2002. Il direttore dei lavori,
pertanto, dopo aver concordato con l'impresa la riorganizzazione
del cantiere, in data 15 luglio ha autorizzato la regolare ripresa
dei lavori e ha concesso per il completamento una proroga di 90
giorni naturali e consecutivi a partire dalla data del 15 luglio
come detto. Praticamente il termine ultimo per la realizzazione
dell'opera è stato fissato al 13 ottobre 2002.
Per rispondere alla seconda questione, si prevede l'apertura del
giardino dopo la metà di ottobre, salvo ancora alcuni interventi
parziali di tinteggiatura esterna nella struttura denominata
"Pagoda" e alcuni interventi di potatura che sono comunque
localizzati.
In risposta alla terza questione, in base ai dati forniti dalla
direzione lavori, la spesa complessiva dell'intervento a tuttora
rispetta quanto previsto negli importi contrattuali stipulati e
pertanto rimane nel limite massimo delle 430 mila euro, come era
stato definito nella fase di
appalto….
(interruzione del Consigliere Frassy, fuori
microfono)
… motivi di incompatibilità perché
praticamente non è più stato possibile realizzare dove era stato
previsto il servizio igienico per handicappati, quindi si è dovuto
modificare il progetto ed avere una nuova concessione edilizia per
questa variazione.
Président
La parole au Conseiller Frassy.
Frassy (FI)
Prendiamo atto che a breve dovrebbero
finalmente essere aperti i giardini dopo essere rimasti chiusi per
un intero anno. Rileviamo solo che su Casa Savouret sarebbe stata
opportuno quanto meno una concertazione fra le due amministrazioni
perché sia i lavori dei giardini, sia i lavori di Casa Savouret
sono lavori dei quali da tempo immemore si parlava, perciò ci si
poteva attendere che ci fosse un coordinamento tra questi due
lavori, un coordinamento necessario anche per poter dare una piena
fruibilità e agibilità ai giardini. Non vorremmo che poi il
conseguire dei lavori comunali di ristrutturazione di Casa Savouret
nei fatti comportino un'agibilità parziale dei giardini stessi.
È evidente che la chiusura per un periodo così lungo per la
variazione di un servizio igienico avrebbe forse potuto portare ad
un'apertura parziale, anche perché ci sono giardini che servizi
igienici non ne hanno e si trattava di dare alla cittadinanza lo
sfogo dello spazio verde. Ci sono diversi spazi verdi in questa
città seppure contenuti che non hanno servizi igienici.
Mi auguro che questo sia lo stato dell'arte; a vederlo da
cittadino, girando il perimetro di questo giardino, devo dire che
la sensazione è che ci sia ancora più di una questione per aria e
non solo la definizione o la rilocalizzazione dei servizi igienici.
L'immagine che per tutta l'estate si è avuta era di un cantiere a
trecentosessanta gradi. Prendiamo atto di quello che l'Assessore ci
ha comunicato in relazione ai tempi di apertura, esprimiamo
rammarico e perplessità per l'incomprensione fra le due
amministrazioni sul concordare lavori che da tempo erano già
preventivati e confidiamo nell'apertura prima delle prossime
nevicate.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK