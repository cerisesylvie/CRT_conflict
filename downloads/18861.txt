Consiglio Regionale della Valle d'Aosta - Oggetto del Consiglio n. 1985 del 9 maggio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Trasporti
Precedente
Successivo
Resoconto integrale del dibattito dell'aula
Oggetto del Consiglio n. 1985 del 9 maggio 2001 - Resoconto
OGGETTO N. 1985/XI Notizie relative al livello del servizio
sostitutivo dei treni fornito da Trenitalia.
(Interrogazione)
Interrogazione Preso atto delle lamentele di utenti del
servizio sostitutivo dei treni;
Avendo appreso che venerdì 20 aprile 2001 il pullman alla
stazione di Chivasso non ha atteso i passeggeri, che giungevano da
Torino col treno delle 19,50 e che erano diretti ad Aosta;
Constatato inoltre che sui bus sostitutivi dei treni i controlli
sono via via diminuiti tanto che è diventata prassi abituale per
molti utenti salire sul pullman senza munirsi del prescritto
biglietto;
Ritenendo che è compito della Regione vigilare perché il
contratto di servizio stipulato tra la Regione e Trenitalia sia
rispettato in tutte le sue parti, anche in quelle che riguardano il
livello di servizio fornito;
Considerando infine che la mancanza di controlli potrebbe avere
come conseguenza eventuali minori introiti per la società
Trenitalia.
la sottoscritta Consigliera regionale
Interroga
l’Assessore competente per sapere:
1) se è a conoscenza del disservizio segnalato dagli utenti
della ferrovia;
2) se è vero che sono stati rallentati, se non eliminati, i
controlli sui passeggeri circa il possesso di adeguato
biglietto;
3) se i termini della convenzione saranno rivisti alla luce di
questi fatti.
F.to: Squarzino Secondina
PrésidentLa parole à l’Assesseur au tourisme,
aux sports, au commerce et aux transports, Lavoyer.
Lavoyer (SA)
In merito a questa interrogazione e in merito
al primo quesito, relativo alla domanda di informazione, se noi
eravamo a conoscenza del disservizio segnalato dagli utenti della
ferrovia, rispondiamo che non eravamo a conoscenza, se non
successivamente, di questo disservizio che peraltro con questa
iniziativa c'è stato segnalato, pertanto sulla questione abbiamo
chiesto chiarimenti a Trenitalia.
La società ci ha risposto che nella giornata del 20 aprile 2002,
con il servizio sostitutivo del treno IR 2.027 in partenza da
Chivasso alle 20,25, veniva assicurata la coincidenza per i
viaggiatori provenienti con il treno IR 2.024 da Milano centrale,
il quale giungeva a Chivasso in orario e che a causa
dell’elevata affluenza occupava integralmente i
posti messi a disposizione, a quel punto si consentiva la partenza
in orario dei suddetti mezzi sostitutivi.
Per i viaggiatori invece provenienti con treno IR 2.027 da
Torino Porta Nuova, in ritardo, si provvedeva nel contempo ad
assicurare regolare servizio sostitutivo, con fermate intermedie,
giungendo ad Aosta in orario.
Fermo restando quanto sopra, siamo altrettanto consapevoli del
disagio arrecato ai viaggiatori provenienti da Torino Porta Nuova,
i quali hanno dovuto forzatamente utilizzare il bus con le fermate
intermedie anziché quello diretto a Strambino, Aosta, un servizio
quest’ultimo che questa direzione ha inteso creare
per consentire un'offerta aggiuntiva alla propria clientela a
differenza della normale circolazione con le fermate intermedie
previste.
Il motivo è per attenuare ulteriormente il disagio rappresentato
dalle interruzioni della linea.
Per quanto sopra riferito da Trenitalia, a seguito anche dei
colloqui intercorsi in merito alla problematica, emerge che
effettivamente i due pullman del servizio sostitutivo non hanno
atteso gli utenti provenienti da Torino per due motivi:
- uno perché erano già completi;
- secondo perché il treno proveniente da Torino era fortemente
in ritardo rispetto all’orario normale.
Ci si è comunque preoccupati di garantire il trasporto
sostitutivo che è stato garantito con un servizio che faceva
qualche fermata in più rispetto al diretto.
Per riassumere il disservizio che effettivamente in quella
occasione si è verificato ha comportato un arrivo ad Aosta alle ore
22,10 anziché alle ore 21,45, con una differenza di circa 20-25
minuti.
Sul secondo quesito:
"se è vero che sono stati rallentati, se
non eliminati, i controlli sui passeggeri circa il possesso di
adeguato biglietto"
, la Regione, in quanto responsabile
dell’attività di indirizzo e controllo del servizio
pubblico, riconosce come estranee alle predette funzioni queste
competenze che riteniamo esclusive del gestore.
Ciò premesso, indipendentemente da questo aspetto, abbiamo
chiesto informazioni a Trenitalia al riguardo che ci ha risposto
che, per quanto riguarda lo svolgimento dei controlli sui pullman
sostitutivi, si fa presente che è stato predisposto un piano di
monitoraggio dei bus esistenti effettuato dagli agenti preposti al
servizio di controlleria volto ad arginare e a sanzionare
eventualmente il fenomeno dell’abusivismo per quanto
attiene l’effettivo possesso di biglietto
ferroviario.
In questo senso sono stati effettuati diversi controlli a
campione a cura sia degli agenti stessi che dei responsabili di
controlleria del nucleo di Torino. Voglio anche sottolineare che è
tutto interesse di Ferrovie dello Stato e di Trenitalia di
incassare il prezzo del biglietto.
Infine
"se i termini della convenzione saranno rivisti alla
luce di questi fatti"
, i contratti di servizio già prevedono
tutta una serie di sanzioni qualora ci siano disservizi e ritardi
che vengono puntualmente applicate, sanzioni che continueremo a
mantenere perché l’obiettivo è quello sperando al
più presto di tornare al servizio normale su ferro, di puntare
sulla qualità e quindi sanzionare qualsiasi tipo di disservizio che
ci venga segnalato.
Président
La parole à la Conseillère Squarzino
Secondina.
Squarzino (PVA-cU)
Siamo contenti che le nostre iniziative
servano almeno a far conoscere alcuni disservizi
all’Amministrazione e a richiedere informazioni al
riguardo.
Rispetto a come è stato risolto il disservizio il 20 aprile
scorso, certo che i passeggeri rimasti a terra hanno utilizzato i
pullman successivi che facevano fermata nelle varie stazioni. Ma ci
interessava sottolineare come, nel momento in cui si definisce il
numero dei pullman sostitutivi, andrebbe anche fatta una verifica
del flusso dei viaggiatori per definire la quantità dei mezzi
necessari.
Ora Trenitalia ha sicuramente i dati sul flusso dei viaggiatori
e sui picchi di maggior utenza, sia delle vigilie di festa, sia in
certi tipi di orari. Ci sembra strano pertanto che non abbiano
provveduto a garantire un numero sufficiente di pullman
sostitutivi. La spiegazione fornita è stata la seguente: sono
arrivati i viaggiatori da Milano, hanno riempito tutto il pullman e
questo è partito. Non è però questa una giustificazione sufficiente
per lasciare a piedi gli altri viaggiatori.
Rispetto al secondo punto, so che il controllo non è dalla
Regione, ma questa richiesta di informazioni era legata un po' alla
terza domanda e cioè al rapporto con la convenzione.
Paradossalmente, Assessore, se Trenitalia non si preoccupa
sufficientemente di introitare risorse per il servizio che offre,
mi chiedo perché debba essere la Regione a pagare i costi della
convenzione.
Ultima osservazione: è vero, qui non ho posto con chiarezza
forse la domanda, ma sarebbe interessante capire rispetto a che
punto è il rinnovo di questa convenzione, perché intanto sappiamo
che spendiamo più di 5 miliardi all’anno per la
convenzione, quindi non sono bruscolini, come si dice, e poi
sappiamo che quella firmata si conclude il 31 dicembre 2000 e non è
stato fatto ancora nulla per un suo rinnovo?
(interruzione dell’Assessore Lavoyer, fuori
microfono)
? glielo porrò la prossima volta. Non si preoccupi, Assessore,
avremo tempo di discutere ancora di queste cose.
Quello che qui volevo sottolineare era che alcune tipologie di
disservizi che si sono verificati nel momento
dell’adozione del pullman sostitutivo del treno
fanno emergere elementi nuovi per rivedere la convenzione: su
questo lei non ha detto nulla, ha soltanto detto che
l’attuale convenzione prevede già delle sanzioni, ma
per il futuro quali modifiche si prevedono? Eppure era molto chiara
la domanda, si chiedeva se i termini della convenzione saranno
rivisti alla luce di questi fatti, invece lei non ha preso in esame
questi elementi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK