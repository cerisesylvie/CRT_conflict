Consiglio Regionale della Valle d'Aosta - Oggetto del Consiglio n. 3802 del 10 maggio 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3802 del 10 maggio 1988 - Resoconto
OGGETTO N. 3802/VIII - PROPOSTA DI LEGGE CONCERNENTE:
"MODIFICAZIONE ALLA LEGGE REGIONALE 15 LUGLIO 1982, N. 32, E
SUCCESSIVE MODIFICAZIONI E INTEGRAZIONI, CONCERNENTE DISCIPLINA DEI
TRASPORTI COLLETTIVI DI PERSONE E DI COSE".
PRESIDENTE
: Ha chiesto la parola l'Assessore
all'Industria, Commercio, Artigianato e Trasporti, Lanivi; ne ha
facoltà.
LANIVI (A.D.P.):
Dichiaro di accettare gli emendamenti
proposti dalla 3a Commissione consiliare. Tuttavia, anche per
accogliere un suggerimento degli uffici competenti, ritengo di
dover proporre al Consiglio un'ulteriore modificazione
all'emendamento all'articolo 1, già proposto dalla Commissione, nel
senso che ritengo preferibile consentire che le persone con più di
65 anni di età possano servirsi gratuitamente dei servizi pubblici
di trasporto, lasciando invece che le persone tra i 60 ed i 65 anni
possano servirsi degli stessi servizi pubblici pagando una tariffa
ridotta del 50%.
PRESIDENTE
: Ha chiesto la parola il Consigliere Pedrini;
ne ha facoltà.
PEDRINI (P.L.I.):
Vorrei chiedere all'Assessore se la
proposta di legge tiene conto anche delle osservazioni che io avevo
fatto a suo tempo, quando ho presentato un'interrogazione in
proposito. Grazie.
PRESIDENTE
: Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Accettiamo sia la proposta di legge,
sia gli emendamenti che sono stati proposti dalla Commissione
consiliare e dall'Assessore Lanivi, anche perché negli anni scorsi
ci siamo già fatti promotori di diverse iniziative per far
viaggiare gratuitamente sui mezzi pubblici le persone colpite da
una invalidità almeno pari all'80 per cento. Pertanto, voteremo a
favore della proposta di legge.
PRESIDENTE
: Passiamo all'esame dell'articolato.
Do lettura dell'articolo 1.
Articolo 1
(Modifiche all'art. 46 (tessere e libera circolazione) della
legge regionale 15 luglio 1982, n. 32, concernente norme per la
disciplina dei servizi di trasporto collettivo)
1. I primi cinque commi dell'art. 46 della legge regionale 15
luglio 1982, n. 32, già modificati dall'articolo unico dalla legge
regionale 23 giugno 1983, n. 64, sono sostituiti dai
seguenti:
"Ai concessionari è fatto divieto di rilasciare biglietti
gratuiti o semi-gratuiti o tessere di libera circolazione sulle
linee da essi gestite.
I biglietti e le tessere già rilasciati al di fuori dei casi
di cui ai successivi commi cessano di avere validità dalla data di
entrata in vigore della presente legge.
Hanno titolo
a fruire della libera circolazione sui
veicoli di linea:
a)
i funzionari del Servizio Trasporti del competente
Assessorato regionale ai Trasporti e i funzionari della M.C.T.C.
per l'espletamento dei compiti di vigilanza e di controllo;
b)
gli appartenenti alle Forze di Polizia (Carabinieri
e Agenti di P.S.) in divisa e nello svolgimento del Servizio di
Pubblica Sicurezza, fino ad un massimo di due per vettura;
c)
i guardafili telegrafici od altri agenti del
Circolo Costruzioni Telegrafiche e Telefoniche, muniti del libretto
mod. 16.
Viaggiano gratuitamente i portatori di handicaps con
invalidità legalmente riconosciuta almeno pari all'80%, i non
vedenti, i sordomuti e i rispettivi accompagnatori.
Il diritto a viaggiare gratuitamente è attestato dalla
Regione.
Le persone con più di anni 60 di età accedono ai servizi
automobilistici con una tessera annuale di sconto del
50%
sulle tariffe ordinarie valida su tutto il territorio regionale.
L'importo di tale tessera è stabilito in lire 5.000
e può
essere aggiornato annualmente dalla Giunta regionale che può
autorizzare anche l'applicazione di tariffe agevolate per altre
categorie di invalidi ed inabili".
PRESIDENTE
: Do lettura dell'emendamento all'articolo 1,
proposto dalla 3a Commissione consiliare e comprensivo
dell'emendamento proposto dall'Assessore all'Industria, Commercio,
Artigianato e Trasporti, Lanivi.
EMENDAMENTO
Art. 1
All'articolo 1, 1° comma, gli ultimi tre capoversi sono così
sostituiti:
"Viaggiano gratuitamente i portatori di handicaps con
invalidità legalmente riconosciuta almeno pari all'80%, i non
vedenti, i sordomuti, i rispettivi accompagnatori, le persone con
più di
65
anni di età, residenti in Valle d'Aosta, nonché i
giovani di leva che effettuano il servizio militare e il servizio
civile in Valle d'Aosta.
Il diritto a viaggiare gratuitamente è attestato dalla
Regione.
Le persone con più di anni 60 di età residenti in Valle d'Aosta
accedono ai servizi di trasporto pubblico con biglietti a tariffa
pari alla metà di quella ordinaria, ottenibili con le stesse
modalità (buoni di viaggio e tessera individuale) previste per i
soggetti di cui al quarto comma.
La Giunta regionale può autorizzare l'applicazione di tariffe
agevolate per altre categoria di persone invalide e/o anziane".
PRESIDENTE
: Se nessuno chiede la parola, pongo in
votazione l'emendamento testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 1, nel testo
emendato.
Articolo 1
(Modifiche all'art. 46 (tessere e libera circolazione) della
legge regionale 15 luglio 1982, n. 32, concernente norme per la
disciplina dei servizi di trasporto collettivo)
1. I primi cinque commi dell'art. 46 della legge regionale 15
luglio 1982, n. 32, già modificati dall'articolo unico dalla legge
regionale 23 giugno 1983, n. 64, sono sostituiti dai
seguenti:
"Ai concessionari è fatto divieto di rilasciare biglietti
gratuiti o semigratuiti o tessere di libera circolazione sulle
linee da essi gestite.
I biglietti e le tessere già rilasciati, al di fuori dei casi di
cui ai successivi commi cessano di avere validità dalla data di
entrata in vigore della presente legge.
Hanno titolo a fruire della libera circolazione sui veicoli di
linea:
a)
i funzionari del Servizio Trasporti del competente
Assessorato regionale ai Trasporti e i funzionari della M.C.T.C.
per l'espletamento dei compiti di vigilanza e di controllo;
b)
gli appartenenti alle Forze di Polizia (Carabinieri
e Agenti di P.S.) in divisa e nello svolgimento del Servizio di
Pubblica Sicurezza, fino ad un massimo di due per vettura;
c)
i guardafili telegrafici od altri agenti del
Circolo Costruzioni Telegrafiche e Telefoniche, muniti del libretto
mod. 16.
Viaggiano gratuitamente i portatori di handicaps con invalidità
legalmente riconosciuta almeno pari all'80%, i non vedenti, i
sordomuti, i rispettivi accompagnatori, le persone con più di 65
anni di età, residenti in Valle d'Aosta, nonché i giovani di leva
che effettuano il servizio militare e il servizio civile in Valle
d'Aosta.
Il diritto a viaggiare gratuitamente è attestato dalla
Regione.
Le persone con più di anni 60 di età residenti in Valle
d'Aosta accedono ai servizi di trasporto pubblico con biglietti a
tariffa pari alla metà di quella ordinaria, ottenibili con le
stesse modalità (buoni di viaggio e tessera individuale) previste
per i soggetti di cui al quarto comma.
La Giunta regionale può autorizzare l'applicazione di tariffe
agevolate per altre categoria di persone invalide e/o
anziane".
PRESIDENTE
: Se nessuno chiede la parola, pongo in
votazione l'articolo 1, nel testo emendato testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 2.
Articolo 2
(Modifiche all'art. 4 della legge regionale 24 agosto 1982,
n. 38, concernente norme per l'esercizio e la gestione
economico-finanziaria dei trasporti collettivi)
1. L'art. 4 della legge regionale 24 agosto 1982, n. 38, è
così sostituito:
"Art. 4
La Regione, mediante propria legge, sentite le rappresentanze
delle imprese di trasporto pubblico collettivo, previo parere del
Comitato regionale dei Trasporti Collettivi, determina, entro il 30
novembre di ogni anno, i contributi di esercizio da erogare
calcolando, per ciascun modo o categoria di trasporto, di cui
all'art. 11 della legge regionale 15 luglio 1982, n. 32,
concernente norme per la disciplina dei servizi di trasporto
collettivo:
a)
il costo economico standardizzato del servizio con
riferimento a criteri e parametri di rigorosa ed efficiente
gestione;
b)
mediante analisi comparate, i coefficienti di
adattamento del costo standardizzato alla qualità del servizio
offerto e alle condizioni ambientali in cui esso viene
svolto;
c)
il costo delle agevolazioni tariffarie a favore
delle persone con più di 60 anni di età o di altre categoria di
invalidi e inabili, previste dall'art. 46 (tessere e libera
circolazione) della legge regionale 15 luglio 1982, n. 32, e
successive modificazioni e integrazioni;
d)
i ricavi del traffico presunti derivanti
dall'applicazione di tariffe stabilite dalla Giunta regionale, su
proposta dell'Assessore regionale competente per i trasporti,
sentito il parere del Comitato regionale dei Trasporti Collettivi e
delle Comunità Montane e dei Comuni interessati, in attuazione
delle indicazioni di politica tariffaria contenute nel Piano di
Bacino di Traffico nel Programma annuale, di cui alla legge
regionale 15 luglio 1982, n. 32. Detti ricavi debbono coprire il
costo effettivo del servizio almeno nella misura che verrà
stabilita annualmente col decreto del Ministro dei Trasporti
previsto dall'art. 6, lettera b), della legge 10 aprile 1981, n.
151. Le tariffe, nonché i provvedimenti di organizzazione e
ristrutturazione aziendale e l'adozione di idonee misure di
organizzazione del traffico, debbono assicurare annualmente un
incremento del rapporto "ricavi-costi" da definirsi nell'ambito del
Programma annuale di cui all'art. 13 della legge regionale 15
luglio 1982, n. 32, tenuto conto anche dei contributi per gli
investimenti erogati per l'attuazione dei programmi
aziendali;
a)
l'ammontare dei contributi da erogare alle imprese,
enti od esercizi di trasporto sulla base dei parametri obiettivi
per coprire la differenza tra i costi, di cui alle precedenti
lettere a) e b), e i ricavi, di cui alla precedente lettera
d).
Le eventuali perdite o disavanzi non coperti dai contributi
regionali come sopra determinati restano a carico delle singole
imprese o dei singoli enti od esercizi di trasporto.
Il Piano di Bacino di Traffico determina, in riferimento alla
precedente lettera a), anche un costo economico "ottimale", quale
punto di arrivo ed obiettivo di programmazione pluriennale, ai
fini, tra l'altro, dell'incremento annuale del rapporto
"ricavi-costi" richiesto dall'apposita disposizione contenuta sotto
la precedente lettera d).
Per le modificazioni del sistema tariffario di cui alla
precedente lettera d), si tiene conto della rilevazione dei costi
effettuati ai sensi dell'art. 7 della legge 10 aprile 1981, n. 151
e della conseguente determinazione dei costi economici
standardizzati".
PRESIDENTE
: Do lettura dell'emendamento soppressivo
dell'articolo 2, proposto dalla 3a Commissione consiliare.
EMENDAMENTO
"L'articolo 2 è interamente soppresso".
PRESIDENTE
: Se nessuno chiede la parola, pongo in
votazione l'emendamento soppressivo dell'articolo 2 testé
letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Do lettura dell'articolo 3.
Articolo 3
1. La presente legge è dichiarata urgente ai sensi del terzo
comma dell'articolo 31 dello Statuto speciale ed entrerà in vigore
il giorno successivo a quello della sua pubblicazione nel
Bollettino Ufficiale della Regione.
PRESIDENTE:
Se
nessuno chiede la parola, pongo in
votazione l'articolo 3 testé letto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE
: Il Consiglio è chiamato ora a pronunciarsi
per votazione segreta sul complesso della legge.
VOTAZIONE A SCRUTINIO SEGRETO
ESITO DELLA VOTAZIONE
Presenti: 25
Votanti: 25
Favorevoli: 23
Contrari: 2
Il Consiglio approva
PRESIDENTE
: L'oggetto iscritto al punto n. 88 dell'ordine
del giorno è rinviato. Si passa alla trattazione dell'oggetto
iscritto al punto n. 89.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK