Consiglio Regionale della Valle d'Aosta - Oggetto del Consiglio n. 1281 del 24 giugno 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1281 del 24 giugno 2010 - Resoconto
OGGETTO N. 1281/XIII - Disegno di legge: "Disposizioni
urgenti in materia di strutture, imprese e operatori turistici.
Modificazioni di leggi regionali".
Président
- Nous sommes à la votation de l'article
1
er
du dessein de loi n° 88, dans lequel nous avons cinq
amendements: trois amendements du groupe ALPE, dont un avec un
amendement de l'Assesseur Marguerettaz, deux amendements de
l'Assesseur Marguerettaz et un amendement du Partito
Democratico.
La parole au Vice-président Chatrian sur l'amendement n° 1 du
groupe ALPE.
Chatrian (ALPE)
- Grazie, Presidente. Il nostro primo
emendamento è molto chiaro: l'auspicio è quello di inserire un
limite di posti letto legato all'azienda alberghiera, che non può
essere superiore a 80 posti, limite che ci sembra importante.
Auspicheremmo una distribuzione sul nostro territorio ben
organizzato, da una parte, e, dall'altra, ben uniformato: ecco
perché poniamo in essere questo limite.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Posizione di totale contrarietà
rispetto a questo emendamento; considerate che un albergo di 50
camere sarebbe, rispetto a queste norme, non compatibile. Oggi gli
alberghi di 50 camere nelle economie alberghiere vengono già
considerati piccoli; allora un discorso è cercare di valorizzare
quello che c'è e cercare di dare la possibilità, ma precludere di
creare delle aziende che oggi sono adeguate riteniamo sia
assolutamente non corretto... quindi voto contrario.
Président
- Je soumets au vote l'amendement n° 1 du
groupe ALPE, qui récite:
Emendamento
Prima del comma 1 dell'articolo 1 del d.l. è introdotto il
seguente:
"01. Dopo il comma 4 dell'articolo 2 della legge regionale 6
luglio 1984, n. 33 (Disciplina della classificazione delle aziende
alberghiere), è introdotto il seguente:
"4bis. II numero di posti letto di ogni singola azienda
alberghiera non può essere superiore a 80".".
Conseillers présents: 29
Votants: 23
Pour: 4
Contre: 19
Abstentions: 6 (Benin, Donzel, Carmela Fontana, Lattanzi, Rigo,
Tibaldi)
Le Conseil n'approuve pas.
Président
- La parole au Vice-président Chatrian sur
l'amendement n° 2 du groupe ALPE.
Chatrian (ALPE)
- Il nostro secondo emendamento è
sintetico ed esplicito: chiederemmo la soppressione del comma 2
dell'articolo 1. Dopo tutto, nel dibattito fatto in aula ieri
pomeriggio, le posizioni sono diverse. Riteniamo che questo comma
2, non solo non aiuti la nostra economia, ma non aiuta soprattutto
il nostro settore ricettivo ed extraricettivo, anzi, riteniamo che
sia un danno per il sistema ricettivo esistente. Un danno, non solo
per il patrimonio esistente, ma per quello del prossimo quinquennio
e decennio. Chiediamo quindi che questo comma sia soppresso.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Posizione contraria, richiamiamo la
discussione di ieri.
Président
- Je soumets au vote l'amendement n° 2 du
groupe ALPE, qui récite:
Emendamento
Il comma 2 dell'articolo 1 è soppresso.
Conseillers présents: 32
Votants: 29
Pour: 7
Contre: 22
Abstentions: 3 (Benin, Lattanzi, Tibaldi)
Le Conseil n'approuve pas.
Président
- Nous avons l'amendement de l'Assesseur
Marguerettaz qui a le même contenu de l'amendement proposé par le
Partito Democratico.
La parole à l'Assesseur au tourisme, aux sports, au commerce et
aux transports, Marguerettaz.
Marguerettaz (UV)
- Rispetto agli emendamenti, sia
questo, sia i prossimi, richiamiamo la discussione di ieri dove
abbiamo fatto una declinazione di tutte le varie posizioni; quindi
direi che con questo intervento diamo per presentati tutti gli
emendamenti da parte del Governo.
Président
- La parole au Conseiller Donzel.
Donzel (PD)
- Questo emendamento uno coincide con quello
dell'Amministrazione; lo spirito della nostra azione è questo:
eravamo contrari alla frazionabilità, però riteniamo, visto che la
maggioranza non accetta questo principio, lo ha bocciato poc'anzi,
che comunque siano importanti i paletti, visto che non passa questo
principio. Pensiamo che le leggi e anche gli argini, le norme siano
rispettati dalla maggior parte dei cittadini, quindi non pensiamo
che sia del tutto inessenziale metterlo. Sicuramente questo
emendamento lo votiamo, mentre sull'emendamento 2, visto che
l'Assessore lo dà già per presentato, vorrei richiamare solo
l'attenzione sul fatto che lo stesso Assessore ci spiegava che una
convenzione, quand'anche abbia 10 o 20 anni di limite, nel caso del
venir meno del gestore stesso, deve essere rivista; quindi non
capisco fino in fondo il fatto che dopo 10 anni si dica: diamo la
possibilità di rivederla, perché è stato lei, Assessore, a
spiegarci che una convenzione, nel momento in cui il gestore
fallisce, deve essere per forza rivista! Allora il gestore potrebbe
fallire dopo 2 anni, non è che dobbiamo dirgli, noi, dopo 10 anni:
"rivedi la convenzione"... la convenzione ha durata ventennale,
dopodiché viene rivista tutte quelle volte che sarà necessario
rivederla, ma rimane fermo il principio ventennale ribadito
dall'emendamento che andiamo a votare. Grazie.
Président
- La parole au Vice-président Chatrian.
Chatrian (ALPE)
- Solo per esplicitare il nostro voto di
astensione, in quanto non condividiamo la base di partenza che, non
è un elemento di novità, è un elemento che rafforza questo
provvedimento. Infatti, allungare una convenzione da 10 a 20 anni
va ad incidere sulla legge n. 33/1984. A nostro avviso - poi
discuteremo del nostro emendamento n. 2 in subordine -, riteniamo
che sia l'incidenza urbanistica che possa modificare e soprattutto
pianificare l'evolversi dei nostri territori e del nostro ambiente.
Ci asterremo quindi su questo provvedimento.
Président
- Je soumets au vote l'amendement n° 1 de
l'Assesseur Marguerettaz et l'amendement n° 1 du Partito
Democratico, qui respectivement récitent:
Emendamento
Alla lettera c) del comma 1 dell'articolo 7bis della legge
regionale 6 luglio 1984, n. 33 (Disciplina della classificazione
delle aziende alberghiere), come sostituito dal comma 2
dell'articolo 1 del dl, le parole: "pari a dieci anni" sono
sostituite dalle seguenti: "pari a venti anni".
Emendamento
Alla lettera c) del comma 1 dell'articolo 7bis della 1.r.
33/1984, come modificato dal comma 2 dell'articolo 1 del d.l. 88,
le parole "di durata minima pari a dieci anni" sono sostituite
dalle seguenti: "di durata minima pari a venti anni".
Conseillers présents: 34
Votants: 29
Pour: 29
Abstentions: 5 (Bertin, Giuseppe Cerise, Chatrian, Louvin,
Patrizia Morelli)
Le Conseil approuve.
Président
- La parole à l'Assesseur au tourisme, aux
sports, au commerce et aux transports, Marguerettaz sur
l'amendement n° 2 de l'Assesseur.
Marguerettaz (UV)
- Semplicemente per dire al collega
Donzel che questa è una formula che viene utilizzata per tutte le
concessioni di lungo termine. Se lei va a prendere le concessioni
ad esempio dell'aeroporto, che è di 30 anni, vengono fatti degli
step
successivi, là dove il periodo è così lungo, per dare
modo alle parti di rivedere le condizioni. Quindi lei ha preso una
situazione estrema, che è quella di un fallimento, di un decesso,
ma potrebbe anche esserci la necessità di rivederla in corso,
mantenendo gli stessi attori. Quindi in questo senso va letta, per
cui questo emendamento va ad introdurre un elemento di certezza per
la rinegoziazione.
Président
- La parole au Conseiller Louvin.
Louvin (ALPE)
- Grazie, Presidente.
Un regalo, questo emendamento è un regalo fatto a chi vorrà
creare difficoltà ed imbarazzo nel rapporto convenzionale che già
riteniamo molto sdrucciolevole - lo abbiamo detto ieri in un breve
intervento a conclusione dell'analisi generale su questo articolo 1
-, su chi vorrà creare difficoltà nella gestione di queste RTA
frazionate. Mi spiego: la possibilità di revisione implica che la
si possa chiedere da parte di entrambi i contraenti, quindi
possibile e probabile, se anche dovesse esserci una prima
formulazione di convenzioni diciamo "cautelative", diciamo
"precauzionali" da parte dei Comuni, possibilità per entrambi,
perché qui si dice
"per le parti"
, non si dice per il
Comune, si dice per le parti, quindi anche per la RTA interessata,
di aggiornare il contenuto. Su cosa siano i mutamenti delle
condizioni economico-sociali del Comune e le - nozione precisissima
in diritto - "esigenze di altra natura", non so... ho vinto
all'Enalotto, ho perso il lavoro, gli indicatori sociali, l'indice
ISTAT... non si sa quale sia l'esigenza di altra natura che ci
permette, dopo 10 anni, di andare a ridiscutere questo: una pioggia
di richieste da parte di chi eventualmente ha sentito in quei 10
anni il persistere di determinati vincoli, di determinate
restrizioni. Crediamo che questa sia una slabbratura ulteriore di
un regime precauzionale che già abbiamo detto e - scusatemi
colleghi se ho usato ieri dei termini troppo coloriti - di aver già
ritenuto particolarmente improvvida.
Noi riteniamo che questo non sia un emendamento da accogliere,
riteniamo che non sia nemmeno un emendamento sul quale astenersi:
questo è un emendamento sul quale voteremo contro.
Président
- Je soumets au vote l'amendement n° 2 de
l'Assesseur Marguerettaz, qui récite:
Emendamento
Dopo il numero 5) della lettera c) del comma 1 dell'articolo
7bis della l.r. 33/1984, come sostituito dal comma 2 dell'articolo
1 del dl, è inserito il seguente:
"5bis) la possibilità per le parti, al termine del decimo
anno di vigenza della convenzione stipulata, di aggiornare il
contenuto della medesima per intervenuto mutamento delle condizioni
economico-sociali del comune interessato o per esigenze di altra
natura.".
Conseillers présents: 34
Votants: 31
Pour: 26
Contre: 5
Abstentions: 3 (Donzel, Carmela Fontana, Rigo)
Le Conseil approuve.
Président
- Nous avons l'amendement n° 2 proposé par le
Partito Democratico.
La parole au Conseiller Donzel.
Donzel (PD)
- Brevissimo, volevo dire che sostanzialmente
nel contenuto ricalca l'emendamento n. 3 presentato dall'Assessore,
cioè cambiano leggermente le cifre, ma lo spirito dell'emendamento,
alla fine, è lo stesso: aumentare la sanzione, perché sia chiaro
cosa stiamo facendo, è una richiesta di aumentare la sanzione,
quindi è esattamente coincidente con lo spirito dell'emendamento di
maggioranza. Fatto salvo che c'è una differenza: la formulazione
dell'emendamento del Partito Democratico riprende
in toto
la
formulazione proposta dal Comitato permanente degli enti locali, la
formulazione dell'Assessorato è leggermente diversa, l'ha
illustrata ieri l'Assessore.
Per quanto ci riguarda, troviamo congruente votare a favore sia
dell'uno emendamento, sia dell'emendamento dell'Assessorato, nel
senso che per noi questi sono dei paletti che vengono introdotti, a
meno che l'Assessore dica no, riconosciamo il vostro emendamento,
riformuliamo solo il nostro. A noi quello che interessa è che passi
il principio dell'aumento della sanzione previsto in legge su
proposta - ripeto - del Comitato permanente degli enti locali.
Président
- Il y a une question procédurale, c'est-à-dire
l'amendement du Partito Democratico n'est pas la même chose que
l'amendement de l'Assesseur, donc ou le retirer et on vote
l'amendement...
La parole à l'Assesseur au tourisme, aux sports, au commerce et
aux transports, Marguerettaz.
Marguerettaz (UV)
- Chiedo al Partito Democratico di
ritirarlo, non per una questione di principio, ma perché gli uffici
ci hanno fatto presente che in quella formulazione c'è il minimo,
non il massimo. Quindi nell'ambito della formulazione dicono che è
bene per l'aspetto sanzionatorio indicare in legge il massimo e il
minimo e poi declinare i criteri con un regolamento successivo, una
delibera successiva. È solo per questo, c'è un minimo e un massimo,
quindi chiederei di votare il nostro.
Président
- La parole au Conseiller Donzel.
Donzel (PD)
- Formalmente lo ritiriamo, non abbiamo fatto
l'approfondimento tecnico; avevamo ripreso la formulazione del
Consiglio permanente degli enti locali. Accogliamo questa
precisazione. Resta fermo il principio dell'introduzione di una
sanzione più forte di quella che era precedentemente indicata.
Président
- L'amendement n° 2 proposé par le Partito
Democratico est retiré; j'en donne lecture pour le
procès-verbal:
Emendamento
II comma 2 dell'articolo 7bis della l.r. 33/1984, come
modificato dal comma 2 dell'articolo 1 del d.l. 88, e cosi
modificato:
"2. Fatte salve le sanzioni di cui all'articolo 12, la
violazione di una delle disposizioni di cui al comma 1 e degli
obblighi convenzionalmente assunti comporta, in capo ai proprietari
e al soggetto gestore solidalmente tra loro l'applicazione di una
sanzione amministrativa pecuniaria corrispondente alla differenza
di valore tra l'unità di residenza temporanea e le unita adibite a
RTA, con un importo minimo pari a € 50.000".
Je soumets au vote l'amendement n° 3 de l'Assesseur
Marguerettaz, qui récite:
Emendamento
Il comma 2 dell'articolo 7bis della l.r. 33/1984, come
sostituito dal comma 2 dell'articolo 1 del dl, è sostituito dal
seguente:
"2. Fatte salve le sanzioni di cui all'articolo 12, la
violazione di una delle disposizioni di cui al comma 1 e degli
obblighi convenzionalmente assunti comporta, in capo ai proprietari
e al soggetto gestore solidalmente tra loro, l'applicazione di una
sanzione amministrativa pecuniaria da euro 25.000 a euro 1.250.000.
Con apposita deliberazione della Giunta regionale, previo parere
della Commissione consiliare competente, sono determinati i criteri
ed i parametri necessari per l'applicazione della sanzione anche in
considerazione della differenza di valore tra l'unità di residenza
temporanea e adibita a villaggio albergo o a residenza
turistico-alberghiera.".
Conseillers présents: 33
Votants: 28
Pour: 28
Abstentions: 5 (Bertin, Giuseppe Cerise, Chatrian, Louvin,
Patrizia Morelli)
Le Conseil approuve.
Président
- Je soumets au vote l'article 1
er
,
dans le texte ainsi amendé:
Articolo 1
(Modificazioni alla legge regionale 6 luglio 1984, n.
33)
1. Il comma 4 dell'articolo 6 della legge regionale 6 luglio
1984, n. 33 (Disciplina della classificazione delle aziende
alberghiere), è sostituito dal seguente:
"4. Le singole unità abitative delle residenze
turistico-alberghiere possono essere composte da due o più vani di
cui uno adibito a cucina-pranzo-soggiorno o a cucina-pranzo e gli
altri adibiti, rispettivamente, a pernottamento o a soggiorno e
pernottamento, oppure da un monolocale attrezzato per assolvere a
tutte le predette funzioni.".
2. L'articolo 7bis della l.r. 33/1984 è sostituito dal
seguente:
"Articolo 7bis
(Disposizioni inerenti i villaggi albergo e le residenze
turistico-alberghiere)
1. La proprietà di villaggi albergo e di residenze
turistico-alberghiere, fatta salva la destinazione
turistico-ricettiva dell'intera struttura per l'intero anno, è
frazionabile nel rispetto delle seguenti concorrenti
condizioni:
a) i proprietari possono utilizzare in via esclusiva le
proprie singole unità abitative per non più di 1/12 del periodo di
apertura effettiva dell'intera struttura, secondo le modalità
indicate nella convenzione di cui alla lettera c). Qualora la
convenzione stipulata tra le parti diventi inefficace, per
qualsiasi titolo, l'uso esclusivo dei proprietari delle singole
unità abitative non può essere esercitato sino alla stipulazione di
una nuova convenzione;
b) la gestione della struttura deve essere affidata ad un
unico soggetto che la effettua in modo unitario;
c) la gestione della struttura deve essere disciplinata da
una convenzione, da stipulare prima o contestualmente al rilascio
del titolo abilitativo di tipo edilizio nel caso di nuove
costruzioni o trasformazioni di strutture esistenti e prima del
frazionamento nel caso di villaggi albergo e residenze
turistico-alberghiere esistenti, in assenza della quale l'attività
ricettiva non può essere esercitata. La convenzione, da
trascriversi presso i pubblici registri immobiliari a cura e spese
dei proprietari e di durata minima pari a venti anni, è stipulata
tra i proprietari e il Comune in conformità ad una convenzione-tipo
approvata con deliberazione della Giunta regionale, d'intesa con il
Consiglio permanente degli enti locali, e deve prevedere:
1) la garanzia da parte dei proprietari delle obbligazioni
assunte dal gestore;
2) la garanzia da parte dei proprietari a non esercitare la
facoltà di cui alla lettera a) in ipotesi di sopravvenuta
inefficacia, per qualsiasi titolo, della convenzione
stipulata;
3) l'esclusione di soggetti terzi dall'esercizio della
facoltà di cui alla lettera a) a favore dei proprietari;
4) l'obbligo di rispettare il vincolo urbanistico di
destinazione alberghiera previsto dagli strumenti di pianificazione
urbanistica sulla proprietà di villaggi albergo e di residenze
turistico-alberghiere;
5) il livello minimo di servizi necessario a qualificare
l'esercizio dell'attività turistico-ricettiva nell'intera
struttura;
6) la possibilità per le parti, al termine del decimo anno di
vigenza della convenzione stipulata, di aggiornare il contenuto
della medesima per intervenuto mutamento delle condizioni
economico-sociali del comune interessato o per esigenze di altra
natura.
2. Fatte salve le sanzioni di cui all'articolo 12, la
violazione di una delle disposizioni di cui al comma 1 e degli
obblighi convenzionalmente assunti comporta, in capo ai proprietari
e al soggetto gestore solidalmente tra loro, l'applicazione di una
sanzione amministrativa pecuniaria da euro 25.000 a euro 1.250.000.
Con apposita deliberazione della Giunta regionale, previo parere
della Commissione consiliare competente, sono determinati i criteri
ed i parametri necessari per l'applicazione della sanzione anche in
considerazione della differenza di valore tra l'unità di residenza
temporanea e l'unità adibita a villaggio albergo o a residenza
turistico-alberghiera.".
Conseillers présents: 34
Votants: 31
Pour: 26
Contre: 5
Abstentions: 3 (Donzel, Carmela Fontana, Rigo)
Le Conseil approuve.
Président
- La parole au Vice-président Chatrian sur
l'article 2.
Chatrian (ALPE)
- Grazie, Presidente. Vorremmo solo
annunciare il nostro voto di astensione sull'articolo 2, ed è per
questo motivo che abbiamo chiesto di votare in maniera diversa
rispetto all'articolo 1, che è l'articolo, non solo più delicato,
ma quello su cui ci siamo posizionati in maniera ferma, contraria.
Grazie.
Président
- Je soumets au vote l'article 2:
Conseillers présents: 34
Votants: 26
Pour: 26
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- A l'article 3 nous avons les amendements n°
4, 5 et 6 de l'Assesseur Marguerettaz, et après nous avons
l'amendement n° 2 du groupe ALPE.
La parole au Vice-président Chatrian.
Chatrian (ALPE)
- Come avete potuto notare, colleghi,
questo emendamento è in subordine all'emendamento principale,
quello legato all'articolo 1, comma 2 (ne avevamo chiesto la
soppressione, ma l'emendamento non è stato accolto); in subordine,
proprio perché ieri ci siamo confrontati totalmente su un principio
fondamentale urbanistico.
A nostro avviso, Presidente, come ieri è stato detto da questi
banchi, ma anche dal Governo regionale, le scelte urbanistiche
spettano alle amministrazioni comunali. Presidente, ci rivolgiamo a
lei, in quanto lei, nella sua lunga carriera, ha avuto l'onore e
l'onere anche di fare il Sindaco di un Comune, ecco perché mi
rivolgo soprattutto a lei, in quanto Presidente, in quanto ex
Sindaco, e noi sappiamo che i Sindaci hanno grandi responsabilità
dirette e indirette sul loro territorio, e che rispondono ai
cittadini come risponde il Consiglio regionale, ma a me sembra che
rispondano in maniera - passatemi questo termine - più diretta, a
contatto giorno dopo giorno con la quotidianità, che non è solo
quotidianità, perché i risultati si vedono soprattutto sul proprio
ambiente, sulle proprie scelte, sul proprio territorio.
Ieri, in aula, ci ha detto che condivide lo stesso nostro
principio; noi siamo onorati di condividere lo stesso principio di
autonomia comunale. Allora chiediamo con questo emendamento che,
ripeto, è un emendamento in subordine perché avremmo troncato sul
nascere l'articolo 1, come è stato esplicitato nel nostro
emendamento n. 2, quindi è un emendamento successivo... e, se così
è, il nostro emendamento va proprio in quella direzione e cioè di
creare le condizioni che sia l'ente comunale a decidere
in
toto
.
Abbiamo proprio un caso chiaro su questo disegno di legge
nell'articolo 3, proprio su questo articolo che andremo a votare,
dove si parla di case appartamenti per vacanze; non sto qui a fare
la cronistoria di quello che è successo, ma - oltre a creare le
condizioni per realizzare le case appartamenti per vacanze su
edifici già esistenti - si dice anche che è consentita la
realizzazione e i Comuni possono individuare le destinazioni d'uso.
Queste destinazioni d'uso vanno ad incidere non sulla "33/1984",
come è stato detto poc'anzi, sull'articolo 1, ma vanno ad incidere
sulla legge urbanistica n. 11/1998. Stessa cosa abbiamo cercato di
fare noi, con il nostro emendamento, di "destinazioni d'uso"
parliamo, di "legge urbanistica" parliamo, e non parliamo di
convenzioni o di ruoli di convenzioni fra Comuni e privati, e non
parliamo di "33/1984", ma parliamo di urbanistica, quindi di piani
regolatori, e abbiamo cercato di specificare nel nostro emendamento
"i Comuni individuano le destinazioni d'uso all'interno delle
zone di PRGC".
Ieri è stato detto dall'Assessore che possono
farlo comunque. Noi chiediamo a lei, Presidente, che sia
esplicitato in legge, che siano i Comuni che decidono le proprie
sorti. La maggioranza ha deciso che le RTA potranno essere
frazionate; noi dobbiamo subirlo, lo abbiamo detto, però vi
chiediamo: possiamo inserire in questo disegno di legge la
blindatura che i Comuni decidano le proprie destinazioni d'uso?
Sul secondo comma siamo d'accordo con l'Assessore per quanto
riguarda gli equilibri funzionali, quindi non sto a motivare il
comma 2, ma sul comma 1 si esplicita che non possono essere mutate
in villaggi albergo e in residenze turistico-alberghiere, né
realizzate con queste destinazioni nell'ipotesi di nuove
edificazioni. Quindi si mette insieme la destinazione d'uso
sull'esistente e anche sulla nuova edificazione, perché per quanto
riguarda le CAV è stato deciso che il riferimento è solo sul
patrimonio esistente. A nostro avviso, visto che nei piani
regolatori comunali si parla non solo di piani regolatori, ma anche
di piani urbanistici di dettaglio, ci sembrava auspicabile inserire
anche qualcosa sulle nuove edificazioni e soprattutto che sia il
Comune che decide, e specialmente di inserirlo direttamente in
legge.
Se condividiamo il principio, se crediamo che i nostri Comuni
abbiano le idee, la chiarezza e la possibilità di decidere loro
questi sacrifici forti o meno forti nelle località a vocazione
turistica un po' particolari, penso sia il momento giusto per
discutere. Non stiamo parlando di convenzioni, ma parliamo di
urbanistica, tant'è vero che ci siamo inseriti nella "11/1998".
Grazie.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Semplicemente per ribadire quanto
detto ieri. Oggi abbiamo un disegno di legge che esprime con
chiarezza qual è il ruolo dei Comuni, le convenzioni sono previste
per legge, le convenzioni sono a monte della concessione edilizia
per le nuove RTA frazionabili e a monte della frazionabilità per
quelle esistenti. Senza la convenzione è assolutamente lettera
morta.
Le RTA non le inventiamo oggi, ci sono già oggi; se oggi ci sono
delle iniziative che vengono fatte di trasformazione di RTA a
proprietà singola, nessuno può impedirle se sono coerenti con i
piani regolatori, quindi quello che è stato formulato è una
formulazione che i nostri uffici, sia quello del turismo che quello
dell'urbanistica - ringrazio ancora l'Assessore Zublena -, dicono
che crea anche dubbi interpretativi, quindi alla fine non sposta
nulla, perché i Comuni sono sovrani, possono decidere.
Nelle CAV abbiamo introdotto questo elemento perché nelle CAV la
convenzione non c'è, e le dirò di più: quando ci siamo confrontati
con il CELVA nessuno ha tirato fuori questo argomento, anche perché
sanno bene di avere tutti gli strumenti in mano! Mi pare che
vogliate essere più realisti del re! Tutti i Sindaci non pongono il
problema... lo ponete voi? Tutti i Sindaci ce li hanno posti sulle
CAV, dicendo: noi vogliamo poter dire la nostra; ma in questo testo
la loro la dicono eccome, perché la convenzione è in mano loro!
Chiediamo quindi di astenersi su questo emendamento, anche
perché la seconda parte è coerente con l'emendamento successivo.
Presento gli altri due emendamenti, l'emendamento 4 e l'emendamento
5 sono tecnici e vanno a richiamare la dichiarazione di inizio
attività, la DIA, in virtù della norma europea che abbiamo
approvato la scorsa seduta.
Président
- La parole au Vice-président Chatrian.
Chatrian (ALPE)
- Per dichiarazione di voto. Siamo
sinceramente rammaricati, non vogliamo essere assolutamente più
realisti del re, ma qui ci sono, a nostro avviso, due percorsi. Lei
ci dice che i Comuni hanno fatto le loro modifiche, le loro
integrazioni e parliamo di "convenzione"; il nostro emendamento
andava nella direzione prettamente urbanistica, ma soprattutto
mirava ad individuare queste zone, a monte; lo può fare, ma
inseriamolo direttamente nel nostro disegno di legge. Termino
dicendo che, a nostro avviso, poteva essere non un chiarimento
ulteriore, ma un rafforzativo per quanto riguarda i nostri enti
locali e le nostre comunità.
Président
- Je soumets au vote l'amendement n° 4 de
l'Assesseur Marguerettaz, qui récite:
Emendamento
Alla lettera a) del comma 2 dell'articolo 90bis della legge
regionale 6 aprile 1998, n. 11 (Normativa urbanistica e di
pianificazione territoriale della Valle d'Aosta), come sostituito
dal comma 3 dell'articolo 3 del dl, dopo le parole:
"l'autorizzazione comunale all'esercizio" sono inserite le
seguenti: "o per le quali sia stata presentata la prescritta
dichiarazione di inizio attività".
Conseillers présents: 34
Votants: 26
Pour: 26
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Je soumets au vote l'amendement n° 5 de
l'Assesseur Marguerettaz, qui récite:
Emendamento
Alla lettera b) del comma 2 dell'articolo 90bis della 1.r.
11/1998, come sostituito dal comma 3 dell'articolo 3 del dl, dopo
le parole: "1'autorizzazione comunale all'esercizio" sono inserite
le seguenti: "o per le quali sia stata presentata la prescritta
dichiarazione di inizio attività".
Même résultat.
Je soumets au vote le sub-amendement n° 2 du groupe ALPE, qui
récite:
Sub-emendamento
In subordine
Dopo il comma 7 dell'articolo 3 è inserito il
seguente:
"7bis. Dopo l'articolo 90quinquies della 1.r. 11/1998,
introdotto dal comma 7, è inserito il seguente:
"Articolo 90sexies
(Destinazioni d'uso)
1. I Comuni individuano le destinazioni d'uso all'interno
delle zone di PRGC che non possono essere mutate in villaggi
albergo e in residenze turistico-alberghiere, né realizzate con
questa destinazione nell'ipotesi di nuova edificazione. In tal
caso, la deliberazione del Consiglio comunale costituisce modifica
al PRGC ai sensi dell'articolo 14, comma 1, lettera b).
2. I mutamenti di destinazione d'uso e la realizzazione di
nuove edificazioni assentiti per i villaggi albergo e le residenze
turistico-alberghiere non concorrono alla verifica degli equilibri
funzionali relativi alle residenze temporanee stabiliti dal PRGC, a
differenza dei mutamenti di destinazione degli alberghi, che
continuano invece a concorrervi.".
Conseillers présents: 34
Votants: 30
Pour: 8
Contre: 22
Abstentions: 4 (Benin, Lattanzi, Tibaldi, Zucchi)
Le Conseil n'approuve pas.
Président
- Je soumets au vote l'amendement n° 6 de
l'Assesseur Marguerettaz, qui récite:
Emendamento
Dopo il comma 7 dell'articolo 3 del dl, è aggiunto il
seguente:
"7bis. Dopo l'articolo 90quinquies della 1.r. 11/1998, come
inserito dal comma 7, è inserito il seguente:
"Art. 90sexies
(Verifica degli equilibri funzionali per nuovi villaggi
albergo e RTA a proprietà frazionata)
1. La costruzione di nuovi villaggi albergo o residenze
turistico-alberghiere a proprietà frazionata ai sensi dell'articolo
7bis della l.r. 33/1984 non concorre alla verifica degli equilibri
funzionali stabiliti dal PRG.".
Conseillers présents: 34
Votants: 26
Pour: 26
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Je soumets au vote l'article 3, dans le texte
ainsi amendé:
Articolo 3
(Modificazioni alla legge regionale 6 aprile 1998, n.
11)
1. La rubrica dell'articolo 90bis della legge regionale 6
aprile 1998, n. 11 (Normativa urbanistica e di pianificazione
territoriale della Valle d'Aosta), è sostituita dalla seguente:
"Ampliamento di esercizi di somministrazione di alimenti e bevande,
di aziende alberghiere e di esercizi di affittacamere".
2. Il comma 1 dell'articolo 90bis della l.r. 11/1998 è
sostituito dal seguente:
"1. Gli esercizi di somministrazione di alimenti e bevande di
cui alla legge regionale 3 gennaio 2006, n. 1 (Disciplina delle
attività di somministrazione di alimenti e bevande. Abrogazione
della legge regionale 10 luglio 1996, n. 13), possono formare
oggetto di ampliamento mediante il mutamento di destinazione d'uso
di volumi preesistenti o interventi che comportino incremento
volumetrico, purché in misura non superiore al 40 per cento del
volume esistente alla data del 31 marzo 2010, nel rispetto dei
requisiti igienico-sanitari, ai sensi della normativa vigente in
materia.".
3. Il comma 2 dell'articolo 90bis della l.r. 11/1998 è
sostituito dal seguente:
"2. Le aziende alberghiere esistenti, come definite
dall'articolo 2, commi 3 e 4, della legge regionale 6 luglio 1984,
n. 33 (Disciplina della classificazione delle aziende alberghiere),
e gli esercizi di affittacamere esistenti, come definiti
dall'articolo 14 della legge regionale 29 maggio 1996, n. 11
(Disciplina delle strutture ricettive extralberghiere), ivi
compresi quelli ricadenti all'interno delle zone territoriali di
tipo A, possono essere ampliati, purché in misura non superiore al
40 per cento del volume esistente alla data del 31 marzo 2010, per
soddisfare esigenze connesse al miglioramento e al potenziamento
dei servizi offerti, all'adeguamento delle condizioni
igienico-sanitarie e funzionali all'efficienza energetica, anche
con aumento della capacità ricettiva. Tale disposizione si applica
anche:
a) alle aziende alberghiere, come definite dall'articolo 2,
commi 3 e 4, della l.r. 33/1984, che, pur avendo ottenuto la
classificazione regionale ai sensi della l.r. 33/1984 medesima e
l'autorizzazione comunale all'esercizio o per le quali sia stata
presentata la prescritta dichiarazione di inizio attività, non
siano in attività o la cui attività sia temporaneamente cessata,
purché non ne sia mutata la destinazione d'uso e purché sia
presentato, entro un anno dalla conclusione dei lavori, un piano di
ripresa dell'attività alla struttura regionale competente in
materia di turismo;
b) agli esercizi di affittacamere che, pur avendo ottenuto
l'autorizzazione comunale all'esercizio o per le quali sia stata
presentata la prescritta dichiarazione di inizio attività, non
siano in attività o la cui attività sia temporaneamente cessata,
purché non ne sia mutata la destinazione d'uso e purché sia
presentato alla struttura regionale competente in materia di
turismo un piano di ripresa dell'attività entro un anno dalla
conclusione dei lavori;
c) alle strutture in fase di realizzazione, assentite da
concessione edilizia con espressa destinazione ad azienda
alberghiera o di affittacamere, ancorché eventualmente non
ultimate. In tale caso, la concessione edilizia deve essere stata
rilasciata antecedentemente alla data del 31 marzo 2010 e per
volume esistente si intende il volume concessionato.".
4. Dopo il comma 2 dell'articolo 90bis della l.r. 11/1998,
come sostituito dal comma 3, è inserito il seguente:
"2bis. Gli ampliamenti di cui ai commi 1 e 2 possono essere
realizzati una sola volta per ogni unità immobiliare.".
5. Il comma 2 dell'articolo 90ter della l.r. 11/1998 è
sostituito dal seguente:
"2. Nelle residenze turistico-alberghiere di cui all'articolo
2, comma 4, della l.r. 33/1984, oggetto di intervento ai sensi del
comma 1, la proprietà del centro benessere non può essere
frazionata per tutto il periodo di permanenza del vincolo
urbanistico di destinazione alberghiera dell'immobile interessato.
Il vincolo di non frazionabilità è trascritto presso l'ufficio dei
registri immobiliari competente per territorio, a cura e spese
dell'interessato, entro la data di ultimazione dei
lavori.".
6. Dopo l'articolo 90ter della l.r. 11/1998, è inserito il
seguente:
"Art. 90quater
(Case e appartamenti per vacanze)
1. È consentita la realizzazione di case e appartamenti per
vacanze di cui al Capo VII della l.r. 11/1996, esclusivamente nei
casi di riutilizzo di strutture edilizie esistenti.
2. I Comuni possono individuare le destinazioni d'uso che non
possono essere mutate in case e appartamenti per vacanze. In tal
caso, la deliberazione del Consiglio comunale costituisce modifica
al PRG ai sensi dell'articolo 14, comma 1, lettera c).
3. I mutamenti di destinazione d'uso assentiti ai sensi del
presente articolo non concorrono alla verifica degli equilibri
funzionali stabiliti dal PRG.".
7. Dopo l'articolo 90quater della l.r. 11/1998, come
introdotto dal comma 6, è inserito il seguente:
"Art. 90quinquies
(Monitoraggio degli interventi di ampliamento)
1. Gli interventi previsti dagli articoli 90bis, commi 1 e 2,
e 90ter, comma 1, sono censiti nella banca dati immobiliare
informatizzata di cui all'articolo 12 della legge regionale 4
agosto 2009, n. 24 (Misure per la semplificazione delle procedure
urbanistiche e la riqualificazione del patrimonio edilizio in Valle
d'Aosta/Vallée d'Aoste. Modificazioni alle leggi regionali 6 aprile
1998, n. 11, e 27 maggio 1994, n. 18), secondo le modalità
stabilite per gli interventi effettuati ai sensi di tale
legge.".
8. Dopo l'articolo 90quinquies della l.r. 11/1998, come
introdotto dal comma 7, è inserito il seguente:
"Art. 90sexies
(Verifica degli equilibri funzionali per nuovi villaggi
albergo e RTA a proprietà frazionata)
1. La costruzione di nuovi villaggi albergo o residenze
turistico-alberghiere a proprietà frazionata ai sensi dell'articolo
7bis della l.r. 33/1984 non concorre alla verifica degli equilibri
funzionali stabiliti dal PRG.".
Conseillers présents: 34
Votants: 26
Pour: 26
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- A l'article 4 nous avons l'amendement n° 3 du
groupe ALPE.
La parole au Vice-président Chatrian.
Chatrian (ALPE)
- Grazie, Presidente. Il nostro
emendamento 3 esplicita la possibilità di visionare e dare un
proprio parere alla commissione competente sui criteri stabiliti
dai requisiti minimi per una eventuale deliberazione di Giunta
regionale.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Rispetto all'emendamento n. 3 non
credo ci siano problemi ad accettarlo. C'è solo una cosa che
chiederei alla commissione: per far sì che per il 2011 le cose
vadano a regime, ci sarà la necessità di approvare con una certa
celerità le regole, affinché i consorzi ed i raggruppamenti abbiano
un riconoscimento per tempo, per poi fare le richieste per
programmare l'attività del 2011. Chiederei la disponibilità della
commissione, accettando l'emendamento, a fissare nel mese di luglio
le riunioni, in modo da poter subito dare concretezza alle cose;
quindi: parere favorevole. Chiedo solo disponibilità, che peraltro
è sempre stata data.
Président
- Je soumets au vote l'amendement n° 3 du
groupe ALPE, qui récite:
Emendamento
All'alinea del comma 3 dell'articolo 10 della 1.r. 6/2001,
come modificato dall'articolo 4 del d.l. 88, dopo le parole "con
deliberazione della Giunta regionale" sono aggiunte le seguenti ",
previo parere della Commissione consiliare competente".
Conseillers présents et votants: 34
Pour: 34
Le Conseil approuve à l'unanimité.
Président
- Je soumets au vote l'article 4, dans le texte
ainsi amendé:
Articolo 4
(Modificazione alla legge regionale 15 marzo 2001, n.
6)
1. L'articolo 10 della legge regionale 15 marzo 2001, n. 6
(Riforma dell'organizzazione turistica regionale. Modificazioni
alla legge regionale 7 giugno 1999, n. 12 (Principi e direttive per
l'esercizio dell'attività commerciale) e abrogazione delle leggi
regionali 29 gennaio 1987, n. 9, 17 febbraio 1989, n. 14, 2 marzo
1992, n. 4, 24 giugno 1992, n. 33, 12 gennaio 1994, n. 1 e 28
luglio 1994, n. 35), è sostituito dal seguente:
"Art. 10
(Riconoscimento di raggruppamenti di operatori
turistici)
1. La Regione riconosce, per le finalità di cui al Capo IV
della legge regionale 4 settembre 2001, n. 19 (Interventi regionali
a sostegno delle attività turistico-ricettive e commerciali), i
raggruppamenti di operatori turistici, anche temporanei, in
qualsiasi forma costituiti, la cui attività abbia ad oggetto la
realizzazione di progetti di sviluppo turistico e di
promo-commercializzazione dei prodotti e dei servizi offerti dagli
operatori aderenti.
2. Possono chiedere il riconoscimento di cui al comma
1:
a) i raggruppamenti di area territoriale determinati sulla
base dei comprensori turistici individuati dall'Office régional du
tourisme - Ufficio regionale del turismo o i raggruppamenti di
stazione riferiti ai comuni con maggiore valenza turistica,
relativamente e limitatamente a specifiche e strategiche linee di
prodotto, finalizzati alla realizzazione di programmi di attività
funzionali alla valorizzazione dell'offerta e alla promozione e
commercializzazione del prodotto turistico;
b) i raggruppamenti di prodotto, finalizzati allo sviluppo,
alla promozione e alla commercializzazione di uno o più prodotti
turistici su scala regionale.
3. Ai fini del riconoscimento, i raggruppamenti di operatori
turistici di cui al comma 2 devono possedere i requisiti minimi
stabiliti con deliberazione della Giunta regionale, previo parere
della Commissione consiliare competente, tenendo conto:
a) per le aggregazioni territoriali, della rappresentatività
numerica delle imprese turistiche dell'area;
b) per le aggregazioni di stazione, della rappresentatività
numerica delle imprese turistiche dell'area considerata e della
particolare significatività della stazione, rispetto al restante
territorio regionale, relativamente al prodotto turistico
considerato;
c) per le aggregazioni di prodotto, del numero di imprese
turistiche aggregate unitamente alla copertura del territorio
regionale interessato dalla linea di prodotto considerato.
4. Il riconoscimento è concesso su istanza del raggruppamento
interessato con provvedimento del dirigente competente in materia
di promozione e marketing turistico e ha validità per un
quinquennio.
5. La struttura regionale competente in materia di promozione
e marketing turistico dispone la revoca del riconoscimento qualora,
dai controlli effettuati, risulti la non veridicità delle
dichiarazioni rese dai raggruppamenti nell'istanza di cui al comma
4 e nel caso in cui siano venuti meno, nel corso del quinquennio, i
requisiti minimi di cui al comma 3.
6. I raggruppamenti riconosciuti sono tenuti a comunicare
alla struttura regionale competente in materia di promozione e
marketing turistico, entro quindici giorni dal loro verificarsi,
ogni intervenuta variazione dei requisiti minimi di cui al comma 3
nonché il loro eventuale scioglimento.
7. La Giunta regionale, con propria deliberazione, definisce
ogni altro adempimento o aspetto, anche procedimentale, relativo al
riconoscimento di cui al presente articolo e alla revoca del
medesimo, ivi compresi le modalità e i termini di presentazione
delle istanze e la documentazione da allegare.
8. La vendita diretta al pubblico da parte dei raggruppamenti
riconosciuti, se limitata ai servizi prodotti dai propri associati,
non è soggetta ad autorizzazione di agenzia di viaggi e
turismo.".
Conseillers présents et votants: 34
Pour: 34
Le Conseil approuve à l'unanimité.
Président
- A l'article 5 nous avons les amendements n° 7
et 8 de l'Assesseur Marguerettaz.
Je soumets au vote l'amendement n° 7, qui récite:
Emendamento
Dopo il comma 3 dell'articolo 5 del dl, è aggiunto il
seguente:
"3bis. Al comma 4 dell'articolo 4 della l.r. 19/2001, sono
aggiunte, infine, le seguenti parole: "e, nei villaggi albergo o
residenze turistico-alberghiere a proprietà frazionata ai sensi
dell'articolo 7bis della legge regionale 6 luglio 1984, n. 33
(Disciplina della classificazione delle aziende alberghiere), tutte
le spese relative alle unità abitative e alle porzioni di
fabbricato oggetto del frazionamento.".
Conseillers présents: 34
Votants: 26
Pour: 26
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- La parole au Conseiller Louvin sur
l'amendement n° 8 de l'Assesseur Marguerettaz.
Louvin (ALPE)
- Grazie, Presidente.
Vorrei esplicitare, se i colleghi me lo consentono, il nostro
pensiero. Abbiamo accennato, nell'intervento di ieri, in merito a
questa modifica che la Giunta regionale propone al testo base, che
qui la questione è la revoca delle agevolazioni già concesse nel
caso si vada a sembrare una RTA precedentemente non frazionabile, o
comunque che sia stata assentita come non frazionabile, finanziata
come non frazionabile, che ha fruito delle agevolazioni
volumetriche rispetto ai piani regolatori e alle leggi regionali
come edificio di natura e vocazione alberghiera.
Noi siamo la banca che mette a disposizione i fondi per
quell'incremento di valore immobiliare cui si riferiva ieri il
collega Lattanzi nel suo intervento, sosteniamo vigorosamente
l'industria alberghiera nella nostra Valle, le consentiamo di
fruire di tutti i benefici urbanistici e finanziari del caso, e
poi, se si decide di frazionare, revochiamo e paghiamo la sanzione
amministrativa! Si dirà: sanzione salata, eccetera... naturalmente
questo non interesserà molto chi ha costruito una RTA a Verrayes o
a Pontboset, ma per chi ci ha messo anche poco capitale di rischio
in luoghi ad alta remuneratività, nei quali anche solo una
forchetta del 30 percento di incremento volumetrico può avere un
qualche interesse, facciamolo! Ma cominciamo anche noi a fare una
bella società e un po' di belle operazioni, perché qui c'è della
trippa veramente!
Questo era il nostro pensiero: questo è un condono anticipato e
mascherato e consente di mettere sui binari giusti le operazioni.
Noi votiamo contro, noi diciamo adesso che queste operazioni non
vanno fatte. Abbiamo detto ieri che se c'erano delle condizioni
particolari, dei luoghi, delle situazioni che andavano sanate come
pregresso non ci saremmo opposti, ma la sanatoria anticipata e il
finanziamento anticipato di operazioni speculative noi non li
votiamo, ve li votate!
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Non fossimo in un'aula così seria,
consiglierei un film che ho visto alcuni anni fa, si chiamava Ghost
Busters... sicuramente poteva essere una cosa interessante da
guardare.
Noi abbiamo esplicitato quello che è un principio cardine della
legge n. 19, dove qualsiasi opera che è finanziata, nel momento in
cui c'è un'alienazione, c'è la restituzione più una sanzione.
Abbiamo voluto rafforzare questo tipo di discorso e, da quel punto
di vista, rimando al mittente tutte le intenzioni speculative,
perché le operazioni speculative, caro Louvin, non sono queste,
potremmo guardarne delle altre!
Président
- Je soumets au vote l'amendement n° 8 de
l'Assesseur Marguerettaz, qui récite:
Emendamento
Dopo il comma 14 dell'articolo 5 del dl, è aggiunto il
seguente:
"14bis. Dopo il comma 4bis dell'articolo 25 della l.r.
19/2001, è inserito il seguente:
"4ter. Il frazionamento della proprietà, ai sensi
dell'articolo 7bis della l.r. 33/1984, di villaggi albergo e di
residenze turistico-alberghiere esistenti alla data del 30 giugno
2010 comporta la revoca dell'agevolazione già concessa prima di
detta data e l'applicazione della sanzione amministrativa
pecuniaria di cui all'articolo 26.".
Conseillers présents: 33
Votants: 30
Pour: 25
Contre: 5
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 5, dans le texte
ainsi amendé:
Articolo 5
(Modificazioni alla legge regionale 4 settembre 2001, n.
19)
1. Alla lettera c) del comma 1 dell'articolo 4 della legge
regionale 4 settembre 2001, n. 19 (Interventi regionali a sostegno
delle attività turistico-ricettive e commerciali), dopo la parola:
"ristrutturazione" è inserita la seguente: ", ampliamento".
2. Alla lettera d) del comma 1 dell'articolo 4 della l.r.
19/2001, dopo le parole: "all'attività ricettiva" sono inserite le
seguenti: "e di opere di difesa e messa in sicurezza".
3. La lettera b) del comma 2 dell'articolo 4 della l.r.
19/2001 è sostituita dalla seguente:
"b) acquisto, anche attraverso la cessione di quote
societarie, di:
1) fabbricati o porzioni di fabbricati, limitatamente agli
esercizi alberghieri;
2) terreni funzionali alla realizzazione o all'ampliamento di
strutture alberghiere, limitatamente alla superficie
urbanisticamente necessaria alla realizzazione delle nuove
superfici o dei nuovi volumi;
3) terreni funzionali alla realizzazione di nuovi complessi
ricettivi all'aperto, limitatamente alla superficie occupata dal
complesso da realizzare;
4) terreni e fabbricati facenti parte di complessi ricettivi
all'aperto, già esistenti e classificati ai sensi della normativa
regionale vigente, che rappresentino non meno di un terzo della
superficie del complesso e che includano i fabbricati in cui sono
allocati i servizi generali;
5) terreni e fabbricati facenti parte di complessi ricettivi
all'aperto, già esistenti e classificati ai sensi della normativa
regionale vigente, a condizione che il richiedente sia già
proprietario dei fabbricati in cui sono allocati i servizi generali
e di terreni che rappresentino non meno di un terzo della
superficie del complesso;".
4. Al comma 4 dell'articolo 4 della l.r. 19/2001, sono
aggiunte, in fine, le seguenti parole: "e, nei villaggi albergo o
residenze turistico-alberghiere a proprietà frazionata ai sensi
dell'articolo 7bis della legge regionale 6 luglio 1984, n. 33
(Disciplina della classificazione delle aziende alberghiere), tutte
le spese relative alle unità abitative e alle porzioni di
fabbricato oggetto del frazionamento.".
5. Al comma 3 dell'articolo 5 della l.r. 19/2001, le parole:
"dodici mesi" sono sostituite dalle seguenti: "ventiquattro
mesi".
6. Il comma 1 dell'articolo 7 della l.r. 19/2001 è sostituito
dal seguente:
"1. Il limite minimo di spesa ammissibile per poter accedere
ai mutui a tasso agevolato è di euro 100.000 e quello massimo, nel
corso di un triennio, per la stessa struttura, è di euro 10
milioni.".
7. Al comma 1 dell'articolo 9 della l.r. 19/2001, dopo la
parola: "nonché" sono inserite le seguenti: "la realizzazione di
opere di difesa e messa in sicurezza e".
8. La lettera b) del comma 2 dell'articolo 9 della l.r.
19/2001 è sostituita dalla seguente:
"b) acquisto, anche attraverso la cessione di quote
societarie, di:
1) fabbricati o porzioni di fabbricati, limitatamente ai
soggetti di cui all'articolo 8, comma 1, lettere a) e c);
2) terreni funzionali alla realizzazione o all'ampliamento di
strutture per l'esercizio di attività commerciale o di
somministrazione di alimenti e bevande, limitatamente alla
superficie urbanisticamente necessaria alla realizzazione delle
nuove superfici o dei nuovi volumi;".
9. Al comma 3 dell'articolo 10 della l.r. 19/2001, le parole:
"dodici mesi" sono sostituite dalle seguenti: "ventiquattro
mesi".
10. Il comma 1 dell'articolo 12 della l.r. 19/2001 è
sostituito dal seguente:
"1. Il limite minimo di spesa ammissibile per poter accedere
ai mutui a tasso agevolato è di euro 50.000 e quello massimo, nel
corso di un triennio, per la stessa struttura, è di euro 3
milioni.".
11. L'articolo 13 della l.r. 19/2001 è sostituito dal
seguente:
"Art. 13
(Soggetti beneficiari)
1. Possono beneficiare dei contributi di cui all'articolo 15
i raggruppamenti di operatori turistici riconosciuti ai sensi
dell'articolo 10 della legge regionale 15 marzo 2001, n. 6 (Riforma
dell'organizzazione turistica regionale. Modificazioni alla legge
regionale 7 giugno 1999, n. 12 (Principi e direttive per
l'esercizio dell'attività commerciale) e abrogazione delle leggi
regionali 29 gennaio 1987, n. 9, 17 febbraio 1989, n. 14, 2 marzo
1992, n. 4, 24 giugno 1992, n. 33, 12 gennaio 1994, n. 1 e 28
luglio 1994, n. 35).".
12. L'articolo 14 della l.r. 19/2001 è sostituito dal
seguente:
"Articolo 14
(Iniziative agevolabili)
1. Ai fini di cui all'articolo 15, le iniziative agevolabili
devono riguardare la realizzazione di progetti di sviluppo
turistico, di marketing, di promozione e di commercializzazione di
prodotti turistici. Le iniziative devono essere articolate in
progetti organici nei quali sono indicati, fra l'altro:
a) gli obiettivi da perseguire e i risultati attesi;
b) i mercati di intervento e i segmenti di domanda
interessati;
c) le azioni programmate, la relativa durata e le modalità
del loro svolgimento;
d) i canali di vendita attivati per i propri prodotti
turistici;
e) un dettagliato piano finanziario, corredato
dell'indicazione analitica delle spese per ciascuna linea di
intervento nonché dell'indicazione delle risorse finanziarie
disponibili per l'attuazione del progetto, in aggiunta
all'eventuale contributo regionale.".
13. L'articolo 15 della l.r. 19/2001 è sostituito dal
seguente:
"Art. 15
(Contributi a fondo perduto)
1. Il limite minimo di spesa ammissibile per poter accedere
ai contributi a fondo perduto è di euro 10.000 e quello massimo è
di euro 135.000. Gli importi sono considerati al netto degli oneri
fiscali.
2. I contributi a fondo perduto sono concessi in regime de
minimis, nel rispetto della normativa comunitaria vigente relativa
all'applicazione degli articoli 107 e 108 del Trattato sul
funzionamento dell'Unione europea agli aiuti di importanza
minore.
3. I contributi sono concessi fino alla misura massima del 50
per cento delle spese ritenute ammissibili.
4. I contributi possono essere erogati anche a titolo di
anticipazione, previa presentazione di apposita fideiussione
bancaria o polizza assicurativa di importo almeno pari alla somma
da erogare.
5. I contributi possono essere concessi con riferimento alle
sole spese da sostenersi nell'anno solare successivo alla
presentazione della domanda.
6. Ai fini della concessione dei contributi, i raggruppamenti
interessati presentano alla struttura regionale competente in
materia di promozione e marketing turistico, a pena di decadenza,
entro il 15 novembre di ogni anno, apposita istanza corredata del
progetto di cui all'articolo 14 e del relativo piano
finanziario.
7. In considerazione delle istanze pervenute, la struttura
regionale competente in materia di promozione e marketing turistico
forma apposite graduatorie, sulla base dei criteri di priorità
stabiliti dalla Giunta regionale con propria deliberazione.
8. La Giunta regionale disciplina, con propria deliberazione,
le spese ammissibili per la concessione dei contributi di cui al
presente Capo, nonché ogni altro adempimento o aspetto, anche
procedimentale, relativo alla concessione e alla revoca dei
predetti contributi, ivi compresa la documentazione di spesa da
esibire al fine dell'erogazione del contributo.".
14. Al comma 5ter dell'articolo 23 della l.r. 19/2001, è
aggiunto, in fine, il seguente periodo: "L'autorizzazione comporta
la non applicazione della sanzione amministrativa pecuniaria di cui
all'articolo 26.".
15. La lettera a) del comma 3 dell'articolo 25 della l.r.
19/2001 è sostituita dalla seguente:
"a) l'ammontare del contributo in conto capitale concesso,
calcolato in misura proporzionale al periodo di mancato utilizzo
del bene agevolato e maggiorato degli interessi calcolati con le
modalità di cui al comma 4;".
16. Dopo il comma 4bis dell'articolo 25 della l.r. 19/2001, è
inserito il seguente:
"4ter. Il frazionamento della proprietà, ai sensi
dell'articolo 7bis della l.r. 33/1984, di villaggi albergo e di
residenze turistico-alberghiere esistenti alla data del 30 giugno
2010 comporta la revoca dell'agevolazione già concessa prima di
detta data e l'applicazione della sanzione amministrativa
pecuniaria di cui all'articolo 26.".
Conseillers présents: 33
Votants: 30
Pour: 25
Contre: 5
Abstentions: 3 (Donzel, Carmela Fontana, Rigo)
Le Conseil approuve.
Président
- Je soumets au vote l'article 6:
Conseillers présents: 32
Votants: 25
Pour: 25
Abstentions: 7 (Bertin, Chatrian, Donzel, Carmela Fontana,
Louvin, Patrizia Morelli, Rigo)
Le Conseil approuve.
Président
- A l'article 7 nous avons l'amendement n° 9 de
l'Assesseur Marguerettaz, qui récite:
Emendamento
Al comma 8 dell'articolo 7 del dl, le parole: "titolare
dell'autorizzazione all'esercizio" sono sostituite dalle seguenti:
"titolare del complesso ricettivo all'aperto".
Je le soumets au vote:
Conseillers présents: 33
Votants: 25
Pour: 25
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Je soumets au vote l'article 7 dans le texte
ainsi amendé:
Articolo 7
(Disposizioni transitorie)
1. La deliberazione della Giunta regionale di cui
all'articolo 7bis, comma 1, lettera c), della l.r. 33/1984, come
sostituito dall'articolo 1, comma 2, della presente legge, è
approvata entro sei mesi dalla data di entrata in vigore della
presente legge.
2. I Comuni, entro sei mesi dalla data di entrata in vigore
della presente legge, stabiliscono con deliberazione del Consiglio
comunale i criteri, le modalità, le condizioni e i parametri
necessari per l'individuazione degli esercizi di somministrazione
di alimenti e bevande che possono beneficiare degli incrementi
volumetrici di cui all'articolo 90bis, comma 1, della l.r. 11/1998,
come sostituito dall'articolo 3, comma 2, della presente legge.
Nelle more dell'approvazione degli atti comunali, gli esercizi di
somministrazione di alimenti e bevande che intendano realizzare
incrementi volumetrici ai sensi del predetto articolo possono
formulare apposita istanza al Comune interessato corredata di un
elaborato planimetrico e di una relazione che illustri l'intervento
e ne motivi la valenza turistica. Il Comune, entro sessanta giorni
dalla data di presentazione dell'istanza, decide in merito al suo
accoglimento. Il silenzio del Comune, decorso il predetto termine,
equivale a provvedimento di accoglimento dell'istanza.
3. L'articolo 90bis, comma 2bis, della l.r. 11/1998, come
inserito dall'articolo 3, comma 4, della presente legge, si applica
anche alle unità immobiliari che siano già state oggetto di
ampliamento avviato o concluso ai sensi dell'articolo 27 della
legge regionale 24 dicembre 2007, n. 34 (Manutenzione del sistema
normativo regionale. Modificazioni di leggi regionali e altre
disposizioni), o ai sensi dell'articolo 90bis, commi 1 e 2, della
l.r. 11/1998, nel testo introdotto dall'articolo 4, comma 1, della
legge regionale 17 giugno 2009, n. 18 (Disposizioni urgenti in
materia di aree boscate e di ampliamento di esercizi di
somministrazione di alimenti e bevande e di strutture alberghiere e
di realizzazione di centri benessere in alcune tipologie di
strutture ricettive. Modificazioni alla legge regionale 6 aprile
1998, n. 11 (Normativa urbanistica e di pianificazione territoriale
della Valle d'Aosta)), e successivamente modificato dall'articolo
15 della legge regionale 4 agosto 2009, n. 24 (Misure per la
semplificazione delle procedure urbanistiche e la riqualificazione
del patrimonio edilizio in Valle d'Aosta/Vallée d'Aoste.
Modificazioni alle leggi regionali 6 aprile 1998, n. 11, e 27
maggio 1994, n. 18).
4. Le deliberazioni della Giunta regionale di cui
all'articolo 10, commi 3 e 7, della l.r. 6/2001, come sostituito
dall'articolo 4 della presente legge, e di cui all'articolo 15,
comma 8, della l.r. 19/2001, come sostituito dall'articolo 5, comma
12, della presente legge, sono approvate entro sessanta giorni
dalla data di entrata in vigore della presente legge.
5. I decreti di riconoscimento dei consorzi e delle
associazioni di operatori turistici adottati, ai sensi
dell'articolo 10 della l.r. 6/2001, in data antecedente all'entrata
in vigore della presente legge cessano di avere efficacia il 31
ottobre 2010.
6. Per l'anno 2010, l'istanza di cui all'articolo 15, comma
6, della l.r. 19/2001, come sostituito dall'articolo 5, comma 12,
della presente legge, deve essere presentata, a pena di decadenza,
entro il 15 dicembre.
7. Le disposizioni di cui all'articolo 5, commi 1, 2, 3, 5,
6, 7, 8, 9, 10, 14 e 15, della presente legge si applicano anche
alle domande di agevolazione già presentate e per le quali non sia
stato ancora adottato il provvedimento amministrativo di
concessione alla data di entrata in vigore della presente
legge.
8. Il termine di cui al comma 3 dell'articolo 25 della legge
regionale 24 giugno 2002, n. 8 (Disciplina dei complessi ricettivi
all'aperto e norme in materia di turismo itinerante. Abrogazione
della legge regionale 22 luglio 1980, n. 34), già differito ai
sensi dell'articolo 31, comma 8, della legge regionale 20 gennaio
2005, n. 1 (Disposizioni per la manutenzione del sistema normativo
regionale. Modificazioni e abrogazioni di leggi e disposizioni
regionali), è ulteriormente differito al 31 dicembre 2014. Nelle
more dell'adeguamento, e comunque non oltre la predetta data, al
titolare del complesso ricettivo all'aperto non si applica la
sanzione amministrativa pecuniaria di cui all'articolo 14, comma 2,
della l.r. 8/2002, limitatamente alle violazioni delle disposizioni
di cui all'articolo 3, comma 1, della medesima legge.
Conseillers présents: 33
Votants: 25
Pour: 25
Abstentions: 8 (Bertin, Giuseppe Cerise, Chatrian, Donzel,
Carmela Fontana, Louvin, Patrizia Morelli, Rigo)
Le Conseil approuve.
Président
- Article 8: même résultat. Article 9: même
résultat.
La parole au Conseiller Louvin pour déclaration de vote.
Louvin (ALPE)
- Grazie, Presidente.
Penso non costituisca sorpresa per il colleghi il fatto di
sapere che voteremo contro questa legge per il risultato finale che
essa porta. Non ci interessa esasperare i toni, se proprio
dobbiamo, Assessore Marguerettaz, richiamarci alla filmografia,
andiamo piuttosto a
Mani sulla città
che non a
Ghost
Busters
, ma, come sempre, la linea per quanto riguarda
l'operazione la si traccerà alla fine, di qua a qualche anno. Noi
abbiamo delle apprensioni, credo fondate, le hanno manifestate nel
mondo alberghiero
in primis
, ma penso che le sentiranno i
nostri amministratori soprattutto nei Comuni più sollecitati e le
sentiremo tutti.
Vede, Assessore, lei ha una tendenza a ricondurre ad un discorso
economico-finanziario anche questa vicenda, e noi crediamo, invece,
che il nostro patrimonio debba essere letto in modo diverso da un
semplice valore economico, da un plusvalore, da una rivalutazione
monetaria o immobiliare, da una plusvalenza. A noi non interessa
fare plusvalenza sul nostro mondo alberghiero, a noi interessa che
il nostro mondo alberghiero viva, produca in qualità, sia
accogliente, abbia magari qualche prato da offrire intorno agli
alberghi già esistenti... ce ne sono già più di 500 in questa
Valle, ogni tanto ce ne dimentichiamo! Non abbiamo personale a
sufficienza per farci lavorare dentro una mano d'opera valdostana,
siamo fortemente debitori dall'estero di mano d'opera nel settore
alberghiero, non solo a livelli bassi, ma anche a livelli
medio-alti. Siamo in una regione nella quale - ci è stato ricordato
anche ieri negli interventi - non ci sono sufficienti capacità
economiche per investire ulteriormente nel settore alberghiero, e
qui stiamo suonando il fischietto per chiamare ulteriori capitali
da fuori ad investire sul nostro tessuto alberghiero, parzialmente
alberghiero, direi "provvisoriamente" e "precariamente"
alberghiero, perché questa legge precarizza tutto il mondo
alberghiero invece che regolare alcune situazioni malsane e far sì
che i futuri investimenti vadano canalizzati solo nella direzione
opportuna.
Noi apriamo ad una situazione che - le abbiamo già detto - sarà
fonte di conflittualità legale molto alta, sarà una vera e propria
manna per la categoria degli avvocati, che insieme a quella degli
immobiliaristi sarà grande beneficiaria di questo intervento,
frutto di un lobbismo - mi dispiace dirlo - pesante che c'è stato
in questi ultimi anni e che oggi raccoglie i suoi frutti, di fronte
ad un Consiglio regionale che ammaina bandiera e con qualche velo,
con qualche pudica affermazione e, con dei singolari richiami di
contesto e di idee, cerca di darsi una politica turistica che
invece qui non ritroviamo.
Assessore, lei ci ha proposto dei modelli come quello di Pierre
& Vacances, ha fatto venire qui uno dei più grandi operatori
europei nel settore delle residenze alberghiere, in una serata che
considero spettacolare, da guinness, per le ire e lo sconcerto che
ha suscitato in tutto l'uditorio; chiunque sia stato presente
quella sera ne ha avuto la certezza, perché venire a sentire la
Giunta regionale teorizzare l'importanza di creare delle situazioni
di accoglienza artificiale, di sorte di Disneyland locali, in Valle
d'Aosta ha lasciato non poca preoccupazione, come non poca
preoccupazione suscita in tutti noi questa convergenza sulla Valle
d'Aosta di capitali per rilanciare la costruzione nel settore
alberghiero.
Non sconfiggeremo il problema dei letti freddi, aumenteranno;
avremo una finestra di un decennio di situazioni ibride, che poi
fatalmente muteranno verso quel destino verso il quale è già
scivolata gran parte della residenzialità in Valle d'Aosta. Abbiamo
già la metà delle nostre case adibita a seconde case; qui diamo,
attraverso la rampa di lancio di questa RTA, un'ulteriore
spinta.
Ci rammarica il fatto che non ci sia stata - là dove ce n'erano
tutte le possibilità anche da parte degli organi consiliari - una
volontà di preparare un testo diverso, di sanare, di regolare
alcune situazioni pregresse, ma di non aprire, come si aprono oggi
di fatto, le porte in una direzione che purtroppo non è per nulla
promettente e che, secondo il vecchio detto che la moneta cattiva
scaccia la moneta buona, metterà alla fine nell'angolo anche chi
l'albergatore lo fa seriamente e con molta coscienza.
Président
- La parole au Conseiller Donzel.
Donzel (PD)
- Ferma restando la nostra opinione contraria
rispetto al principio della frazionabilità, ci asterremo su questo
provvedimento per segnalare che le iniziative fatte dalle
associazioni, dal Consiglio permanente degli enti locali, sebbene
all'ultimo momento in quest'aula, hanno trovato almeno parzialmente
accoglienza e, se non altro, sono stati posti alcuni vincoli che
noi giudichiamo dei vincoli importanti. Naturalmente resta fermo il
principio - come altri hanno richiamato in quest'aula - che
bisognerà verificare nel corso degli anni se questi vincoli sono
tali da garantire il nostro sistema turistico oppure no, e quindi
in qualche modo non è che votiamo una legge che sarà
intoccabile.
Noi auspichiamo che questa norma, con questi vincoli, non alteri
il sistema già in difficoltà della Valle d'Aosta e soprattutto
prendiamo spunto da questa legge per andare a verificare se tutte
quelle affermazioni di principio che sono state fatte, di sostegno
al sistema turistico, di sostegno all'albergatore, di sviluppo
della qualità del turismo nel suo complesso, si tradurranno in
azioni concrete nella finanziaria regionale.
Président
- La parole à l'Assesseur au tourisme, aux
sports, au commerce et aux transports, Marguerettaz.
Marguerettaz (UV)
- Grazie, Presidente. Intanto per
ringraziare il lavoro della III e IV Commissione, il lavoro fatto
dalla maggioranza, dei consiglieri che hanno voluto partecipare
alle iniziative ed ai dibattiti e un ringraziamento al relatore
Agostino.
Su questo argomento - è stato ricordato ieri dal collega Caveri
- nessuno si è sottratto al confronto, è stata alimentata una
discussione, abbiamo l'umiltà di dire che è un'opportunità; non
pensiamo che questo sia un provvedimento risolutivo, non credo ne
esistano di provvedimenti risolutivi. Il nostro sistema è fatto di
un mosaico e le situazioni non sono così replicabili. In quel
dibattito, mentre sicuramente c'erano tutta una serie di dubbi sui
grandi gruppi e sulle grandi operazioni, ho chiesto all'uditorio,
ma nessuno mi ha dato una risposta negativa se La Thuile sarebbe la
La Thuile che conosciamo oggi senza il Planibel. Allora siccome
qualcuno conosce molto bene La Thuile, sa che quella località ha
avuto uno sviluppo con degli investimenti che sono di un grande
gruppo. Ora quel gruppo ha sicuramente delle situazioni che possono
essere gestite meglio, ed è un discorso che facciamo anche noi,
abbiamo dei dibattiti, ci sono delle cose che devono essere
aggiustate, ma abbiamo bisogno di tutti, la Valle d'Aosta ha
bisogno di tutti i vari operatori; questa è un'opportunità che
diamo agli operatori valdostani, non c'è nessun intento
speculativo.
Ringrazio anche nella costruzione di questo provvedimento gli
uffici della Presidenza della Regione con l'Ufficio legislativo, la
collega Zublena con gli uffici dell'urbanistica, dove sono state
messe a punto una serie di cose, e ovviamente tutti i miei
collaboratori, Direzione del marketing e degli alberghi. Rispetto a
questo tipo di discorso, cogliamo questa opportunità, non abbiamo
una situazione così florida da immaginare che dobbiamo sprecare
delle occasioni. Dobbiamo presidiare; probabilmente, collega
Louvin, lei, in virtù del suo profilo legale, vede una serie di
cose che io non vedo, oppure forse ha vissuto delle esperienze che
noi non abbiamo vissuto, ma rispetto a questo saremo qua per
rispondere di fronte ai valdostani e agli albergatori che ci sarà
un'azione molto attenta.
Da domani ci metteremo attorno a un tavolo con gli albergatori,
perché non siamo sordi al loro problema; sicuramente ci stanno
chiedendo di allungare i mutui, ci stanno chiedendo di avere dei
riconoscimenti per l'attività meritevole che fanno. Da questo punto
di vista c'è un impegno da parte del Governo di affrontare e dare
delle risposte anche a questa loro dimensione. Non sarà semplice,
perché bisogna coniugare tutto con i limiti europei, ma gli uffici
sono sul pezzo; quindi questo provvedimento non è contro gli
albergatori, è per il turismo, è per uno sviluppo sostenibile della
Valle d'Aosta.
Président
- La parole au Président de la Région,
Rollandin.
Rollandin (UV)
- Grazie, Presidente. In conclusione credo
che sia giusto sottolineare due aspetti.
La legge ha una sua connotazione precisa, si inserisce in un
momento di crisi e, come altri provvedimenti che abbiamo adottato
in questo momento per la casa e per gli alberghi, questo si
inserisce in un'iniziativa che nel settore turistico può dare dei
risultati positivi. Non dimentichiamo che si tratta di strutture
alberghiere.
Abbiamo voluto prevedere dei vincoli; in quanto vincoli, teniamo
conto che sono analoghi a quelli che ci sono nel settore
alberghiero, il vincolo dei 20 anni, per dire che la filosofia è la
stessa. Quello che cambia è la modalità con cui si può immaginare
che si trovino i finanziamenti necessari per arrivare a queste
realizzazioni, cosa che non è un'invenzione della Valle d'Aosta, è
già presente in tutto il mondo... questo vorrei dirlo! Non è una
situazione che di colpo, qui, diventiamo quelli che favoriscono gli
immobiliaristi o quelli che poi vanno contro le regole, ma basta
guardare quello che succede in tutto il mondo, non in Valle d'Aosta
soltanto! E la plusvalenza è oggettiva e immediata, perché con
questo diamo la possibilità di finalizzare dei fondi che altrimenti
non verrebbero finalizzati per il settore alberghiero, dove non è
che avanza mano d'opera: noi stiamo creando le premesse perché ci
sia mano d'opera qualificata che possa essere utilizzata e dare la
risposta anche ai posti di lavoro, che sicuramente sono il punto
dolente di questo periodo.
Vogliamo sottolineare che non vogliamo certo favorire la
categoria A piuttosto che la categoria B e men che meno quella che
lei sovente rappresenta, quella degli avvocati; purtroppo di lavoro
ne hanno già tantissimo per fatto loro, perché il problema di avere
spesso delle leggi - e ci mettiamo fra quelli che danno fiato a
questo - non sempre così chiare, dà spazio a delle interpretazioni,
perché tutto vive sulle interpretazioni. Allora il momento delle
convenzioni... abbiamo accettato anche il discorso di vederle in
commissione, cercheremo di fare delle convenzioni tipo con i Comuni
le più chiare possibili, in modo che non siano soggette ad
interpretazione e queste valgano da vincolo per i Comuni.
Voglio sottolineare che condividiamo il ruolo dei Comuni che in
questo caso è totale, perché a livello di piano regolatore, a
livello di autorizzazioni, a livello di convenzione il ruolo è dei
Comuni. Quindi non c'è nessuna violazione delle prerogative, di
quelle che riconfermiamo essere il punto di approccio importante
per la nostra realtà, che vogliamo mantenere con queste
caratteristiche, e sicuramente questa legge avrà dei risultati
molto positivi anche in un periodo molto particolare come
questo.
Président
- La parole à la Conseillère Patrizia
Morelli.
Morelli (ALPE)
- Merci, M. le Président. Peu de minutes,
juste pour poser deux questions qui me semblent cruciales quant au
sens et aux conséquences de l'approbation de cette loi.
Qui obtiendra les plus grands bénéfices de l'approbation de ce
dessein de loi? Quelles retombées aura-t-il sur le secteur du
tourisme en Vallée d'Aoste, un secteur névralgique qui est en train
de payer plus que d'autres les effets de la crise financière et
économique? Un secteur qui, en Vallée d'Aoste, nécessiterait d'une
politique réellement éclairée, à même de faire des choix courageux
de longue durée, des choix culturels urbanistiques et
environnementaux que d'autres réalités semblables à la nôtre ont su
faire. Des choix qui donnent une perspective en termes de
rentabilité durable pour les familles valdôtaines, en termes de
possibilités d'occupation pour les jeunes générations.
Cette loi, au contraire, propose un modèle touristique qui n'est
pas compatible avec notre réalité - et là sur La Thuile il y en
aurait des choses à dire! - et qui va contribuer à ouvrir la porte
à la pure et simple activité immobilière, celle qui remporte de
l'argent dans les poches des spéculateurs, mais qui n'apporte rien
au territoire en termes de développement, de croissance culturelle
et économique.
Vous avez tiré en cause les hôteliers... ADAVA a été très
claire: dans l'introduction du principe de fractionnement, qui
donne lieu à la possibilité de vendre les unités immobilières
singulièrement, on n'arrive vraiment pas à voir quel est l'intérêt
général de notre région. L'intérêt général, Assesseur,
nécessiterait d'une politique de financement rigoureuse aux
interventions de requalification de ces structures qui
effectivement exercent l'activité d'accueil et qui font croître le
territoire, la société, l'économie valdôtaine; un secteur qui
nécessiterait d'une politique promotionnelle éclairée, et c'est en
ce sens que je crois ce Conseil devrait légiférer, et non pas pour
sauvegarder l'intérêt de quelqu'un.
Président
- Je soumets au vote la loi dans son
ensemble:
Conseillers présents: 33
Votants: 30
Pour: 25
Contre: 5
Abstentions: 3 (Donzel, Carmela Fontana, Rigo)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK