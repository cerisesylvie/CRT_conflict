Consiglio Regionale della Valle d'Aosta - Oggetto del Consiglio n. 1847 del 21 febbraio 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ASSISTENZA SANITARIA E OSPEDALIERA
Azienda Regionale Sanitaria - U.S.L.
Precedente
Successivo
Resoconto integrale del dibattito dell'aula
Oggetto del Consiglio n. 1847 del 21 febbraio 2001 - Resoconto
OGGETTO N. 1847/XI Competenze economiche spettanti al
Direttore generale, al Direttore amministrativo e sanitario
dell’USL nel periodo 1/1/2001-31/12/2001.
(Interrogazione)
Interrogazione A conoscenza di deliberazioni adottate dalla
Direzione dell’USL nella seduta del 22 gennaio
u.s.;
A conoscenza che da parte dell’USL sarebbero
state approvate le competenze economiche spettanti al Direttore
Generale, al Direttore Amministrativo e al Direttore Sanitario, per
il periodo 01-01/31-12-2001;
il sottoscritto Consigliere regionale
Interroga
la Giunta regionale e l’Assessore competente per
conoscere:
1) se corrisponde a verità la notizia;
2) a quanto ammonta il compenso stabilito per
l’anno in corso;
3) le motivazioni che stanno alla base
dell’eventuale nuovo compenso.
F.to: Beneforti
Président
La parole à l’Assesseur à la
santé, au bien-être et aux politiques sociales, Vicquéry.
Vicquéry (UV)
Brevemente rispondo dicendo che con
deliberazione n. 189 e n. 190 del 22 gennaio 2001 sono stati
effettuati i consueti normali impegni di spesa annuali per le
competenze dovute ai tre direttori; si tratta di due delibere di
impegno di spesa che vengono fatte come tante altre
all’inizio dell’anno.
I compensi del 2001 non sono variati rispetto agli anni
precedenti e sono fissi dal 1994 in applicazione del decreto del
Presidente del Consiglio dei ministri n. 502/1995, precisamente 200
milioni lordi annui per il direttore generale, 140 milioni lordi
annui per il direttore amministrativo e sanitario. Il compenso
aggiuntivo fino a un massimo del 20 percento del compenso base,
come previsto dal medesimo decreto del Presidente del Consiglio dei
ministri, viene erogato con deliberazione regionale su
presentazione di apposita relazione che attesti
l’effettivo raggiungimento degli obiettivi fissati
annualmente dalla Giunta regionale nel contratto di programma.
Si tratta dunque di una normale e banale delibera di impegno di
spesa, non c’è nessun nuovo compenso anche se è
all’ordine del giorno della Conferenza Stato-Regioni
di domani mattina la ridefinizione dei compensi dei direttori
generali e dei direttori sanitari amministrativi che, a conti
fatti, guadagnano soprattutto gli ultimi meno dei responsabili di
2° livello apicale in virtù di una serie di normative che
riguardano i contributi previdenziali e assistenziali che devono
versare.
Molto probabilmente la Conferenza Stato-Regioni licenzierà
questo testo e demanderà alle amministrazioni regionali la
possibilità di rivedere gli importi da un minimo a un massimo
secondo le determinazioni delle Giunte regionali, ma in modo tale
che venga almeno garantito il livello stipendiale pari ai primari.
Questa è la situazione ad oggi.
Président
La parole au Conseiller Beneforti.
Beneforti (PVA-cU)
Prima di entrare nel merito chiedo un
chiarimento all’Assessore: lo stipendio attuale del
direttore generale è 317 milioni?
(interruzione dell’Assessore Vicquéry, fuori
microfono)
? ho qui le delibere adottate dall’USL nella
seduta del 22 gennaio di quest’anno:
- delibera n. 189, recante: "Approvazione di impegno di spesa
per il pagamento delle competenze economiche spettanti al direttore
generale per il periodo 1° gennaio - 31 dicembre 2001, impegno di
spesa 317 milioni";
- delibera n. 190 del 22 gennaio, recante: "Approvazione di
impegno di spesa per le competenze economiche spettanti al
direttore generale e al direttore sanitario dell’USL
per il periodo 1° gennaio - 31 dicembre 2001, impegno di spesa 460
milioni"
.
Quindi il direttore generale prende 317 milioni, ma queste sono
le delibere approvate il 22 gennaio, non me le sono mica inventate
io?
(interruzione dell’Assessore Vicquéry, fuori
microfono)
? Assessore, io leggo l’elenco delle delibere
della Giunta come leggo quelle dell’USL;
nell’elenco ho trovato queste, tant’è
vero che mi ha lasciato perplesso il fatto che di queste due
delibere nessuno abbia dato notizia all’esterno,
eppure 317 milioni non sono noccioline come non lo sono i 230
milioni per il direttore sanitario e per il direttore
amministrativo.
Forse mi è sfuggita la notizia, per questa ragione ho presentato
l’interrogazione, o forse la notizia non è stata
divulgata perché non riguardava i politici o i consiglieri
regionali. Quando queste cose riguardano noi, si grida allo
scandalo, quando riguardano i "laici" della politica, come li
chiamo io, si ha l’impressione che non freghi niente
a nessuno. Possono guadagnare tutto quello che vogliono!
E questo è avvenuto nonostante l’aumento della
spesa sanitaria e nel momento in cui si continua a gridare che
bisogna razionalizzare la spesa, che bisogna risparmiare. Mentre in
alcuni settori si continua a spendere in modo anche superfluo,
bisogna riconoscerlo. Basta leggere queste delibere per rendersi
conto di quante spese superflue vengono approvate in sede di USL;
fra l’altro non ho avuto neanche una valutazione
politica dell’Assessore sui provvedimenti presi con
le delibere n. 189 e n. 190; mi aspettavo che ci fosse una
valutazione politica dell’Assessore e della
Giunta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK