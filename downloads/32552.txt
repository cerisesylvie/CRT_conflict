Consiglio Regionale della Valle d'Aosta - Oggetto del Consiglio n. 1237 del 9 giugno 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1237 del 9 giugno 2010 - Resoconto
OGGETTO N. 1237/XIII - Interpellanza: "Trasferimento alla
Regione di beni del demanio dello Stato in attuazione delle norme
sul federalismo demaniale".
Interpellanza
A seguito dell'approvazione da parte del Parlamento delle
norme relative al cosiddetto Federalismo demaniale, è previsto il
trasferimento alle Regioni e agli enti locali di numerosi beni di
pertinenza statale.
In Valle d'Aosta lo Statuto speciale ha già previsto che
siano trasferiti al demanio della Regione i beni del demanio dello
Stato situati nel territorio della Regione, eccettuati quelli che
interessano la difesa dello Stato o servizi di carattere nazionale,
nonché le acque pubbliche in uso di irrigazione e potabile (Art. 5
Statuto) e che facciano parte del patrimonio indisponibile della
Regione, beni immobili patrimoniali quali le foreste appartenenti
allo Stato, le cave, gli edifici destinati a sede di uffici
pubblici della Regione e gli altri beni destinati a un pubblico
servizio della Regione (Art. 6 Statuto).
Attesa peraltro l'ampiezza del trasferimento disposto dalla
recente normativa statale e considerate le dichiarazioni del
Presidente della Regione che "saluta positivamente il federalismo
demaniale'' ma ritiene che "esso non riguarderà il torrente Dora
Baltea, in quanto di interesse interregionale, ma sarà comunque
monitorato l'intero demanio idrico della Valle d'Aosta'';
i sottoscritti Consiglieri regionali
Interpellano
il Presidente della Regione per sapere:
1) se residuino ancora beni demaniali o patrimoniali statali
suscettibili di trasferimento ai sensi della recente riforma in
materia;
2) se non ritiene di doversi attivare perché, previa intesa
con la Regione Piemonte, anche l'asta fluviale della Dora Baltea
sia attribuita per la parte di competenza alla Regione Valle
d'Aosta;
3) che cosa si intenda per "monitoraggio dell'intero demanio
idrico della Valle d'Aosta''.
F.to: Louvin - Chatrian
Président
- La parole au Conseiller Louvin.
Louvin (ALPE)
- Grazie, Presidente.
L'approvazione delle norme sul cosiddetto "federalismo
demaniale" hanno avuto un'ampia eco di stampa nell'informazione,
perché ritenute in qualche modo epocali quasi nella fase di
attuazione - noi diremmo "pseudofederale" - di questo particolare
momento politico. Ma in particolare, con queste norme che sono
state recentemente approvate dal Parlamento, si è disposto il
trasferimento alle Regioni e agli enti locali di parecchi beni di
proprietà statale: fra questi, molti beni rientranti nel cosiddetto
"demanio idrico".
Sappiamo bene che la maggior parte dei beni demaniali della
Valle sono di competenza della Regione da non poco tempo, perché si
è trattato di un'attuazione degli articoli 5 e 6 dello Statuto, ma
fra questi beni non figurano l'alveo e le pertinenze della Dora
Baltea. Crediamo di aver letto con sufficiente attenzione il
decreto e la sua interpretazione è andata nello stesso senso, nel
ritenere che questo decreto non contempli il trasferimento della
Dora alla Regione Valle d'Aosta.
Il problema che ci poniamo è un problema di tipo politico
generale e, nel concreto, di attuabilità invece di questo
trasferimento, perché le norme statali hanno escluso i fiumi
interregionali. Siamo un po' al paradosso; per cui, tutti gli
affluenti piemontesi del Po rientreranno nella competenza della
Regione Piemonte e noi, che siamo in una condizione di
interregionalità per quanto riguarda la Dora Baltea, ce ne
troveremo esclusi! Peraltro, anche approfondendo l'argomento con
informazioni ulteriori e anche sulla base di prese di posizione che
ci sono state in campo politico, abbiamo verificato che intanto per
alcuni specchi d'acqua - in particolare lacustri - è stata prevista
la possibilità di un'assegnazione condivisa alle Regioni che siano
finitime e in ogni caso crediamo che non sia esclusa la
possibilità, attraverso un'intesa interregionale, di arrivare
comunque a questo risultato.
Lei, Presidente, si è limitato a salutare positivamente il
federalismo demaniale, che speriamo non sia un'occasione di
privatizzazione, ma semplicemente di giusta allocazione di risorse
come beni comuni, per il momento sulla base degli articoli 8 e 22
del codice civile, che ci auguriamo siano prima o poi oggetto di
una rivisitazione, perché portano un'impronta ormai un po'
risalente, ma vorremmo sapere in particolare se la Giunta ha allo
studio o ha in animo di dare corso ad iniziative perché sia
acquisito ai demani regionali... piemontese, per la parte di
competenza da Carema fino alla confluenza e, per noi, per la parte
di competenza territoriale regionale dell'alveo della Dora Baltea.
A latere
le abbiamo chiesto - speriamo che ci potrà dare
qualche ragguaglio - anche la questione del monitoraggio
dell'intero demanio idrico della Valle... non abbiamo capito
esattamente la correlazione con questa vicenda, ma avrà modo di
spiegarlo. Soprattutto, però, la nostra preoccupazione di tipo
politico si incentra sulla questione dell'attribuzione alla Regione
dell'alveo e delle pertinenze della Dora Baltea. Grazie.
Président
- La parole au Président de la Région,
Rollandin.
Rollandin (UV)
- Merci, M. le Président.
En effet je crois que pour ce qui est du principe d'attribuer
aux Régions une compétence dans le domaine domanial, je crois que
je ne peux que féliciter: c'est le
demanio
, ce n'est pas une
privatisation, c'est au niveau de la compétence qui de l'Etat passe
à la Région et donc, de notre part, il y a la satisfaction de voir
que ce passage peut donner des résultats positifs, bien sûr s'il
n'arrive pas à gaspiller un patrimoine... ça, c'est autre
chose!
Pour ce qui est des questions posées, la première:
"se
residuino ancora beni demaniali o patrimoniali statali suscettibili
di trasferimento ai sensi della recente riforma in materia"
,
comme venait de le dire le collègue, pour ce qui est en particulier
des biens patrimoniaux de l'Etat encore présents sur le territoire
régional, les biens sont les suivants, conformément à l'article 7
du Statut: les eaux publiques, qui ne sont pas destinées à
l'irrigation et aux usages domestiques, qui sont données en
concession gratuite à la Région pour 99 ans, à l'exclusion des eaux
qui, à la date du 7 décembre 1945, ont déjà faites l'objet d'une
concession. Conformément à l'article 11 du Statut, les mines, qui
sont elles aussi données en concession gratuite à la Région pour 99
ans, à l'exclusion de celles qui, toujours à la même date, ont déjà
fait l'objet de concession et les biens concernant la défense de
l'Etat qui ne sont pas utilisés à des fins institutionnels (les
casernes dont on a déjà parlé). En ce qui concerne lesdits biens,
nous avons l'intention d'approfondir la question afin de vérifier
si leur transfert à la Région est possible, notamment pour ce qui
est des eaux publiques, et ce sur la base des compétences que notre
Statut nous reconnaît et des dispositions plus favorables découlant
de l'application de l'article 119 de la Constitution en matière de
fédéralisme domanial, voire dans le cadre de l'accord sur le
fédéralisme fiscal qui sera passé avec l'Etat conformément à
l'article 27 de la loi n° 42.
Pour ce qui est de la deuxième question:
"se non ritiene di
doversi attivare perché, previa intesa con la Regione Piemonte,
anche l'asta fluviale della Dora Baltea sia attribuita per la parte
di competenza alla Regione Valle d'Aosta"
, pour ce qui est de
la Doire Baltée et d'un accord éventuel avec la Région Piémont le
décret législatif d'application du fédéralisme domanial adopté
exclut expressément de la procédure de transfert aux Régions,
lettre b) du 1
er
alinéa de l'article 5, les fleuves
traversant plusieurs Régions, parce que dans ce cas il n'y a pas la
possibilité de s'activer.
Quant au passage:
"monitoraggio dell'intero demanio idrico
della Valle d'Aosta''
, nous considérons que le transfert des
biens du domaine hydrique est un fait positif, dans la mesure où
cela permet de mieux gérer l'utilisation desdits eaux, mais surtout
celles des bandes fluviales, autrement dit des terrains et des
anciens lits.
Voilà pourquoi, comme je le disais précédemment, il est
important de faire un contrôle du domaine hydrique valdôtain, afin
de vérifier la situation et de définir la modalité de transfert des
biens; c'est-à-dire: il y a des parties qui n'ont pas encore été
définies en tant que propriété liées aux lits des anciens affluents
de la Doire... alors là on va faire un expertise pour examiner. Il
y a des cas aussi importants dans les différentes vallées qui ont
déjà fait l'objet de requêtes de la part des Communes pour
l'utilisation d'une partie. On n'a pas eu la possibilité de donner
une réponse positive pour ces aspects, qui ne sont pas encore
définis. Ce serait le bon moment pour les examiner et pour les
régler, en profitant de cette partie que je viens de dire.
J'espère avoir donné les réponses aux collègues. Merci.
Président
- La parole au Conseiller Louvin.
Louvin (ALPE)
- Le risposte sono indubbiamente state
date, anche se per un aspetto, quello centrale, si tratta di una
risposta al di sotto delle nostre attese e della nostra ambizione
come Regione Valle d'Aosta di non essere un passo indietro, cosa
che purtroppo abbiamo l'impressione rischi di verificarsi in questo
momento di forte spinta delle Regioni a Statuto ordinario. Ripeto,
le Regioni ordinarie si vedranno attribuire corsi fluviali molto
importanti, ad eccezione del Po, del Tevere, dei grandi fiumi che
hanno delle problematiche molto più complesse, ma noi rimarremo un
passo indietro rispetto alle altre e l'asta principale della nostra
Regione, il bacino centrale, rimarrà di competenza dello Stato.
Lei giustamente interpreta la norma e la lettera b) del decreto
legislativo, ma questa interpretazione è al di sotto di quello che
speravamo di suggerirle, Presidente: di alzare il telefono,
chiamare il Presidente Cota e chiedere: caro Cota, visto che un
piccolo peso ce l'hai sul Governo, andiamo a chiedere insieme al
Governo di trasferire anche la Dora Baltea per le parti di
rispettiva competenza e ce ne facciamo carico interamente, perché
questo, a parte i riflessi economici di canoni di attraversamenti,
eccetera, ha un'importanza politica e strategica rilevante. È anche
un completamento di un disegno rispetto al controllo delle nostre
risorse principali che manca, oggi, di un tassello essenziale.
Credo che su questo, Presidente, si possa fare di più e meglio.
In seguito ad un ricorso che è stato fatto nel 1997 che ha
portato ad una sentenza, alcuni anni dopo, della Corte
costituzionale, abbiamo avuto ragione in materia di attraversamenti
e di oneri concessori che venivano richiesti da parte degli uffici
statali e il conflitto di attribuzione si era risolto positivamente
per la Regione. Qui, però, non siamo sul terreno delle
interpretazioni, siamo sul terreno della politica e di spostare
avanti i nostri obiettivi. Crediamo che sia fondamentale farlo, che
non possiamo rimanere indietro.
Non mi quadrano molto i conti, ma questo è un aspetto di minore
importanza che andremo ad approfondire in sede tecnica con gli
uffici, rispetto alle sue indicazioni generali sulla natura dei
beni che ancora residuano allo Stato, ma rispetto ad
un'informazione che pubblicamente dà l'agenzia del demanio, i
valori che sono al dicembre 2008, che indicano come patrimonio
ancora disponibile dello Stato 1.000.000...
(interruzione del Presidente della Regione, fuori
microfono)
...esatto, è una questione che ci premeva conoscere, questo non
è demanio, questo è patrimonio ancora dello Stato; era, semmai,
chiamiamola "curiosità", ma a volte rimangono nelle pieghe della
burocrazia alcuni aspetti. So che i competenti servizi si stanno
attivando e poi ne approfondiremo i contenuti.
Ripeto: il nodo della questione, Presidente, le è chiaro, è di
tipo strettamente politico: ci interessa o non ci interessa che la
Dora, che è non solo la nostra principale asta, ma è un fiume
fondamentale, l'unico con determinate caratteristiche in Italia dal
punto di vista della portata, della quantità di acqua, è una
risorsa interessantissima, sia regolata e direttamente controllata
dalla Regione Valle d'Aosta oppure... rimaniamo ospiti intorno e
lasciamo che il padrone di casa sia, su questa, lo Stato?
Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK