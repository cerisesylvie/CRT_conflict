Consiglio Regionale della Valle d'Aosta - Oggetto del Consiglio n. 1372 del 22 settembre 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
NOMINE E INCARICHI DI CONSULENZA E SPECIALI
Nomine
PARTECIPAZIONE E INIZIATIVA POPOLARE
Referendum e iniziativa popolare
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1372 del 22 settembre 2010 - Resoconto
OGGETTO N. 1372/XIII - Sostituzione di un componente della
Commissione regionale per i procedimenti referendari e di
iniziativa popolare.
Presidente
- Il Consiglio regionale deve provvedere, ai
sensi dell'articolo 40, comma 4 della legge regionale 25 giugno
2003 n. 19, alla sostituzione del compianto professor Lombardi,
membro effettivo della Commissione regionale per i procedimenti
referendari e di iniziativa popolare, nominata con deliberazione
consiliare n. 402 della XIII legislatura il 25 febbraio 2009.
L'indicazione dei membri effettivi e dei rispettivi supplenti da
nominare in seno alla commissione spetta, ai sensi della suddetta
legge, al Presidente della Corte d'Appello di Torino che, con nota
del 6 luglio 2010, ha comunicato di condividere la scelta di
proporre al Consiglio regionale la nomina del professor Michele
Fino, già supplente del professor Giorgio Lombardi, quale membro
effettivo e di nominare un nuovo membro supplente in sostituzione
del professor Michele Fino da scegliere fra i candidati che erano
già stati enunciati precedentemente, ovvero l'avvocato Gallenca, il
professor Comba, il professor Ferrara e la professoressa Annamaria
Poggi. A seguito dell'incontro avuto con i Capigruppo, si è giunti
alla determinazione di nominare, in quanto membro effettivo, il
professor Michele Fino e, quale membro supplente, la professoressa
Annamaria Poggi.
Prego di distribuire le
fiches
.
Consiglieri presenti e votanti: trentadue
Schede valide: trentadue
Hanno riportato voti:
Membro effettivo: Membro supplente:
FINO Michele: trentadue POGGI Annamaria: trentadue
Président
- Sont élus, en tant que membre effectif,
Michele Fino et, en tant que membre suppléant, Annamaria Poggi.
Il Consiglio
Premesso che:
- l'articolo 40 della legge regionale 25 giugno 2003, n. 19
(Disciplina dell'iniziativa popolare, del referendum propositivo,
abrogativo e consultivo, ai sensi dell'articolo 15, secondo comma,
dello Statuto speciale), come modificata dalla legge regionale 14
marzo 2006, n. 5, prevede che:
"1. Il Consiglio della Valle nomina, entro quattro mesi dalla
data del suo insediamento, la Commissione regionale per i
procedimenti referendari e di iniziativa popolare, composta di tre
membri effettivi e dei rispettivi supplenti, esperti in discipline
giuridiche pubblicistiche, indicati dal Presidente della Corte di
appello di Torino e scelti tra:
a) docenti universitari;
b) avvocati iscritti nell'albo speciale per le giurisdizioni
superiori di cui all'articolo 33 del regio decreto-legge 27
novembre 1933, n. 1578 (Ordinamento delle professioni di avvocato e
procuratore), convertito, con modificazioni, dalla legge 22 gennaio
1934, n. 36;
c) ex componenti della Corte costituzionale.
2. La Commissione, che rimane in carica per tutta la durata
della legislatura, si pronuncia sull'ammissibilità delle richieste
di referendum e delle proposte di legge di iniziativa popolare
depositate nel corso della legislatura stessa ed esprime i pareri
previsti dalla presente legge.
3. La Commissione esercita le proprie funzioni sino alla data
di insediamento della successiva e si pronuncia sull'ammissibilità
delle richieste di referendum abrogativo e delle proposte di legge
di iniziativa popolare depositate entro tale data.
4. In caso di dimissioni o di impedimento, il Consiglio della
Valle provvede alla sostituzione dei componenti la Commissione
entro trenta giorni dalla data delle dimissioni o
dell'impedimento.
...(Omissis)..."
Atteso che il Consiglio regionale, con provvedimento n.
402/XIII in data 25 febbraio 2009, ha nominato quali componenti
della Commissione regionale per i procedimenti referendari e di
iniziativa popolare, per la durata in carica della legislatura, i
Signori:
Membri effettivi: Membri supplenti rispettivi:
1) Prof. Mario DOGLIANI 1) Prof.ssa Elisabetta PALICI DI SUNI
PRAT
2) Prof. Giorgio LOMBARDI 2) Prof. Michele FINO
3) Prof. Alfonso DI GIOVINE 3) Prof. Fabrizio
CASSELLA.
Considerato che, ai sensi dell'articolo 40, comma 4, della
legge regionale 19/2003, è necessario provvedere alla sostituzione
del componente effettivo, Prof, Giorgio LOMBARDI, deceduto;
Preso atto che il Presidente della Corte d'Appello di Torino,
al quale spetta l'indicazione dei membri effettivi e dei rispettivi
supplenti per la nomina in seno alla Commissione, con nota in data
16 luglio 2010, prot. n. 3384/S, ha comunicato di condividere la
scelta di proporre al Consiglio regionale la nomina del Prof.
Michele FINO, già rispettivo supplente del Prof. Giorgio LOMBARDI,
quale membro effettivo, e di nominare un nuovo membro supplente, in
sostituzione del Prof. Michele FINO, da scegliere tra i seguenti
nominativi già indicati con note prot. n. 4458/S del 15 ottobre
2008 e prot. n. 5431/S del 2 dicembre 2008:
- Avv. Giuseppe GALLENCA
- Prof. Mario COMBA
- Prof. Rosario FERRARA
- Prof.ssa Annamaria POGGI;
Ritenuto, pertanto, opportuno proporre al Consiglio di
procedere alla nomina del nuovo membro effettivo della Commissione
regionale per i procedimenti referendari e di iniziativa popolare,
in sostituzione del prof. Giorgio LOMBARDI, e al nuovo rispettivo
supplente, in sostituzione del Prof. Michele FINO;
Richiamata la legge regionale 25 giugno 2003, n. 19 e
successive modificazioni;
Visto il parere favorevole rilasciato dal Direttore della
Direzione Affari generali della Presidenza del Consiglio, ai sensi
dell'articolo 3, comma 4, della legge regionale 23 luglio 2010, n.
22, sulla legittimità della presente deliberazione;
Delibera
di nominare, per la durata della legislatura in corso, quale
membro effettivo della Commissione regionale per i procedimenti
referendari e di iniziativa popolare, in sostituzione del Prof.
Giorgio Lombardi, il Prof. Michele Fino e quale membro supplente
rispettivo la Prof.ssa Annamaria Poggi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK