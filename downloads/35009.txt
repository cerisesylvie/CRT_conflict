Consiglio Regionale della Valle d'Aosta - Oggetto del Consiglio n. 2619 del 3 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2619 del 3 ottobre 2012 - Resoconto
OGGETTO N. 2619/XIII - Interrogazione: "Cure di
riabilitazione respiratoria di pazienti valdostani effettuate
presso la struttura di Albenga".
Interrogazione
Venuti a conoscenza che ad oggi sarebbero circa 200 i
pazienti valdostani che l'Azienda USL della nostra Regione ha
trasferito ad Albenga per le cure di riabilitazione
respiratoria;
Considerato che tali trasferimenti incidono pesantemente in
termini di costi sul bilancio dell'Azienda USL della Valle
d'Aosta;
Richiamate le delibere di Giunta regionale n. 2686 del 2
ottobre 2009 e n. 2765 del 9 ottobre 2009, concernenti
l'autorizzazione alla Società ISAV S.p.A. di Saint-Pierre
all'esercizio di attività sanitaria nella struttura destinata
all'assistenza riabilitativa ospedaliera per 80 posti letto e al
relativo accreditamento;
Sottolineato come, fino a fine anno, l'Azienda USL della
Valle d'Aosta stanzierà nei confronti della clinica di Saint-Pierre
quasi 4 milioni di euro, dei quali 2,4 milioni per le prestazioni
riabilitative;
la sottoscritta Consigliera regionale
Interroga
la Giunta regionale per sapere:
1) se corrisponde al vero che circa 200 pazienti siano stati
dirottati dalle strutture sanitarie valdostane ad Albenga per
trattamenti di riabilitazione respiratoria e a quanto ammontano i
relativi costi;
2) per quali motivi non sia possibile indirizzare tali
pazienti verso la clinica di Saint-Pierre, peraltro nata per
assolvere a prestazioni di assistenza riabilitativa e verso la
quale è già in essere una costosa convenzione con l'Azienda
Sanitaria pubblica.
F.to: Carmela Fontana
Président
- La parole à l'Assesseur à la santé, au
bien-être et aux politiques sociales, Albert Lanièce.
Lanièce A.
- Grazie Presidente.
Per quanto riguarda la convenzione che la Regione ha con la
struttura di Albenga, si riferisce quanto segue; rispondo in modo
puntuale, poi faccio due considerazioni.
Sulla prima domanda:
"se corrisponde al vero che circa 200
pazienti siano stati dirottati dalle strutture sanitarie valdostane
ad Albenga per trattamenti di riabilitazione respiratoria e a
quanto ammontano i relativi costi"
, sì, più che dirottati, c'è
solo questa struttura come riferimento per la riabilitazione
respiratoria. I residenti valdostani che sono quindi stati inviati
ad Albenga solo ed esclusivamente per trattamenti di riabilitazione
respiratoria sono stati 144 nel 2011 per una spesa di 150.000 euro
e 100 nel 2012 per una previsione complessiva di 100.000 euro.
"Per quali motivi non sia possibile indirizzare tali pazienti
verso la clinica di Saint-Pierre, peraltro nata per assolvere a
prestazioni di assistenza riabilitativa..."
, l'ISAV svolge
esclusivamente attività di riabilitazione fisico-motoria e
neuro-motoria, quindi ortopedica e neurologica, mentre non è
previsto lo svolgimento di riabilitazione respiratoria per cui i
pazienti che necessitano di questo tipo di riabilitazione sono
indirizzati ad Albenga. È chiaro che una riabilitazione di tipo
respiratorio in un ambiente marino ha un'altra valenza dal punto di
vista sanitario, quindi non si tratta di due strutture che sono in
concorrenza. Una volta la struttura di Albenga aveva la convenzione
per la riabilitazione ortopedica e neurologica, è chiaro che,
quando abbiamo deciso di convenzionarci ed aprire l'attività a
Saint-Pierre, la convenzione è stata eliminata. Abbiamo ritenuto di
mantenere una parte di convenzione, però a questo punto si tratta
di una riabilitazione diversa: quella respiratoria, che non c'era
mai stata prima in Valle d'Aosta, e questo prendendo atto di un
serie di patologie che hanno i valdostani: bronchiti croniche,
eccetera, e quindi abbiamo ritenuto di mantenere questo tipo di
riabilitazione.
Devo dire che ho qui una delle tante lettere di ringraziamento
da parte dei valdostani sulla struttura con tanto di firme, quindi
credo sia una riabilitazione apprezzata, anche perché ci sono tanti
valdostani che non avrebbero la possibilità di fare un periodo di
soggiorno marino soprattutto per quanto riguarda gli anziani. Dal
punto di vista sanitario, quindi ci sono delle motivazioni e delle
soddisfazioni per questo tipo di attività.
Si tratta di due attività separate, che hanno altre finalità: la
struttura di Saint-Pierre la riabilitazione ortopedica, Albenga
solo respiratoria. Privatamente si possono scegliere le
strutture...chi vuole andare ad Albenga e farsi anche la
riabilitazione ortopedica la fa con spese a proprio carico, perché
noi abbiamo la convenzione per riabilitazione ortopedica con
Saint-Pierre.
Président
- La parole à la Conseillère Carmela
Fontana.
Fontana (PD)
- Grazie Assessore per i chiarimenti.
Questa non era una critica per quello che è stato fatto fino
adesso: era una riflessione visti i finanziamenti che stiamo dando
alla clinica. Mi sembra che anche alla clinica di Saint-Pierre ci
sono i servizi di riabilitazione respiratoria...erano dei
chiarimenti...perché vuol dire che mi hanno dato l'informazione
sbagliata. Mi era stato detto che a Orbassano, dove si mandavano
anche precedentemente...e Montescano, anche qui il mare non
c'è...allora mi chiedevo, visto che siamo in un momento di crisi
economica, abbiamo fatto questa spesa sulla clinica di
Saint-Pierre, se c'era la possibilità in futuro di fare le stesse
cure. Nessuno vuole togliere le cure ai valdostani, era solo una
riflessione del genere. Magari quando facciamo quell'incontro in
commissione, come diceva il mio collega, vediamo di affrontare
anche questo, senza togliere niente a nessuno, ma per vedere se si
possono ridurre i costi. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK