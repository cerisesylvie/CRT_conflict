Consiglio Regionale della Valle d'Aosta - Oggetto del Consiglio n. 210 del 23 luglio 1971 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 210 del 23 luglio 1971 - Resoconto
OGGETTO N. 210/71 - Iniziative per l'abrogazione delle norme
penali di origine fascista. (Approvazione di Mozione)
Andrione (U.V.)
- Je crois qu'il n'y a pas besoin
d'illustrer longuement cette motion; il s'agit d'une initiative qui
a été prise par une Association de magistrats et pratiquement cela
recoupe le projet de nouveaux codes pénaux qui avaient été
présentés au Parlement en 1953, représentés en 1960, représentés en
1968 et qui est toujours en quelques tiroirs, et qui n'a jamais été
présentée à la discussion.
Cette initiative consiste d'un côté à chercher, à rassembler les
100.000 signatures nécessaires pour ouvrir un referendum sur le
problème et, à ce propos, je signale aux Conseillers qui le
voudraient que dans la salle préconsiliaire l'Avocat Sarteur, juge
de paix de la Ville d'Aoste, est disponible pour recueillir les
signatures des Conseillers qui voudraient signer pour le referendum
et d'autre côté à prendre les initiatives parallèles afin de
favoriser l'abrogation de ces normes pénales de régime
fasciste.
Il s'agit, pratiquement, de tous les crimes qui vont sous le nom
générique de vilipendio, des crimes syndicaux et des crimes
d'origine pénale parce que on défendait les associations.
La Nation a été présentée pratiquement par tous les groupes du
Conseil et je crois que nous pouvons sans trop discuter l'approuver
dans le texte qui a été présenté, sauf, peut-être, un amendement
qui n'avait été annoncé avant par le Président du Conseil.
Montesano (P.S.D.I.)
- Ecco io avevo preannunciato al
Segretario del Consiglio un emendamento a questa mozione, che io
condivido pienamente, mi pare posto al capoverso 4, ecco io mi
faccio prestare dal collega Bordon, gratuitamente dice lui,
l'allegato e indico bene quale è il punto al quale deve essere, per
mia proposta, inserito l'emendamento, cioè quarto capoverso:
"atteso che è tempo oramai che il popolo sciolga la contraddizione
tra le norme fasciste che continuano ad essere applicate in suo
nome e i principi sanciti dalla Costituzione Repubblicana, nata
dalla lotta di resistenza al fascismo, che proclama come fondamenti
del nuovo stato democratico le libertà politiche e sindacali di
opinione, di associazione, di riunione e di sciopero". Io proporrei
che dopo "di riunione, di sciopero e di lavoro", l'aggiunta di
questa parola.
Milanesio (P.S.I.)
- Io non vorrei che l'aggiunta di
questa parola "di sciopero e di lavoro" venga a contrapporsi a
quella che possiamo considerare una libertà di sciopero, perché mi
pare che il lavoro non sia una libertà ma sia un diritto; la nostra
Costituzione pone a fondamento dell'ordinamento del nostro Stato il
lavoro.
Mi sembra quanto meno ridicolo inserire il lavoro come libertà.
Non vorrei che l'aggiunta della parola "lavoro" volesse servire a
controbilanciare quell'audacia che è contenuta in questa mozione,
costituente nella libertà di sciopero.
Io quindi mi dichiaro nettamente contrario.
Caveri (U.V.)
- Je ne suis pas d'accord avec ce que dit
l'Assesseur Milanesio, parce que la question soulevée par Milanesio
c'est une question qui a été déjà soulevée par d'autres; mais il ne
me semble pas que cette théorie est un fondement, parce que la
liberté du travail c'est une liberté naturelle qu'on ne peut pas
contester, parce que qu'est-ce que c'est la liberté de grève? C'est
la liberté de s'abstenir du travail, qu'est que c'est la liberté
sur le travail, liberté de travail? C'est la liberté de ne pas
s'abstenir du travail, c'est la liberté de travailler. Si on admet
la liberté de s'abstenir du travail il faut aussi admettre la
liberté de travailler.
En somme la liberté de s'abstenir du travail et la liberté de
travailler se sont les deux recto et verso de la même médaille; de
manière qu'il me semble que l'on puisse sans autre accepter
l'amendement du Conseiller Montesano.
Milanesio (P.S.I.)
- Se è importante l'unanimità di
questa votazione io posso anche evitare di insistere sulla mia
proposta, voglio però sottolineare in questo Consiglio come - e
ribadisco quanto detto prima - ci sia una fondamentale differenza
tra diritti e libertà.
La nostra Costituzione è fondata sul diritto al lavoro,
evidentemente è inutile che noi cerchiamo di abolire, che noi
cerchiamo di inserire nell'abolizione delle norme del codice
fascista una norma che dica che esista la libertà di lavoro quando
la nostra Costituzione è fondata sul diritto del lavoro.
Io faccio solo osservare questo che mi pare che questa proposta
venga fatta in un contesto polemico nei confronti dei sindacati e
delle organizzazioni sindacali; ecco perché avevo proposto di
respingere questa aggiunta.
Comunque precisando, se qualcuno lo vorrà precisare che non ha e
non vuole avere un significato polemico nei confronti delle
organizzazioni sindacali e delle azioni sindacali che in questo
momento vengono portate avanti, io però penso che il proponente e
il Partito che il proponente rappresenta abbia espresso in molte
circostanze in questi ultimi mesi delle posizioni, non voglio dire
antisindacali, ma comunque molto critiche nei confronti delle
organizzazioni sindacali, è per quello che mi è parso che questa
proposta potesse avere un significato. Se però mi si dà
assicurazione che questa proposta non ha questo significato, ma si
vuole rafforzare quel concetto di, non lo so come definire, di
diritto al lavoro, però chiamandolo in questo modo "libertà di
lavorare"; se si dà a questa espressione l'interpretazione che ha
dato l'Avvocato Caveri, cioè di dire sono due facce della stessa
medaglia, allora sono d'accordo, altrimenti non sono d'accordo.
Montesano (P.S.D.I.)
- Io volevo spiegare il significato
preciso della mia proposta; è ben vero quello che dice Milanesio
che c'è differenza fra diritto e libertà, ma io intendo dire,
quando parlo di libertà del lavoro, intendo riferirmi
all'impedimento che in molti casi avvengono nei riguardi della
libertà di lavoro, ne abbiamo avuto un esempio, per esempio ultimo,
alla stazione di Roma, stazione di Roma che ha le organizzazioni
sindacali maggiori, CGIL, UIL, CISL, che sono state impedite da
altre organizzazioni sindacali di minore importanza, ad esprimere
il loro diritto di lavoro.
Ecco, in questo senso, io intendo esprimere il pensiero mio
personale del mio Partito, salvaguardando tutte le prerogative e i
diritti sindacali, i quali hanno la libertà di sciopero, però gli
esempi che in questi ultimi tempi abbiamo notato nella coercizione
della libertà di lavoro, mi hanno consigliato ad esprimere questa
aggiunta e a specificare meglio il mio pensiero in riguardo anche a
quello che ha detto l'Assessore Milanesio e quello che ha detto il
Consigliere Caveri.
Quindi per ciò io mantengo questa mia proposta, specificando che
l'aggiunta "di libertà di lavoro" va intesa per salvaguardare dagli
impedimenti che possono venire da qualsiasi parte contro questo
diritto, contro questa libertà.
Fosson (U.V.)
- Qualcun altro che chiede la parola? Mi
sembra che l'Assessore Milanesio abbia già detto prima che
accettava questa variazione fatte le precisazioni in quel senso,
quindi penso che si possa mettere senz'altro in votazione. Se
nessun altro chiede la parola, metterei in votazione la mozione con
l'aggiunta, con l'emendamento, piccolissimo emendamento fatto dal
Presidente del Consiglio, cioè l'aggiunta "e di lavoro" sopprimendo
quel "e" prima di sciopero.
Una dichiarazione di voto, allora la parola al Consigliere
Dolchi.
Dolchi (P.C.I.)
- Benissimo, noi siamo fra i
sottoscrittori, fra i presentatori della mozione, il gruppo
Comunista voterà a favore della mozione; riteniamo l'iniziativa
altamente positiva, soprattutto in un momento in cui i rigurgiti
fascisti si fanno sentire in Italia, e riteniamo altamente positivo
che il Consiglio regionale, che io mi auspico all'unanimità,
riaffermi in questa iniziativa di referendum popolare la sua
partecipe, vigile e cosciente fede antifascista.
Ramera (D.C.)
- La Democrazia Cristiana voterà a favore,
non sono tra i firmatari, non so perché, ad ogni modo voterà a
favore proprio perché è stata completata; il Consigliere Dolchi ha
ricordato che in questi ultimi tempi ci sono stati certi rigurgiti
e forse certi rigurgiti non sarebbero avvenuti se proprio noi,
Partiti nati dalla Resistenza, avessimo saputo dare maggior ordine
a certe nostre azioni.
Quindi, io ritengo che proprio questa aggiunta brevissima, ma
che però è piena di contenuto, è piena di significato, serva
proprio a dare maggiore peso al documento che noi votiamo per dire
che noi siamo altamente democratici, rispettosi di tutte le libertà
e consci soprattutto che la libertà che abbiamo saputo conquistarci
lottando durante la Resistenza, vogliamo mantenerla nonostante
certi rigurgiti.
Fosson (U.V.)
- Allora mettiamo in votazione la mozione,
non ci sono altre dichiarazioni di voto? Il Consigliere Tonino.
Tonino (P.S.I.U.P.)
- Per dichiarazione di voto dirò che
io ho posto molto volentieri la firma su questa mozione di
particolare importanza, molto volentieri direi per diversi e
svariati motivi. Tra tutti questi motivi ne voglio citare solo due
che sono i più significativi.
Viviamo in uno Stato che si dice essere, naturalmente,
democratico, nato dalla Resistenza antifascista, fondato sul lavoro
ove ogni cittadino dovrebbe essere libero di manifestare la sua
propria personalità, la sua propria opinione; vediamo invece come
sovente il significato di queste libertà sancite dalla Costituzione
Repubblicana, sovente finiscono per essere interpretate in un modo
deforme al suo contenuto.
Perché questo non si è voluto sciogliere, perché questo è
venuto? Perché non si sono volute sciogliere le grosse
contraddizioni che esistono tutt'oggi tra le leggi fasciste ancora
esistenti nei codici penali.
In questo modo vediamo che i liberi cittadini non sono invece
tutelati nei loro diritti costituzionali, vediamo che il
significato della libertà e della democrazia, specie nei luoghi di
lavoro, sovente viene sovvertito in soprusi e altre cose del
genere; secondo motivo fondamentale: è che l'esigenza di
abrogazione delle leggi fasciste contenute nei codici, richiamate
nella mozione, avvengono in un particolare e significativo momento,
in un momento che oserei dire pericoloso per la Democrazia
Repubblicana, in un momento in cui il fascismo, avvantaggiato dagli
attuali squilibri politici, avanza proprio perché protetto e
giustificato da forze reazionarie ed eversive, perché per la prima
volta noi vediamo che in Italia, a destra della Democrazia
Cristiana, in alcune forze della stessa Democrazia Cristiana va
profilandosi una egemonizzazione fascista di tutte le forze più
apertamente reazionarie, cioè un tipo di reazione che vede nel
Movimento Sociale uno sbocco alla loro reazione.
E questo perché? Perché in Italia vige un malcontento generale,
perché manca la volontà politica per affrontare le grandi riforme,
quindi a questa affermazione fascista del 13 giugno vi sono molti
responsabili, oltre che agli uomini, perché no agli uomini, anche
alle leggi fasciste ancor oggi esistenti nel nostro Paese.
Sono convinto che estirpare queste norme fasciste nel nostro
Paese è un passo avanti, anche se sono altrettanto convinto che
occorrerebbe colpire i responsabili che fomentano, più o meno
nascosti, il fascismo.
Considero comunque l'abrogazione delle norme fasciste della
nostra Costituzione Repubblicana una conquista della democrazia e
una via per allargarla con altri provvedimenti che devono trovare
riscontro nella base; quindi io, per dichiarazione di voto, sono
d'accordo su questa mozione e in indirizzo prego seguire i dettami
deliberanti la stessa mozione.
Balestri (P.S.I.)
- Noi voteremo a favore, siamo i
firmatari, ma voterò ancora più a favore per le dichiarazioni di
democrazia che ho sentito levarsi da questa Assemblea e che mi
auguro possano raggiungere anche altri lidi.
Fosson (U.V.)
- Altre dichiarazioni di voto? No, e allora
mettiamo in votazione la mozione. Chi è d'accordo alzi la mano.
Contrari? Astenuti? Il Consiglio approva all'unanimità. Si passa al
punto 27.
Lo rimandiamo alla fine? Sì, in seduta segreta. Allora il punto
28.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK