Consiglio Regionale della Valle d'Aosta - Oggetto del Consiglio n. 2286 del 7 marzo 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2286 del 7 marzo 2012 - Resoconto
OGGETTO N. 2286/XIII - Comunicazione di provvedimenti
amministrativi di variazione al bilancio.
Il Consiglio
Rilevato che la legge regionale di approvazione del bilancio
di previsione della Regione per il triennio 2012/2014 ha
autorizzato la Giunta regionale ad apportare, con proprie
deliberazioni, variazioni al bilancio;
Richiamata la legge regionale n. 30/2009, nonché la legge
regionale di approvazione del bilancio di previsione per il
triennio 2012/2014;
Prende atto
della comunicazione delle seguenti deliberazioni della Giunta
regionale:
Oggetto n. 209 in data 10 febbraio 2012:
Variazione al bilancio di previsione della Regione per il
triennio 2012/2014 e a quello di gestione per il triennio 2012/2014
per l'applicazione della legge regionale 28 dicembre 2011 n. 34
recante "Modificazioni alla legge regionale 31 dicembre 1999, n. 44
(Disciplina della professione di maestro di sci e delle scuole di
sci in Valle d'Aosta. Abrogazioni delle leggi regionali 1° dicembre
1986, n. 59, 6 settembre 1991, n. 58 e 16 dicembre 1992, n.
74)".
Oggetto n. 210 in data 10 febbraio 2012:
Variazione al bilancio di previsione della Regione per il
triennio 2012/2014 e a quello di gestione per il triennio 2012/2014
per l'applicazione della legge regionale 28 dicembre 2011 n. 35
recante "Modificazioni alla legge regionale 7 marzo 1997, n. 7
(Disciplina della professione di guida alpina in Valle
d'Aosta)".
Oggetto n. 211 in data 10 febbraio 2012:
Attribuzione alla competenza del bilancio di previsione per il
triennio 2012-2014 di somme derivanti da trasferimenti statali e
comunitari assegnati al bilancio della Regione per l'anno 2011 e
non impegnati, ai sensi dell'articolo 29, commi 1 e 2 della legge
regionale 4 agosto 2009, n. 30. Variazione al bilancio di
previsione e conseguente modifica al bilancio di gestione.
Oggetto n. 212 in data 10 febbraio 2012:
Variazione al bilancio di previsione della Regione per il
triennio 2012/2014 per storno di fondi tra unità previsionali di
base diverse nell'ambito della stessa funzione obiettivo e
conseguente modifica al bilancio di gestione.
Oggetto n. 213 in data 10 febbraio 2012:
Variazioni al bilancio di previsione della Regione per il
triennio 2012/2014 e a quello di gestione per il triennio 2012/2014
per l'applicazione della legge regionale 24 ottobre 2011 n. 24
recante "Modificazioni alla legge regionale 15 febbraio 2010, n. 4
(Interventi regionali a sostegno dei costi dell'energia elettrica
per le utenze domestiche. Modificazione alla legge regionale 18
gennaio 2010, n. 2)".
Oggetto n. 269 in data 17 febbraio 2012:
Variazione al bilancio di previsione della Regione per il
triennio 2012/2014 e conseguente modifica al bilancio di gestione e
di cassa per l'iscrizione di fondi assegnati dallo Stato e dalla
Comunità Europea.
Presidente
- La parola al Consigliere Louvin.
Louvin (ALPE)
- Avevo assunto l'impegno con il Presidente
ad esaminare approfonditamente queste questioni, ma sono due
piccole informazioni che sicuramente è in grado di fornirle il
Presidente.
La prima riguarda il fatto che nel fondere, mi pare di aver
capito, una serie di dettagli di capitolo (stiamo riferendoci alla
prima di queste delibere, la n. 209), c'è una risagomatura del
bilancio per quanto riguarda le spese relative all'applicazione
della legge regionale in materia di maestri di sci. La prima è sui
maestri di sci, la seconda sulle guide di montagna, c'è una specie
di imbuto in cui vengono a confluire una serie di spese. Quello che
non mi è chiaro è come mai confluiscano in questa direzione anche
le spese per azioni promozionali turistiche, sono quelle del
capitolo 64 e 100, si trovano nella prima pagina del tabulato, che
apparentemente dovrebbero riguardare un'azione di promozione
turistica della Regione. Non sono cifre colossali, sono 165.000
euro, ma vorrei sapere come mai vengono tutte ad essere canalizzate
all'interno della legge di intervento a sostegno delle professioni
turistiche. Cioè sono dei soldi che vengono effettivamente
sottratti all'azione di promozione, per andare a rimpinguare un
intervento che è stato anche condiviso nella sua sostanza, di
sostegno alla professione turistica, ma crediamo che in questo
momento un assottigliamento ulteriore dei fondi a disposizione per
la promozione, che sono già in sofferenza, non sia opportuno.
La seconda questione riguarda la scelta di stornare 40.000 euro
(siamo nella delibera n. 213, la penultima del pacchetto in
comunicazione al Consiglio, che riguarda il capitolo 33765) a
favore delle convenzioni con le imprese distributrici dell'energia
elettrica per l'attività di elaborazione e trasmissione dati al
consumo degli utenti, prelevandolo dalle spese per l'aggiornamento
degli strumenti di pianificazione energetico-ambientali. Non ci
sembrava di ricordare che ci fossero dei così sostanziosi
stanziamenti per l'aggiornamento della pianificazione
energetico-ambientale; se li assottigliamo ancora in questa misura
ci chiediamo cosa ne resti! Presumo che le convenzioni con le
imprese distributrici possano riguardare - questi 40.000 euro -
l'applicazione dello sconto sulle bollette, ma è una presunzione,
forse è di altra natura la destinazione. Però ci interessava
soprattutto capire perché siano già disponibili ad un
assottigliamento 40.000 euro sulla pianificazione
energetico-ambientale. Grazie.
Presidente
- La parola al Presidente della Regione,
Rollandin.
Rollandin (UV)
- Grazie Presidente.
Per quanto riguarda la prima domanda, con riferimento
all'applicazione della legge n. 34, l'ultima sui maestri di sci,
l'unificazione delle due misure ha portato ad utilizzare entrambi
con questa nuova finalità, quindi hanno utilizzato anche i 160.000
euro che erano collegati prima con un'attività specifica anche dei
maestri di sci...
(interruzione del Consigliere Louvin, fuori
microfono)
...no, rimangono utilizzati come contributo ai maestri di sci,
in quanto l'altra è soppressa.
Per quanto riguarda la n. 213, il discorso dei due capitoli, la
disponibilità del secondo punto riferito ai 40.000 euro, dove in
effetti si diceva per i soggetti distributori...siccome è cambiata
la modalità con cui viene fatto da quest'anno il contributo, che
non è più sulla bolletta, ma è
una tantum
...quindi vengono
sottratti questi soldi che non vengono più dati in quel modo, ma
vengono utilizzati nell'insieme per la gestione del contributo
all'utenza. Prima c'era il passaggio duplice...
(nuova interruzione del Consigliere Louvin, fuori
microfono)
...no, non al piano energetico, ai 40 che erano previsti per la
convenzione con le imprese, spese derivanti dalla disposizione
delle convenzioni con le imprese distributrici dell'energia
elettrica e trasmissione dei dati. Quindi con questo non è più
utilizzato nella modalità seguente, perché viene utilizzata la
formula dell'
una tantum
e non più con la distribuzione
automatica che veniva fatta prima. Questa è la
giustificazione...
(nuova interruzione del Consigliere Louvin, fuori
microfono)
...sì, ma viene utilizzato insieme, con ed in sostituzione
dell'altro.
Presidente
- Colleghi, con questo oggetto abbiamo
terminato i lavori della mattinata.
La seduta è tolta.
---
La seduta termina alle ore 12,55.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK