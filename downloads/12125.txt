Consiglio Regionale della Valle d'Aosta - Oggetto del Consiglio n. 2999 del 10 gennaio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2999 del 10 gennaio 1992 - Resoconto
OGGETTO N. 2999/IX Interventi di assistenza finanziaria, ai
sensi dell'articolo 5 della legge regionale 28 giugno 1982, n. 16,
a favore delle imprese dei gruppi Follioley e Freydoz.
Presidente
Do lettura della proposta di deliberazione
indicata in oggetto.
Deliberazione Il Consiglio regionale
delibera
1) di conferire alla Finaosta S.p.A. l'incarico di partecipare
ad un sindacato di finanziamento per un ammontare uguale alla
complessiva quota di partecipazione delle banche finanziatrici dei
gruppi Follioley e Freydoz e, comunque, per un importo non
superiore a lire 1.500.000.000 (millecinquecentomilioni) per
ciascun gruppo.
Detto finanziamento sarà regolato dalle seguenti condizioni:
a) sarà erogato alle società Follioley S.p.A. e Freydoz Giordano
S.p.A. e, tramite esse, alle società del gruppo purché aventi
attività industriale e sede legale ed operativa nel territorio
della Regione;
b) potrà essere utilizzato dalle società di cui alla lettera a)
solo dietro presentazione alla "banca erogante" di una richiesta
scritta indicante quale destinazione degli utilizzi il pagamento di
stipendi, salari, oneri sociali, specificandone l'ammontare per
ciascuna società;
c) la durata non potrà essere superiore ad un anno ed il
rimborso potrà avvenire in un'unica soluzione;
d) il tasso d'interesse relativo alla quota di partecipazione
della Finaosta sarà regolato ai sensi dell'articolo 11 della
Convenzione in vigore per la gestione degli interventi a valere
sull'articolo 5 della legge regionale del 28 giugno 1982, n. 16.
Per la quota di partecipazione delle banche, il tasso d'interesse
sarà indicizzato al Prime Rate ABI pubblicato sul "Sole 24 Ore"
aumentato di un punto percentuale. In entrambi i casi la
liquidazione degli interessi maturati sarà trimestrale;
e) la Follioley S.p.A., la Freydoz Giordano S.p.A. e le società
dei rispettivi gruppi, nonché i garanti, dovranno impegnarsi per
tutta la durata del finanziamento:
- a non concedere pegno e/o ipoteca od altro diritto reale dei
beni di loro proprietà e quelli di proprietà delle società da
essa/i direttamente o indirettamente controllate;
- a non cedere, alienare, distogliere attività fisse (beni
immobili, mobili, partecipazioni) di importi superiori a lire
500.000.000 (cinquecentomilioni) senza il preventivo assenso
scritto della "banca erogante". I garanti dovranno impegnarsi a non
cedere, alienare, distogliere alcun bene (immobili, mobili,
partecipazioni) di loro proprietà per tutta la durata del presente
finanziamento;
- a non rilasciare garanzie fideiussorie oltre a quelle
richieste dalla presente deliberazione senza il preventivo assenso
scritto da parte della "banca erogante";
- a far pervenire alla "banca erogante", entro novanta giorni
dalla chiusura dell'esercizio fissata al 31 dicembre 1991, le bozze
del bilancio di prechiusura, complete delle scritture di rettifica,
relative a tutte le società del gruppo;
- a far pervenire alla "banca erogante", con scadenza mensile,
copia del prospetto dei flussi di cassa di tutte le società del
gruppo, relativo al successivo trimestre, redatto secondo lo schema
che verrà concordato con la "banca erogante";
2) di subordinare la partecipazione di Finaosta al suddetto
sindacato a condizione che vengano acquisite le seguenti
garanzie:
per il gruppo Follioley: fideiussioni personali dei Sig.ri
Follioley Giuliano, Giampiero e Giancarlo e della Sig.ra Bosonin
Piera;
per il gruppo Freydoz fideiussioni personali dei sig..ri Freydoz
Bruno, Leporati Renata e Gomiero Milena nonché della società
Esse.GI.Effe S.r.l.;
3) di dare atto che per l'intervento sarà utilizzato il fondo di
dotazione di cui all'articolo 9 della legge regionale 28 giugno
1982, n. 16 e successive modificazioni.
Presidente
Ha chiesto la parola il Presidente della Giunta
per illustrare i due provvedimenti.
Bondaz (DC)
Mi sembra che la proposta che viene
presentata al Consiglio sia sufficientemente chiara ed
esplicitativa su quanto si intenda fare, in ossequio a quanto aveva
deciso il Consiglio regionale nell'adunanza dell'8 gennaio che
aveva impegnato la Giunta regionale ad intervenire in favore delle
imprese suddette onde consentire alle imprese il regolare pagamento
di stipendi, contributi previdenziali, imposte e tasse.
Nel deliberato della Giunta abbiamo ritenuto - ma questo poi il
Consiglio, potrà anche modificarlo - di inserire soltanto:
"stipendi, contributi previdenziali" e non "inserire imposte e
tasse", trattandosi di cose ben diverse rispetto alla necessità che
si è venuta a creare sul pagamento degli stipendi ai
lavoratori.
I due provvedimenti prevedono di conferire incarico alla
Finaosta di un finanziamento, o meglio di partecipare ad un
sindacato di finanziamento per una somma complessiva di almeno, per
quanto riguarda le ditte Follioley e Freydoz, di 1 miliardo e mezzo
a ciascun gruppo.
Mentre per quanto riguarda la ditta Bertino, ciò non è stato
previsto, ma la cifra si è ridotta a 1 miliardo essendo a nostro
giudizio, la sede della Bertino, fuori Valle e comunque dato che le
banche non hanno partecipato a questo sindacato di finanziamento,
nel quale la Finaosta potrebbe essere inserita, per cui si è
ridotto l'ammontare del finanziamento al massimo di 1 miliardo e
questo potrà essere concesso alla IVIES S.p.A. e società che sono
operanti nella nostra Regione.
La durata è prevista per tutte e due le delibere in una durata
non superiore ad un anno ed il rimborso può anche avvenire in un
unica soluzione. Il tasso d'interesse che è stato previsto è quello
del
"training"
pubblicato sul "Sole 24 Ore", aumentato di un
punto percentuale e si è previsto che la liquidazione degli
interessi dovrà essere effettuata trimestralmente.
Però abbiamo ritenuto, su consiglio anche del consulente della
Re-gione, di inserire la clausola garantista per quanto riguarda la
Fi-naosta ovviamente, ma è la Regione che gli deve dare il
mandato.
Per tutte e tre le imprese sono state richieste alcune clausole
che sono previste nella deliberazione come quella di non concedere
pegno o ipoteca o altro diritto reale per il periodo del
finanziamento; a non cedere, distogliere attività fisse di importi
superiori a lire 500.000.000 senza il preventivo assenso scritto
della banca erogante; a non rilasciare garanzie fideiussorie oltre
a quelle richieste dalla presente deliberazione senza il preventivo
assenso scritto da parte della "banca erogante"; a far pervenire
alla "banca erogante" entro novanta giorni dalla chiusura
dell'esercizio fissata al 31 dicembre 1991 le bozze del bilancio di
prechiusura, complete delle scritture di rettifica; a far pervenire
alla "banca erogante" con scadenza mensile, copia del prospetto dei
flussi di cassa di tutte le società del gruppo relativo al
successivo trimestre.
Tale partecipazione della Finaosta abbiamo individuato che debba
essere subordinata alla condizione che vi siano delle garanzie che
riteniamo possano essere valide per il gruppo Follioley e
precisamente i Signori Follioley Giuliano, Giampiero e Giancarlo e
della Sig.ra Bosonin Piera; per il gruppo Freydoz fideiussioni
personali dei Sig.ri Freydoz Bruno, Leporati Renata e Gomiero
Milena nonché della società Esse.Gi.Effe S.r.l. che è società
controllata dal gruppo Freydoz.
Io chiederei da quanto risulta dalla deliberazione, se il
Consiglio lo riterrà, di dichiarare immediatamente esecutiva la
presente deliberazione. È ovvio che la Giunta regionale nel fare
questa proposta che va nell'ottica di aiutare non le imprese come
qualcuno ha già detto e sicuramente dirà, ma aiutare le stesse
affinché possano provvedere al pagamento degli stipendi, dei salari
e il pagamento dei contributi previdenziali che vanno a favore dei
lavoratori.
Comunque volevo dire che, se il Consiglio ritiene di apportare
delle modifiche, la Giunta le valuterà con senso di rispetto e di
assoluta collaborazione. Questo lo voglio dire perché la Giunta
avrebbe potuto approvare questa deliberazione in base alla legge
della Finaosta direttamente in Giunta trattandosi di erogazione
speciale, ma abbiamo ritenuto più opportuno proprio nel rispetto di
quello che era stato deciso, di arrivare in Consiglio
regionale.
Volevo ancora comunicare che come a suo tempo avevo già detto,
nel mese di dicembre è stato registrato il decreto della Corte dei
Conti del trasferimento della Torre dei Balivi a favore del
patrimonio della Regione.
Presidente
Ha chiesto la parola il Consigliere
Voyat.
Voyat (UV)
Già ieri discutendo sull'ordine del giorno,
che noi avevamo sottoscritto, avevamo sollevato delle perplessità
in merito al punto dove si parlava di venire incontro per degli
anticipi sul pagamento delle imposte e delle tasse e ora mi fa
piacere che la cosa sia condivisa anche dal Presidente della
Giunta, pertanto direi che sarebbe bene modificare la premessa
delle due deliberazioni e togliere le parole "imposte e
tasse".
Ora io chiederei al Presidente della Giunta con quale criterio è
stata suddivisa questa somma di 4 miliardi di lire. Ci sono delle
richieste scritte da parte delle società e/o di cosa si è tenuto
conto, perché dalla documentazione che abbiamo noi, e ringrazio
l'Assessore Mafrica che ieri mi ha fatto avere l'elenco delle
Società e dei vari gruppi con i relativi dipendenti, mi sembra che
ci sia un certo squilibrio.
Preso per buono e anzi qui aprirò un discorso con l'Assessore
Mafrica, perché anche lui come non l'avevo fatto io subito, non
avrà esaminato a fondo, quello che qui si riporta: 1449 dipendenti.
Questo, non è vero. Non è certamente colpa dell'Assessore, ma se
andiamo ad analizzare come intendo fare, i dipendenti sono - da
quanto mi risulta, 1288. È anche vero che non sappiamo per il
gruppo Follioley e per il gruppo Freydoz, quanti siano impegnati in
lavori direttamente qui in Valle e quanti fuori.
Preso comunque per buono quanto ci è stato dato, ritengo che sia
più vicina la cifra riportata da una deliberazione, quella di
Bertino, dove prevede che visto che il suddetto gruppo è presente
in Valle d'Aosta con 11 soli dipendenti sarebbero 24 le società che
offrono lavoro a circa 100 dipendenti, è più vera questa che la
documentazione data da Mafrica dove dice che i dipendenti sarebbero
245. Infatti noi troviamo nel gruppo Freydoz, la Società Scav con
148 dipendenti; la Soc. FB con 13 dipendenti.
Nel gruppo Bertino troviamo Scav proprietà 21 percento, 148
dipendenti; FD proprietà 50 percento, 13 dipendenti. Quindi 161
dipendenti sarebbero calcolati sia tra i dipendenti Freydoz sia tra
i dipendenti Bertino; quindi togliendo questi, se la maggioranza è
nel gruppo Freydoz, i dipendenti Bertino sarebbero 81 più 3
assunzioni a dicembre, quindi 84.
Ora se per 84 dipendenti si chiede 1 miliardo, per 780
dipendenti dovremmo dare 7 miliardi e 800 milioni e anche di più.
Ora io ritengo che, a mio modesto avviso, aveva ragione Milanesio
nel dire che siamo in campagna elettorale, ma certo non per colpa
nostra.
Se vogliamo andare e noi siamo d'accordo nell'andare loro
incontro, riteniamo che lo si debba fare con cifre più ragionevoli,
e se qualora i 4 miliardi sono quelli che la Giunta e la
maggioranza vogliono distribuire io dico che si tenga conto di
quelli che sono i dipendenti, a meno che non ci siano altri motivi
di cui noi non siamo a conoscenza.
Quindi io dico che per 84 dipendenti, 1 miliardo mi sembra
esagerato perché in media sono più di tre mensilità per ogni
dipendente. Per le altre bisognerebbe conoscere quanti dipendenti
lavorano ed operano in Valle e comunque dovrebbe esserci
proporzione, o si va a ridurre la cifra dei 4 miliardi o la cifra
dei 4 miliardi va ridistribuita affinché non ci sia disparità fra
aziende.
Attendo che mi venga risposto se ci sono altre motivazioni oltre
al numero dei dipendenti, dopodiché mi riservo di intervenire in un
secondo tempo dicendo che, personalmente, su quanto prevede la
deliberazione, il fatto di garanzie e di tassi e delle modalità di
erogazione mi stanno bene.
Presidente
Ha chiesto la parola il Consigliere
Riccarand.
Riccarand (VA)
Anch'io, prima di dare una valutazione nel
merito di questi provvedimenti, vorrei porre alcune domande ed
avere se possibile delle risposte puntuali.
Chiedo quindi al Presidente della Giunta se può dirmi, visto che
è stato affermato nel Consiglio dell'altro ieri, se il motivo di
fondo di questo provvedimento sta nel fatto che non sono stati
pagati gli stipendi e le tredicesime ai lavoratori di questi tre
gruppi e vorrei inoltre sapere a quanti lavoratori non sono stati
pagati gli stipendi, a quanti non sono state pagate le tredicesime
ed il relativo ammontare; il numero inoltre dei dipendenti e quando
si sono verificati questi fatti. Vorrei avere una risposta
precisa.
Secondo. Qui si dice al 2° capoverso: "esaminate le richiesta
inoltrate dalle Società facenti parte ai gruppi Follioley e
Freydoz, in una deliberazione e nell'altra "esaminata le richiesta
inoltrate dalla società IVIES S.p.A. volte ad ottenere", vorrei
sapere se queste richieste di finanziamento che qui sono indicate,
in che data sono state inoltrate e a chi sono state inoltrate.
Inoltre, se ho capito bene, perché questi provvedimenti
bisognerebbe discuterli in Commissione e avere una serie di
informazioni, nel caso di Follioley e Freydoz, la Regione si
metterebbe d'accordo con un gruppo di banche, per dare, tramite la
Finaosta, un finanziamento a Follioley di tre miliardi, 1.500.000 a
carico della Regione e 1.500.000 a carico delle banche.
Vorrei chiedere se è esatta la mia interpretazione e se quindi
ci sarebbe un finanziamento totale di 7 miliardi di finanziamento,
di cui 4 miliardi a carico della regione e 3 delle banche.
Non mi è chiaro da come è scritto, come verranno restituiti
questi soldi, perché al punto c) si dice che la durata non potrà
essere superiore ad un anno e il rimborso potrà avvenire in unica
soluzione. La durata di che cosa? E quando verrà fatto questo
rimborso, a un anno della deliberazione, o a un anno dal
finanziamento? Vorrei delucidazioni in merito.
La quarta domanda riguarda le banche che farebbero parte di
questo sindacato di finanziamento e che insieme alla regione e
Finaosta parteciperebbero al finanziamento dei gruppi Follioley e
Freydoz. Vorrei sapere quali sono queste banche.
Presidente
Ha chiesto la parola il Presidente della
Giunta.
Bondaz (DC)
Per quanto riguarda le banche credo che
sia inserito, non sono scritti i nominativi per ovvie ragioni, ma
sono le banche finan-ziatrici dei gruppi Follioley e Freydoz, che
per quanto a noi risulta sono la Cassa di Risparmio e la Comit; è
probabile che le altre banche con sede in Valle, parteciperanno
pro-quota, quindi con quote differenziate a questo finanziamento,
anzi è quasi sicuro.
Per quanto riguarda la questione delle richieste. La prima
richiesta che le società hanno fatto, l'hanno indirizzata
direttamente alla Finaosta. Esaminata la questione e ritenuto di
non poterla esaminare in "ordinaria" perché non era previsto dalla
legge istitutiva della Finaosta, si è ritenuto che questo tipo
particolare di finanziamento potesse essere definito sulla parte
"speciale " e quindi con competenza della Regione.
Le loro domande adesso non le ho, ma ho chiesto di farmele
avere. Ci sono due tipi di richieste. La prima della Finaosta che
non abbiamo e quelle susseguenti che sono state trasmesse
direttamente alla Regione avendole chieste unitamente alle banche
che volevano avere un garanzia che la Regione partecipasse a questo
sindacato.
In merito alla richiesta se gli stipendi sono stati o non sono
stati pagati, questo non lo so. Io non sono a conoscenza se i
dipendenti lo abbiano ricevuto o meno. Credo che ci siano
difficoltà sul pagamento delle tredicesime e sulle paghe che
dovrebbero essere fatte alla metà di questo mese.
Ecco perché c'era l'urgenza di questa deliberazione.
Sulla restituzione credo che la durata non possa essere
superiore a un anno, e il rimborso potrà avvenire anche in un unica
soluzione, il che significa che l'anno parte dalla data
dell'erogazione, non dalla data della deliberazione, perché noi
facciamo la deliberazione, la Finaosta dovrà preparare la sua, le
banche istituiranno il sindacato di blocco con le altre banche che
dovranno definire il tutto e poi ci sarà il finanziamento.
Con queste garanzie se, ad esempio, gli daranno i soldi il 15
gennaio 1992 dovranno restituirli entro il 15 gennaio dell'anno
dopo.
Sulla proposta del Consigliere Voyat, francamente non ho
obiezioni. Se il Consiglio intende fare delle proposte non ci sono
problemi. Questo tipo di finanziamento era stato concesso perché
era stato definito nell'incontro con le banche, le quali avevano
riferito di prendere in considerazione un finanziamento massimo di
1.500.000.000 che potrebbe essere anche inferiore. Avevano chiesto
questa suddivisione, dopodiché il Consiglio regionale è libero di
decidere quello che ritiene più opportuno.
(Interruzione fuori microfono)
Io posso leggervene una per tutte: "Facendo seguito agli
incontri tenutesi presso codesta Amministrazione regionale -
(questa è datata la fine di dicembre dell'anno scorso, alcuni
incontri sono avvenuti prima e li ho già relazionati in conferenza
con i Capigruppo) - vi confermiamo la nostra richiesta volta a
ottenere un intervento finanziario straordinario resosi necessario
per far fronte in modo particolare agli impegni nei confronti delle
maestranze del gruppo e nonché verso l'erario ed enti
previdenziali. La situazione venutasi a creare in seguito ai noti
eventi ha causato al gruppo una temporanea carenza di liquidabilità
quantificabile nell'ordine di 3-4 miliardi con una previsione di
rientro nell'arco massimo di 12 mesi. Vi precisiamo infine la
disponibilità a garantire al suddetto intervento con fideiussioni
personali nei signori che ho citato prima. Confidando in un
sollecito intervento".
Sulla base di questo, le banche e la Finaosta, avevano
provveduto ad una disamina della situazione contabile e di bilancio
delle società e avevano constatato che questa situazione era
valida, oggettivamente riscontrabile ed avevano inoltrato la
proposta di concedere questo finanziamento tra la Regione e le
banche, che si assumevano poi a loro volta l'onere di questo 50
percento suddiviso tra le varie banche in modo particolare la CRT e
la Comit, che avevano dato in questi anni il maggior contributo e
il maggior finanziamento a queste due società.
Le altre lettere sono fatte più o meno nello stesso stile.
Presidente
Ha chiesto la parola il Consigliere
Riccarand, può parlare.
Riccarand (VA)
Io voterò contro queste deliberazioni
perché a me non piace molto l'impostazione. E' tutto poco chiaro e
poco comprensibile. E' stato detto che bisognava intervenire
urgentemente a favore degli operai che pareva non avessero preso lo
stipendio di novembre, dicembre e la tredicesima e poi nessuno
della Giunta sa dire se questo è vero e se effettivamente non sono
stati pagati.
La situazione non è chiara oppure sono state dette cose non
vere. Qui si fanno affermazioni per colpire e impressionare il
Consiglio, ma dietro non c'è niente di concreto. Io rimango quindi
dell'avviso che questi provvedimenti non sono a favore dei
lavoratori, ma a sostegno di queste imprese.
Si parla di provvedimenti per garantire e assicurare il regolare
prosieguo delle attività produttive di queste aziende. Sulla
regolarità dell'attività di queste aziende c'è purtroppo
un'inchiesta della Magistratura, sembra che queste attività non
fossero poi regolari, sembra inoltre che ci fosse qualcosa che non
funzionasse. Questo intervento così spensierato da parte della
Regione secondo me non è sicuramente opportuno.
L'altro elemento che vorrei sottolineare è che a mio avviso
questo provvedimento non è conforme alle finalità della Finaosta.
Il Presidente della Giunta ha detto che era stata fatta dapprima
una richiesta delle imprese alla Finaosta per avere questo
finanziamento e la Finaosta l'ha rifiutato perché non previsto dai
suoi obiettivi ed ha dirottato le impresse verso la Regione, la
quale, a sua volta, ritorna ad indirizzare le imprese verso la
Finaosta, prevedendo però l'utilizzo della gestione speciale.
Ora la differenza tra la gestione ordinaria e la gestione
speciale non è mica negli obiettivi di fondo che si perseguono
perché le finalità delle Finaosta sono indicate all'articolo 2 che
sono uguali, sia per la gestione speciale sia per la gestione
ordinaria. L'oggetto sociale della Finaosta non cambia, cambia
soltanto che, nel caso di interventi a gestione ordinaria, la
responsabilità è della Finaosta, nella gestione speciale la
responsabilità è della Regione. Ma le finalità non sono diverse e
quindi se non era possibile concedere il finanziamento dal punto di
vista statutario, la Finaosta non avrebbe potuto darlo né con la
gestione ordinaria, a mio avviso discutibile, e neanche con la
gestione speciale. I principi di concessione della Finaosta non
sono certo quelli per cui ci troviamo a discutere. Hanno invece una
funzione di promozione di sviluppo, ma non di interventi a favore
di crisi dovute a vicende giudiziarie.
A mio avviso mi sembra che ci sia un modo acritico da parte
dell'Amministrazione regionale di affrontare questo problema con
delle forzature anche rappresentate da questo utilizzo di petizioni
che fra l'altro il nostro gruppo non ha mai visto. Non è stata
indirizzata ai gruppi consiliari, ma al Presidente della Giunta,
del Consiglio, ma a noi non è stata trasmessa, quindi io non so
esattamente quello che c'è scritto.
Qui c'è stata un'orchestrazione: la petizione, la risoluzione
che il Consigliere Milanesio voleva già presentare sulle
comunicazioni del Presidente del Consiglio e adesso ci troviamo con
due deliberazioni preparate dalla Giunta che erano presentate da
tempo e che aspettavano solo di avere la via spianata per essere
presentate in Consiglio.
Queste sono una serie di motivi per cui noi ribadiamo una
valutazione negativa. Avevo detto l'altro giorno che noi eravamo
favorevoli se si trattava di prendere interventi motivati su base
di dati concreti a favore dei lavoratori anche per favorire una
riconversione di queste aziende, una riconversione di queste
società che si sono ingigantite in passato, tramite rapporti
preferenziali con la pubblica amministrazione, ma che non eravamo
d'accordo a dare finanziamenti tout-court alle imprese.
Questo invece sta avvenendo, perché di fatto non ci sarà la
possibilità di controllare se questi miliardi, che noi diamo,
verranno utilizzati per gli stipendi o per altro, dal momento che
nessuno lo può controllare.
Quindi si tratta di un finanziamento alle imprese discutibile
dal punto di vista delle modalità e dal punto di vista del canale
scelto e rispetto alle finalità perseguite.
Presidente
Ha chiesto la parola il Consigliere
Voyat.
Voyat (UV)
Mi scusi signor Presidente, ma non è che le
proposte le debba fare io. È la Giunta che mi deve dire se è giusto
così o non è giusto così. Io ho solo fatto delle osservazioni sulla
base della documentazione che ho. Non spetta a me proporre delle
variazioni. Se lei mi dice che ad un certo punto non ci sono altre
motivazioni che quella del numero dei dipendenti, allora io le dico
che bisogna analizzare sulla base dei dipendenti delle varie
società. Se ci sono altre motivazioni io non posso saperlo perché
non sono in possesso della relativa documentazione; pertanto è lei
che me lo deve dire.
La mia domanda era questa: se l'intervento massimo è di 4
miliardi perché per chi ha 781 dipendenti il prestito massimo per
un anno è di 1 miliardo e mezzo, e perché per chi ha 423 dipendenti
è sempre di 1 miliardo e mezzo, e per chi ha solo 84 dipendenti é 1
miliardo? Io chiedo qual'è il rapporto; se lei mi dice che i
miliardi sono 4 e bisogna distribuirli allora vediamo la
ridistribuzione interna, ma se lei dice che a questo punto è bene
ridurre dal tetto massimo allora vediamo a chi dobbiamo ridurre. Ma
non credo, mi scusi Sig. Presidente, che la proposta debba venire
da noi.
Lei ci ha sottoposto le deliberazioni, ci dica quindi lei se
ritiene giusto che coloro che hanno 84 dipendenti debbano avere 1
miliardo; chi ne ha 860 ne debba avere 1 miliardo e mezzo. Ripeto
la proposta di concedere per 84 dipendenti 1 miliardo; per 760 1
miliardo e mezzo; per 450 sempre 1 miliardo e mezzo; io le dico che
le proporzioni non ci sono.
A questo punto c'è una disparità enorme tra quanto viene
anticipato agli uni e quanto viene anticipato ad altri. È evidente
che se la maggioranza insiste noi chiederemo un attimo di
sospensione per verificare e presentare l'emendamento con le forze
di opposizione.
Si dà atto che alle ore 17,03 assume la Presidenza il
Vicepre-sidente Stévenin.
Presidente
Ha chiesto la parola il Presidente della
Giunta.
Bondaz (DC)
Al di là dei problemi che ha avanzato il
Consigliere Voyat, come vi ho letto precedentemente sia il gruppo
Follioley che il gruppo Freydoz, nelle loro lettere parlano di una
carenza di liquidità nell'ordine di 3-4 miliardi. Ora, noi possiamo
anche modificare a 2 miliardi la concessione alla ditta Follioley
per le ragioni che ha detto il Consigliere Voyat e lasciare 1
miliardo e mezzo alla Ditta Freydoz e ridurre poi a 500 milioni
alla ditta Bertino. Ma se noi facciamo questo sicuramente creiamo
una sproporzione tra le stesse richieste inoltrate dalle imprese,
perché noi partecipiamo a questo sindacato per il 50
percento.
Allora se noi mettiamo, teoricamente, fino ad un massimo di 2
miliardi per la ditta Follioley, 1 miliardo e mezzo per la ditta
Freydoz e 500 milioni per Bertino, dobbiamo dire che andiamo al di
là per certi versi da quelle che sono le richieste delle ditte
stesse. Allora mi sembrerebbe più opportuno rimanere nell'ottica
delle loro richieste.
In ogni caso se il Consigliere Voyat ritiene più logico e più
opportuno suddividere gli importi nella seguente misura e cioè: 2
miliardi alla Ditta Follioley, 1 miliardo e mezzo alla ditta
Freydoz, 500 milioni alla ditta Bertino, la Giunta non ha nessuna
difficoltà.
Per quanto riguarda le elugubrazioni del Consigliere Riccarand,
visto che si discute di indagine giudiziaria, a me sembra che siamo
diventati tutti avvocati e di essere in un aula di Tribunale. Io
credo, invece, che qui siamo in un aula legislativa ed abbiamo il
diritto di legiferare come meglio riteniamo e nell'interesse della
Regione e della collettività regionale. Dobbiamo amministrare con i
limiti di queste parole e con i limiti che ognuno può avere sulle
proposte che vengono presentate. Mi sembra giusto ricordare al
Consigliere Riccarand due cose: la prima che quando sono andato in
Commissione Capigruppo a relazionare sull'incontro che ho avuto con
i Magistrati, visto che si cita sempre la procura della Repubblica,
parliamone un momentino.
La Procura della Repubblica ha detto a chiare lettere, sia
quella del secondo piano che del primo piano e del piano terreno,
che le ditte sono una cosa ben diversa da quelle che sono le
responsabilità personali che i titolari possano avere, per cui
scindevano nettamente le responsabilità delle società in genere da
quelle che sono le probabili. Abbiamo delle ipotesi di reato che
devono essere valutate, ma tutte e due le Procure hanno fatto lo
stesso discorso, questo l'ho già detto e lo ripeto in
Consiglio.
Per quanto riguarda poi la questione degli interventi. Io mi
permetto di chiedere al Consigliere Riccarand che è sempre molto e
molto attento, di leggersi l'articolo 5 dello Statuto della
Finaosta il quale prevede: "Interventi della gestione speciale e
stabilisce al punto a) Interventi previsti dall'articolo 4 che
riguarda tutta una serie di interventi indirizzati ad imprese di
medie e piccole dimensioni per quando attuano i programmi di
riconversione o di ristrutturazione produttiva, ovvero quando ciò
sia reso necessario da particolari esigenze di carattere economico
sociale.
Noi riteniamo che siamo esattamente in questo tipo di
valutazione, che ci sono delle particolari esigenze di carattere
economico sociale e riteniamo, a torto o a ragione, che una
eventuale chiusura di questi cantiere comporterebbe un'estrema
difficoltà per l'edilizia valdostana con un'ipotesi di
licenziamento che noi non riteniamo giusta. D'altra parte, e questa
è la dimostrazione che ci sono delle par-ticolari esigenze, mi è
giunta notizia, però, la do come mi è stata data, che da una parte
di queste imprese ci sono già stati alcuni licenziamenti, proprio
perché si trovano in difficoltà. D'altro canto come il Consigliere
sa, il 15 di questo mese queste società devono provvedere a pagare
gli oneri sociali come tutte le imprese di questo mondo; in più è
probabile, come mi stava dicendo poc'anzi il capo di gabinetto, che
anche lo stipendio del mese di dicembre non sia stato pagato, a
parte naturalmente gli oneri sociali.
Che queste Società si siano trovate improvvisamente anche per
colpa..., io non voglio mettermi a fare il Procuratore della
Repubblica, non è il mio mestiere e non mi è mai piaciuto esserlo,
ma c'è qualcuno che lo fa e lo fa anche bene. Non credo che in
quest'aula ci si debba sostituire al procuratore della
Repubblica.
Noi riteniamo di essere in questa situazione di esigenze
particolari ed abbiamo quindi proposto al Consiglio questo tipo di
intervento che potrà piacere o meno. Non si può certo dire che
questo fatto non abbia creato delle particolari esigenze di
carattere economico-sociale perché, così ci è stato detto dai
titolari e da coloro che adesso sono i titolari delle aziende, e
dalle stesse banche, che queste imprese si troverebbero in
difficoltà per pagare gli stipendi.
Inoltre, il Consigliere Riccarand è al corrente che ho avuto un
incontro anche con i sindacati edili i quali sono stati molto
sereni nel loro discorso e mi hanno detto esplicitamente che se
quelli non pagano deve pagare la Regione.
Hanno ragione o hanno forse torto, ma questa è stata
l'impostazione dei sindacati edili che hanno riferito inoltre che
in questi casi l'Amministrazione regionale è già intervenuta e
pertanto riteniamo giusto che in questa situazione - che può anche
cambiare in senso negativo o in senso positivo, queste persone
possono anche uscire da Brissogne o rimanerci, ma la nostra
competenza è quella di aiutare queste aziende in via, sia chiaro,
del tutto eccezionale, per una situazione del tutto
eccezionale.
Presidente
Voglio ricordare che nell'eventualità che
il Consigliere Voyat intenda presentare gli emendamenti, deve farli
prevenire a questa Presidenza.
Ha chiesto la parola il Consigliere Voyat, può parlare.
Voyat (UV)
Se per il Presidente della Giunta va bene
suddividere in relazione al rapporto dipendenti la concessione di:
2 miliardi, 1 miliardo e mezzo e mezzo miliardo, io credo che per
noi possa andare bene. Questo evidentemente in base alle forze di
lavoro dei vari gruppi.
Si dà atto che alle ore 17,13 riassume la Presidenza il
Pres-dente Cout.
Presidente
Io chiederei al Consigliere Voyat di far
pervenire un emendamento scritto perché rimanga agli atti.
Do lettura dell'emendamento presentato dal Consigliere Voyat,
per ciò che concerne gli interventi a favore dei gruppi Follioley,
Freydoz e Bertino nel deliberato alla fine de 1 ° capoverso del
punto 1 quando si parla degli importi, sostituire con:
Emendamento "per un importo non superiore a lire 1 miliardo
per il gruppo Freydoz e lire 2 miliardi per il gruppo Follioley",
mentre per il gruppo Bertino, "un finanziamento fino ad un
ammontare massimo di lire 500 milioni."
Ha chiesto la parola il Consigliere Voyat.
Voyat (UV)
Sempre in base al numero di dipendenti
sarebbero 2 miliardi alla ditta Follioley, 1 miliardo e mezzo a
Freydoz, e 500 milioni alla Bertino.
Presidente
Va bene per ciò che riguarda il deliberato
per il gruppo Freydoz e Follioley sostituire alla fine del 1°
capoverso del punto 1 per un importo non superiore a lire 1
miliardo e 500 milioni per il gruppo Freydoz e non superiore a lire
2 miliardi per il gruppo Follioley, e rimane sempre per il gruppo
Bertino, la cifra di lire 500 milioni.
Pongo in votazione sia l'emendamento presentato dal Consigliere
Voyat che la proposta di deliberazione in oggetto relativa ad
"Interventi di assistenza finanziaria per i gruppi Follioley e
Freydoz".
Esito della votazione:
Presenti: 29
Votanti: 29
Favorevoli: 28
Contrari: 1
Il Consiglio approva.
Presidente
Passiamo in votazione l'immediata
eseguibilità richiesta dal Presidente della Giunta, per specifiche
ragioni d'urgenza.
Esito della votazione:
Presenti: 29
Votanti: 29
Favorevoli: 28
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK