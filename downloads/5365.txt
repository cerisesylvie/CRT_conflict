Consiglio Regionale della Valle d'Aosta - Oggetto del Consiglio n. 257 del 20 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 257 del 20 aprile 1983 - Resoconto
OGGETTO N. 257/VII - "FINANZIAMENTI A TASSO AGEVOLATO ALLE
DITTE ESERCENTI ATTIVITA' DI COMMERCIO 0 ARTIGIANATO". Approvazione
di mozione.
PRESIDENTE
: Do lettura della mozione presentata dal
Consigliere Minuzzo:
MOZIONE
VENUTO A CONOSCENZA che in applicazione della L.R. 30.12.1982 n.
101, non vengono più concessi mutui a tasso agevolato inferiori ai
cinque milioni;
VERIFICATO che per accedere alle agevolazioni previste dalla
legge 30.12. 1982 n. 104 è necessario che le imprese di commercio e
le ditte artigiane facciano un investimento superiore ai sette
milioni;
CONSTATATO che con la promulgazione della legge 30.12.1982, n.
101 vengono penalizzate le piccole imprese e che non era nelle
intenzioni del Consiglio regionale discriminare le piccole dalle
medie aziende,
DA' MANDATO
alla Giunta regionale di adottare immediati provvedimenti,
rifinanziamento della legge 6.6.1977 n. 41; 29.11.1978 n. 59 e
successive modificazioni per quanto concerne la concessione di
mutui a tasso agevolato inferiori ai cinque milioni o la
concessione di mutui senza limitazione di importo minimo anche con
la legge 30.12.1982, n. 101, al fine di assicurare a tutte le ditte
esercenti attività di commercio o artigianato, che ne abbiano i
requisiti, finanziamenti a tasso agevolato.
PRESIDENTE
: Ha chiesto di parlare il Consigliere Minuzzo,
ne ha facoltà.
MINUZZO - (P.S.D.I.):
Questa mozione è nata dopo che sono
venuto a conoscenza che con l'applicazione della legge 101 più
comunemente chiamata Fondi di rotazione gestiti per conto della
Regione
dalla Finaosta, questa non eroga mutui inferiori ai cinque
milioni. La cosa potrebbe anche essere concepibile perchè quando si
accendono dei mutui si va incontro a certi oneri, per cui forse
andando al di sotto dei cinque milioni questi oneri sono troppo
elevati rispetto al mutuo contratto. Però c'è un fatto, che per
avere questi cinque milioni di mutuo occorre fare un investimento
di ca. sette milioni e mezzo, per cui non essendo più finanziate le
leggi 41 e 59, va da sè che gli artigiani ed i commercianti,
soprattutto i piccoli che devono cambiarsi un frigo, un banco bar o
cose del genere che costa 5 - 6 milioni, non possono accedere ai
mutui a tasso agevolato, in quanto in fase di applicazione della
legge 101 è stato previsto, in un primo momento, che non venivano
concessi mutui inferiori ai tre milioni e successivamente a
conferma del ragioniere capo Vitali, mi è stato detto che non si
accendono mutui inferiori ai 5 milioni. Da qui la necessità a me
sembra, se vogliamo favorire le piccole aziende, di rifinanziare le
leggi 41 e 59 solo per i mutui inferiori ai cinque milioni, oppure
di dare disposizione alla Finaosta di accendere mutui anche
inferiori ai 5 milioni. Io ho dato solo due suggerimenti nel
deliberato della mozione, ma invito il Presidente a venire incontro
ai piccoli imprenditori, quando fanno investimenti inferiori ai 7
milioni.
PRESIDENTE
: Ha chiesto di parlare il Consigliere Berti,
ne ha facoltà.
BERTI - (Art.e Comm.Valdostani)
: Vorrei solo fare una
premessa; su questa legge 101 quando è stata approvata in Consiglio
regionale si era messo un minimo di cifre da erogare a titolo di
mutuo alle ditte sia artigiane che commerciali; in seguito comunque
è stato fatto quel regolamento della Giunta che se non erro oggi
come oggi mi risulta che sia di 3 milioni, non di 5, per
l'artigianato, e di 4.300.000 di lire per il commercio che al 70%
equivale sempre a 3 milioni.
Quindi attualmente sono già stati finanziati sia commercianti
che artigiani per gli importi anche minimi di 3 milioni; a me pare
che in questa direzione si possa andare bene senza diminuire
ulteriormente la cifra. Questo perchè, ed io premetto subito che
per piccole cifre abbiamo il Consorzio Fidi sia per gli artigiani
che per i commercianti che è molto più snello, con una semplice
domandina si possono ottenere i soldi e si paga il 17,50 contro il
13%, dobbiamo anche tenere presente la mole di lavoro che investe,
soprattutto all'inizio dell'applicazione di questa legge, gli
uffici sia della Finaosta che dell'Amministrazione regionale, per
istruire pratiche al di sotto dei 3 milioni.
Piuttosto, in questa occasione vorrei ricordare che a fine anno,
in occasione della presentazione di un'interpellanza, l'Assessore
Chabod aveva detto che eventualmente, per venire incontro alle
piccole aziende, si poteva elevare quel 30% del Fondo Capitale, che
attualmente è paragonabile al 30% su investimenti massimi di 5
milioni, portandolo a dieci. Questa è una promessa che aveva fatto
l'Assessore Chabod per cui il piccolo imprenditore poteva accedere
al fondo capitale attraverso una legge già esistente. Non condivido
la diminuzione ulteriore di questa legge 101 che è già a tre
milioni, perchè a meno di così non possiamo scendere andando poi a
caricare gli uffici con pratiche, documentazioni per un prestito di
due milioni, quando ci sono delle linee creditizie più snelle e più
veloci per dare uno, due o tre milioni.
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
A me, come direbbe il Presidente del
Consiglio, corre l'obbligo di felicitarmi con il Consigliere Berti,
perchè normalmente non capisco niente di quello che dice, questa
volta ho persino capito. Quindi è già un punto positivo, sarà la
fine della legislatura però, per la spiegazione data dal
Consigliere Berti, noi voteremo a favore.
PRESIDENTE:
Metto in approvazione la mozione in
oggetto:
ESITO DELLA VOTAZIONE
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK