Consiglio Regionale della Valle d'Aosta - Oggetto del Consiglio n. 537 del 6 maggio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Istituzioni scolastiche
PARTECIPAZIONE E INIZIATIVA POPOLARE
Referendum e iniziativa popolare
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 537 del 6 maggio 2009 - Resoconto
OGGETTO N. 537/XIII - Presa d'atto della petizione per
l'accantonamento del progetto di realizzazione di un polo
scolastico unico nel comune di Gressan.
Petizione
Saputo che l'Amministrazione comunale di Gressan avrebbe
intenzione di realizzare in località Etrepiou un "polo scolastico
unico", attraverso la costruzione di un edificio nuovo per la
scuola elementare e per quella dell'infanzia che comporterebbe una
spesa di oltre 10 milioni di euro, sopprimendo le attuali scuole di
Gressan capoluogo e di Chevrot;
Creduto che tale scelta sia sbagliata sotto il profilo
urbanistico e dal punto di vista finanziario, oltreché incoerente
rispetto ai principi del federalismo e della sussidiarietà, che
nella nostra Regione si sono concretizzati attraverso il
mantenimento delle scuole di villaggio;
Rilevato che con la realizzazione di una nuova e costosa
costruzione il Comune non avrebbe a suo carico una sola struttura
in luogo di due, ma tre edifici al posto degli attuali due e che
dunque i costi complessivi di manutenzione e di gestione sarebbero
superiori ad oggi;
Osservato, in particolare, che le scuole elementari e
dell'infanzia di Chevrot costituiscono un momento aggregante
fondamentale di una comunità che negli ultimi anni ha conosciuto
l'ingresso di decine di nuove famiglie;
Ricordato che la vecchia scuola elementare di Chevrot fu
progettata e riedificata nel lontano 1863, anche grazie al
contributo decisivo delle vecchie famiglie della località;
Ricordato altresì come l'edificio che ospita oggi le scuole
elementari e dell'infanzia di Chevrot sia stato oggetto negli
ultimi anni di numerosi ed onerosi, ancorché opportuni, interventi
di ammodernamento e sia stato arricchito da numerose
infrastrutture;
Ritenuto che l'eventuale inadeguatezza della struttura della
scuola elementare di Gressan possa essere tra l'altro superata
attraverso l'acquisizione dell'edificio privato ove ha sede l'asilo
"Blanchet" e la realizzazione di un unico complesso, accorpando ed
ampliando i due edifici che oggi ospitano la scuola elementare e la
scuola privata dell'infanzia;
ciò esposto
i sottoscritti chiedono che le Autorità in indirizzo,
ricevuta una delegazione dei firmatari della presente, si adoperino
per accantonare il progetto di "polo scolastico unico" a Gressan,
impedendo lo spreco di risorse ambientali e finanziarie ed
adottando le soluzioni più idonee a mantenere l'attività scolastica
nei siti sino ad oggi utilizzati.
Seguono le firme di 329 cittadini
...omissis...
Président
- Le 4 février 2009 une pétition signée par 329
citoyens pour l'abandon du projet de réalisation d'un pôle scolaire
unique dans la commune de Gressan a été déposé à la Présidence du
Conseil, aux termes de l'article 36 du Règlement intérieur. Par sa
délibération n° 42 du 11 février 2009 le Bureau de la Présidence a
décidé de la recevabilité et de l'admissibilité de la pétition et a
envoyé une requête d'informations et d'éclaircissements au
Président de la Région, à l'Assesseur à l'éducation et à la culture
et à l'Assesseur aux ouvrages publics, à la protection des sols et
aux logements publics, ainsi qu'à la Commission du Conseil chargée
des services sociaux et de l'aménagement du territoire. En date du
20 avril les Présidents des Commissions III
e
et
V
e
ont transmis à la Présidence le rapport conclusif que
vous avez trouvé à l'intérieur du document concernant l'annexe 19.
La pétition doit être soumise à l'examen du Conseil aux termes du
4
e
alinéa de l'article 36 du Règlement intérieur.
La parole au Conseiller Comé.
Comé (SA-UdC-VdA)
- Grazie, Presidente. Cari colleghi,
relativamente alla questione all'ordine del giorno, ho avuto
l'incarico di esporre la relazione approvata all'unanimità al
termine delle diverse audizioni effettuate dalle due Commissioni
competenti. La mia esposizione quindi è effettuata anche a nome del
collega Rigo, Presidente della V Commissione. A fronte della
decisione assunta dal Consiglio comunale di Gressan, che aveva
autorizzato una progettazione e poi successivamente ha presentato
la richiesta di finanziamento al FOSPI per la realizzazione di un
polo scolastico unico, a Gressan numerosi cittadini hanno
provveduto a sottoscrivere e poi presentare successivamente alla
Presidenza del Consiglio una petizione avverso tale scelta.
L'Ufficio di Presidenza, come ha già sottolineato il Presidente del
Consiglio, ha dichiarato l'ammissibilità della petizione e ha
affidato l'istruttoria della pratica alle Commissioni III e V, che
hanno deciso di lavorare in modo unitario. Le Commissioni hanno
provveduto ad audire tutti gli interessati, precisamente c'è stata
la convocazione di una rappresentanza dei proponenti la petizione,
il Sindaco del Comune di Gressan, gli Assessori regionali alla
pubblica istruzione e alle opere pubbliche, con i relativi
Dirigenti, e il Dirigente scolastico del territorio, quindi
dell'istituzione scolastica Mont Emilius.
Prima di entrare nelle valutazioni sull'argomento delle persone
audite, vorrei brevemente definire la situazione di edilizia
scolastica presente nel comune di Gressan: vi sono tre edifici
scolastici, uno a Chevrot, rinnovato nel corso degli anni che
accoglie la scuola primaria e la scuola dell'infanzia con le cinque
classi; nel capoluogo vi sono due scuole: una scuola primaria
pubblica e una scuola dell'infanzia, che attualmente è privata, ma
che è in procinto di diventare pubblica. A tal proposito, il
Consiglio di amministrazione dell'Ecole maternelle Blanchet ha
fissato per la fine dell'anno scolastico 2011-2012 il termine
dell'attività di gestione della scuola stessa.
Entrando nel merito della petizione, i promotori sostengono che
è sbagliata la scelta di costruire un quarto edificio scolastico
essendo da definire l'utilizzo degli altri due, con un aggravio di
spesa e disagi legati anche ad una eventuale istituzione di un
servizio di scuolabus, attualmente non esistente, e privando in
particolare il territorio comunale di spazi verdi laddove dovrebbe
sorgere il polo scolastico unico e i villaggi e le frazioni delle
loro scuole. Il Sindaco di Gressan ha evidenziato invece come il
numero di alunni iscritti sia in costante crescita e questo renda
inadeguate le strutture attuali. Erano state queste anche le
ragioni che avevano portato già l'Amministrazione comunale nel 1997
a commissionare uno studio di fattibilità per risolvere tale
problema. Evidenzia inoltre come la gestione di poli diversificati
faccia lievitare costantemente le spese di gestione e la
funzionalità del servizio rispetto al polo unico, che poggia su tre
punti di forza. Il polo unico favorirebbe appunto l'aggregazione
fra i bimbi del capoluogo e quelli di Chevrot, permetterebbe
l'adeguamento alle normative scolastiche di sicurezza e
consentirebbe una significativa riduzione dei costi di gestione.
Sottolinea anche come la destinazione futura degli edifici
attualmente in uso sia già stata ipotizzata e informa la
Commissione che la richiesta di finanziamento per l'opera è stata
avanzata al FOSPI.
In occasione dell'audizione degli Assessori competenti,
l'Assessore all'istruzione ha confermato l'aumento del numero degli
iscritti alle scuole di Gressan, ma ha altresì ricordato come le
scelte in materia di edilizia scolastica per ciò che concerne la
primaria siano di assoluta competenza comunale. A tal proposito ha
ricordato come non vi sia stata uniformità di comportamento in
proposito fra differenti comuni, che hanno adottato scelte diverse
per affrontare problemi analoghi. La Regione quindi non è mai
intervenuta per condizionare scelte che non le competevano in base
appunto alle norme regionali. L'Assessore alle opere pubbliche ha
ribadito tale impostazione e ha comunicato come la procedura per
l'ammissibilità al finanziamento FOSPI per il nuovo polo unico sia
ancora in corso.
Sulla base di quanto sopra esposto, le due Commissioni, in
ossequio a quanto è disposto dall'articolo 3 della legge 11 gennaio
1996 n. 23, "Norme per l'edilizia scolastica", prendono atto
dell'assoluta competenza comunale per quanto riguarda l'edilizia
scolastica dell'istruzione primaria e secondaria di primo grado,
che attribuisce alla Regione la competenza solo sulla secondaria di
secondo grado. In questo caso l'intervento regionale si esplica
esclusivamente nel merito delle procedure di concessione del
contributo FOSPI. Le Commissioni, sulla base di quanto esposto e
nel rispetto dell'autonomia decisionale delle Amministrazioni
comunali, ritenendo di non formulare un parere conclusivo,
segnalano al Consiglio regionale come elemento di riflessione la
necessità di una valutazione d'intesa con il CPEL sulla
programmazione degli interventi strutturali in ambito scolastico,
in considerazione dell'attuale situazione economica e dei recenti
provvedimenti in materia antisismica.
Riguardo alla notizia apparsa sui giornali nei giorni scorsi, in
merito alla bocciatura da parte della Regione del progetto del polo
scolastico, in occasione di un incontro con i cittadini organizzato
dalla Giunta di Gressan, pur non avendo avuto la possibilità di
confrontarmi con le Commissioni, vorrei ribadire, anche a costo di
sembrare ripetitivo, che la notizia è palesemente destituita di
fondamento proprio alla luce della normativa vigente ora
richiamata. La scelta in materia di edilizia scolastica è di
esclusiva competenza comunale, mentre la Regione ha il compito di
predisporre l'istruttoria sui progetti presentati in base a regole
precise, fissate dalla legge n. 48/1995 e da un'apposita
deliberazione di Giunta di attuazione in merito ai criteri di
priorità, sulla quale si è espresso anche il Consiglio permanente
degli Enti locali, regole fissate prima della scadenza della
presentazione delle domande. La richiesta di finanziamento al FOSPI
all'esame degli uffici competenti sarà accolta o respinta al pari
delle altre richieste provenienti dalle diverse istituzioni locali,
nell'ambito di questa procedura di tipo concorsuale finalizzata a
premiare e quindi finanziare i progetti migliori. Un progetto non
accolto potrà negli anni successivi, con i dovuti aggiustamenti
tecnici, essere riproposto al finanziamento. La scelta di
ripresentare il progetto nell'ambito di questa procedura di
finanziamento rientra nella potestà esclusiva dell'ente locale.
Président
- La parole au Conseiller Secrétaire
Tibaldi.
Tibaldi (PdL)
- Alcune brevi riflessioni che si
aggiungono alla relazione fatta sia dal Presidente del Consiglio,
sia dal Presidente della III Commissione, anche a nome del
Presidente della V Commissione. È stato riportato correttamente che
la relazione è stata adottata unanimemente, nel senso che c'è
concordanza nel metodo, le audizioni che sono state riferite sono
state concordate e calendarizzate secondo un preciso disegno che
serviva ad acquisire delle informazioni e degli elementi che
altrimenti ci sarebbero mancati.
Ovviamente sotto il profilo del merito sono emerse osservazioni
di segno diverso. In parte noi le avevamo già evidenziate con una
interpellanza che abbiamo proposto all'attenzione della Giunta alla
quale sono state date alcune risposte dall'Assessore Viérin Marco.
All'esame notarile di Comé aggiungerei alcune osservazioni di
questo tipo: fermo restando che l'edilizia scolastica è di
competenza comunale assoluta - quindi qui non si tratta di andare
ad interferire con delle competenze e dei poteri attribuiti agli
Enti locali, che sono coloro che meglio possono provvedere alla
programmazione nella costruzione e nella gestione ordinaria degli
edifici che insistono sui loro territori - è bene che questa
autonomia sia salvaguardata e tutelata sotto tutti i profili, ma è
altrettanto vero che per buona parte il finanziamento di queste
opere vede un contributo tramite il FOSPI, che sono comunque soldi
che vengono accantonati proprio per venire incontro a strutture e
infrastrutture realizzate sul territorio e che passano all'esame
anche delle nostre Commissioni, non solo di un Comitato di
valutazione, non solo attraverso una graduatoria che poi viene
approvata con deliberazione di Giunta; diciamo che c'è anche una
valutazione che non è solo tecnica, ma anche politica.
Nel momento in cui stavamo concludendo l'esame in Commissione e
stavamo stilando questa relazione unanimemente condivisa, ci è
giunta la notizia ufficiosa di questa bocciatura da parte del
Comitato di valutazione FOSPI in merito al progetto in esame,
quindi è un percorso piuttosto accidentato che forse, nei prossimi
giorni, troverà un'evidenza più lineare e più chiara per noi.
Ovviamente il progetto che è stato presentato ha una sua ambizione,
un suo orgoglio, un polo scolastico di tutto rispetto il cui
intervento finanziario è di 11-12 milioni, Gressan probabilmente ne
ha anche il diritto di razionalizzare le scelte di edilizia
scolastica.
Abbiamo sentito le osservazioni dei sottoscrittori della
petizione, che è un po' trasversale anche come colore, come
spirito, non è che sia animata da un colore politico o da un gruppo
piuttosto che da un altro, abbiamo visto che c'è una varietà
multiforme e ci sembra, questa, anche di sensibilità più diffusa,
non è prettamente marcata. È però inevitabile fare delle
riflessioni. Tutti i Comuni hanno ambizioni e vediamo che stanno
proliferando queste richieste di opere che sono più o meno
grandiose e impegnative anche sotto il profilo finanziario,
talvolta più giustificate e altre volte molto meno giustificate. Ci
è apparso sotto un certo profilo che una iniziativa del genere
fosse anche animata, oltre che da una razionalizzazione di quello
che può essere un funzionamento scolastico, da una sorta di
promessa elettorale che doveva essere mantenuta. Non vorremmo che
questa fosse un'abitudine, ma non di un'amministrazione di Gressan
piuttosto che di un'altra amministrazione, che si consolidasse, nel
senso che il FOSPI è un po' il "tesoretto" al quale si fa ricorso
per mantenere gli impegni fatti in campagna elettorale. E intanto è
un "tesoretto" al quale si può ricorrere perché copre anche fino al
90 percento delle spese.
Credo che se da parte di qualcuno c'è troppa attenzione nel
volersi calare nei panni di una valutazione prettamente politica,
forse dopo una decina di anni di vigenza della legge che finanzia
anche gli Enti locali è il caso di fare qualche riflessione su
questo FOSPI, sulla sua funzionalità, sull'efficacia di queste
risorse che vengono previste, valutate ed erogate non sempre con
un'analisi compiuta. Ne è anche testimonianza una parte della
risposta che allora ci diede l'Assessore Marco Viérin
all'interpellanza, dove sembrava quasi dire: "non osiamo entrare
nel merito di una competenza comunale, qui decide il Comune". Sì,
decide il Comune, ma le risorse sono pubbliche, oggi non si può più
disporre di risorse con una certa disinvoltura, anche perché 11-12
milioni sono una cifra consistente, per cui certe valutazioni
devono essere maggiormente ponderate. C'è una sfilza di Comuni che
fanno richieste le più disparate, alcune giustificate, altre che
forse appaiono anche balzane agli occhi dei più profani, quindi è
bene che la politica regionale rifletta sulle metodologie di
funzionamento di questo FOSPI, che ci dispiacerebbe diventasse
tout court
un portafoglio di pronta spesa per chi è nelle
posizioni più alte in graduatoria, per soddisfare delle esigenze
che non sempre sono finalizzate ad un servizio per la comunità, ma
magari per soddisfare delle esigenze più elettorali. Le ragioni che
abbiamo sentito di entrambe le parti possono essere in parte
accolte; noi non vogliamo entrare nel merito della scelta di
Gressan, chiediamo solo che chi ha le competenze e la possibilità
di farlo - credo, qui, siano la Giunta e il Consiglio con le
Commissioni competenti - riveda un attimo questo meccanismo che non
sempre viene utilizzato con la sobrietà del caso.
Président
- La parole à la Conseillère Patrizia
Morelli.
Morelli (VdAV-R)
- Merci, M. le Président. Juste pour
exprimer quelques réflexions à propos de cet argument.
L'examen de cette pétition qui a été soumise aux deux
Commissions a été de mon point de vue d'un côté intéressant et
instructif, parce qu'on a eu la possibilité d'écouter les deux
versions, donc la version de ceux qui ont proposé la pétition et
celle de l'Administration de Gressan, et puis, par la suite, toute
une série d'auditions des Assesseurs et des Dirigeants, donc ça a
été intéressant, de l'autre côté a été quelque peu frustrant, parce
que dès le début à l'intérieur de la Commission a été éclairci quel
devait être le rôle de la Commission même: un rôle de spectateur
simplement et donc presque inutile. D'ailleurs c'est prévu que ce
soit comme cela, mais alors on se demande un peu à quoi bon.
Je crois que la conclusion à laquelle sont parvenues les deux
Commissions conjointement est une conclusion de laquelle il faut
tenir compte, car si d'un côté on reconnaît que la compétence des
interventions sur les structures de l'école primaire revient
absolument aux Communes aux termes de la loi n° 23/1996, de l'autre
- je me permets de le porter à l'attention du Conseil - nous nous
sommes permis de proposer une réflexion du Conseil avec le CPEL sur
la programmation d'interventions qui peut-être pourrait avoir un
esprit nouveau, compte tenu de l'actuelle crise économique. Voilà,
ma conclusion est celle-ci. Merci.
Président
- La parole au Conseiller Rigo.
Rigo (PD)
- Non entro certo nel merito delle conclusioni
e della relazione presentata dal Presidente Comé, corretta ed
esaustiva; credo anch'io che il confronto avvenuto in Commissione,
le audizioni, siano serviti per puntare i riflettori nel settore
dell'edilizia scolastica su una problematica importante per il
futuro della Regione, la programmazione degli interventi, a cui
faceva prima riferimento la collega Morelli.
Questa Regione vuole attivare politiche importanti nel settore
della prima infanzia, nel settore delle politiche giovanili e
interventi importanti nel campo delle famiglie, in particolare
della genitorialità. Questo discende da una diversa composizione
demografica della nostra regione, senza dubbio. Questa regione sarà
sempre più multietnica, lo abbiamo visto in questo
trend
in
ascesa negli ultimi anni, ma questo
trend
si moltiplicherà
entro il 2015. Questi sono fatti incontrovertibili su cui dobbiamo
- come Amministrazione regionale - cominciare a discutere, quindi
non possiamo lasciare al FOSPI il compito di regolatore del
sistema.
L'Amministrazione regionale e il CPEL sul tema della
programmazione degli interventi nella politica scolastica devono
fare, con i tempi dovuti, un approfondimento, una valutazione
complessiva perché chi governa gli Enti locali e le istituzioni sia
capace di disegnare il futuro e la programmazione degli interventi
nel campo della politica scolastica. Mi sembrava corretto ricordare
questo, anche perché in Commissione abbiamo discusso di questi
problemi. È chiaro che la nostra relazione non risolve il problema
sollevato dagli amministratori, e non solo quello dell'edilizia
scolastica, in quel comune. Una volta spenti i riflettori sulla
petizione, il comune dovrà, con l'Assessorato competente, vedere
forme e strumenti per dare una risposta a questo che è comunque un
problema.
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Grazie, Presidente. Per
correttezza verso i colleghi, anche per il lavoro svolto in
Commissione, è bene precisare alcune procedure che sono quelle che
ha citato la collega Morelli, ovvero la legge n. 48, in cui si dice
con chiarezza qual è la procedura da seguire. Con altrettanta
chiarezza questa normativa è stata condivisa a suo tempo con gli
Enti locali, ed è stata ridefinita con l'attuazione della
deliberazione di Giunta regionale nel 2007 in accordo con gli Enti
locali; infatti la Giunta, prima di approvare la tipologia dei
requisiti e degli indirizzi, deve avere il parere preventivo del
CPEL. Pertanto è una legge condivisa, mi riallaccio a quanto detto
da Rigo, sugli indirizzi, perché certi indirizzi l'Associazione dei
sindaci se li è dati... per questo basta riprendere la
deliberazione di Giunta approvata dagli Enti locali a suo tempo;
quindi la procedura molto semplice è l'accoglimento dei progetti,
se questi progetti sono ammissibili si passa alla seconda fase, se
non sono ammissibili vengono scartati e quelli ammessi procedono
nella seconda fase e vanno in graduatoria. Quando tutto questo
discorso è formalizzato dal NUVVOP che è un organismo noto a tutti,
è chiaro che questa proposta viene presentata alla Giunta
regionale.
Solo per ricordare, anche sugli indirizzi dati... questi erano
cinque: capacità di spesa rispetto ai tempi di esecuzione delle
opere da parte degli enti proprietari dei programmi approvati in
precedenza; tipologia delle opere e loro tendenziale equa
distribuzione territoriale e finanziaria; qualità tecnica delle
soluzioni progettuali; minori effetti generati dall'investimento
sulla spesa corrente dell'ente proponente; rapporto più favorevole
fra risultati attesi e capitale investito. Su questo caso è chiaro
che noi, entro una decina di giorni, avremo la proposta, avremo dei
progetti non ammissibili che non entreranno in graduatoria, avremo
i progetti ammissibili che formeranno una graduatoria; se le
risorse saranno sufficienti verranno finanziati tutti quelli
ammissibili, altrimenti si finanzierà per ordine di
graduatoria.
Vorrei solo richiamare un'affermazione di Tibaldi, come avevo
fatto nei corridoi, in quanto si lavora anche parlando nei
corridoi, perché quell'affermazione Tibaldi me l'aveva fatta il
giorno dopo l'audizione del sottoscritto. Secondo il sottoscritto
questa legge magari va ritoccata come tutte le leggi, ma è
sicuramente una legge buona, perché si parla di risorse della
finanza locale, non si parla di risorse che la Regione destina a
piacimento. Sono risorse che sono destinate in accordo con gli Enti
locali, e dico di più: come abbiamo fatto una riflessione negli
anni passati, vedremo quando la Giunta approverà la proposta che
arriverà dal NUVVOP, che ci saranno progetti ritenuti ammissibili e
finanziati di Comuni di tutti i colori, verdi, rossi, gialli,
eccetera, quindi quando una legge dà questo risultato, credo che la
politica faccia bene a non entrarci troppo, e sia più l'aspetto
tecnico a prevalere.
Piuttosto una riflessione va fatta, concordo con Rigo, sugli
obiettivi che gli Enti locali e la Regione dovrebbero darsi in via
prioritaria: questa potrebbe essere una discussione del futuro per
avere maggiori obiettivi, perché nella deliberazione di Giunta
concordata a suo tempo fra gli obiettivi definiti per valutare se i
progetti fossero ammissibili dal punto di vista tecnico, al primo
posto c'erano le opere concernenti edifici scolastici e cimiteri;
al secondo posto le opere concernenti autorimesse, parcheggi, asili
nido, case municipali e altri edifici pubblici, mercati, opere di
ripristino e riqualificazione ambientale; al terzo posto recupero a
funzioni e servizi pubblici locali di fabbricati di interesse
storico-artistico di impianti sportivi; al quarto posto le opere
concernenti illuminazione pubblica, linee elettriche, opere
stradali, connessi parcheggi e spazi di verde attrezzato.
Se un domani gli Enti locali e la Regione volessero dare altri
indirizzi più specifici perché ritenuti più importanti, sarà un
lavoro della prossima deliberazione di Giunta in accordo con il
CPEL, per definire indirizzi più ristretti. È chiaro che se ci
saranno progetti ritenuti non ammissibili dal punto di vista
tecnico, non è che possono percorrere la strada
dell'ammissione.
Président
- Sur le point n° 19 le Conseil prend acte.
Il Consiglio
Premesso che:
"In data 4 febbraio 2009, è stata presentata alla Presidenza
del Consiglio, ai sensi dell'articolo 36 del Regolamento interno
per il funzionamento del Consiglio, una petizione popolare,
sottoscritta da 329 cittadini, per l'accantonamento del progetto di
realizzazione di un polo scolastico unico nel Comune di
Gressan.
A norma del suddetto articolo 36, l'Ufficio di Presidenza,
con deliberazione n. 42/2009 dell'11 febbraio 2009, nel decidere
sulla ricevibilità ed ammissibilità della petizione, ne ha avviato
l'istruttoria con richiesta di informazioni al Presidente della
Regione in quanto legale rappresentante della Regione,
all'Assessore all'istruzione e cultura, in quanto competente in
materia di pubblica istruzione, all'Assessore alle opere pubbliche,
difesa del suolo e edilizia residenziale pubblica in quanto
competente in materia di infrastrutture destinate a servizi o a
funzioni pubbliche locali, e alle Commissioni consiliari competenti
Servizi sociali e Assetto del territorio."
Ai sensi del quarto comma dell'articolo 36 del Regolamento
interno.
Prende atto
della petizione e della documentazione ad essa
relativa.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK