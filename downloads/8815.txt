Consiglio Regionale della Valle d'Aosta - Oggetto del Consiglio n. 3316 del 2 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3316 del 2 dicembre 1987 - Resoconto
OGGETTO N. 3316/VIII - ISTITUZIONE DI SUSSIDI DI STUDIO A
TITOLO DI RIMBORSO SPESE PER L'ACQUISTO DEI LIBRI DI TESTO, DI
ISCRIZIONE, DI VIAGGIO A LAVORATORI ISCRITTI A CORSI UNIVERSITARI -
ANNO ACCADEMICO 1987-1988. - APPROVAZIONE ED IMPEGNO DI
SPESA.
PRESIDENTE
: Do lettura della deliberazione in
oggetto:
IL CONSIGLIO
- richiamate le deliberazioni del Consiglio regionale n. 253
del 14 dicembre 1983, n. 990 del 12 dicembre 1984, n. 1613 del 6
novembre 1985 e n. 2266 del 6 ottobre 1986, con le quali sono state
approvate norme per la concessione di sussidi di studio a studenti
lavoratori iscritti a corsi universitari negli anni accademici
1983/84, 1984/85, 1985/86 e 1986/87;
DELIBERA
1°) di approvare l'istituzione, per l'anno accademico
1987/88, di sussidi di studio a studenti lavoratori iscritti a
corsi universitari per una spesa complessiva di Lire
20.000.000;
2°) di impegnare la suddetta spesa di Lire 20.000.000 con
imputazione della stessa al capitolo del bilancio di previsione
della Regione per l'anno 1988 corrispondente al capitolo 44200 del
bilancio di previsione per l'anno 1987 ("Concessione di borse,
assegni e sussidi straordinari di studio");
3°) di stabilire che all'ulteriore impegno di spesa, in
presenza di un numero di domande superiore al previsto, ed alla
liquidazione dei sussidi di cui trattasi si provveda con successive
deliberazioni di Giunta;
4°) di confermare, per l'attribuzione dei predetti sussidi di
studio, le norme approvate con deliberazione del Consiglio
regionale n. 253 del 14 dicembre 1983 e le successive variazioni
disposte con le deliberazioni consiliari n. 990 del 12 dicembre
1984, n. 1613 del 6 novembre 1985 e n. 2266 del 6 ottobre 1986, con
i seguenti adeguamenti:
ART. 1
-
Il punto e) è così riformulato: appartengano a nuclei
familiari il cui reddito annuo, determinato sottraendo
dall'imponibile la ritenuta fiscale o l'imposta netta nonché la
quota di Lire 2.000.000 per ogni persona a carico del lavoratore
ovvero del capofamiglia, non superi Lire 27.000.000. Per i redditi
derivanti esclusivamente da lavoro dipendente, ivi compreso il
reddito da pensione, viene detratta dal reddito lordo una quota
fissa pari al 40%.
-
Nel N.B., l'importo di Lire 2.750.000 è elevato a Lire
3.000.000.
-
I riferimenti all'anno accademico 1986/87, all'anno 1986 e
all'anno 1985 devono intendersi fatti, rispettivamente, all'anno
accademico 1987/88, all'anno 1987 e all'anno 1986
.
ART. 2
È così riformulato:
L'ammontare del rimborso delle spese è determinato nel modo
seguente:
reddito accertato:
- fino a Lire 17.000.000
a)
per acquisto libri di testo Lire 250.000
b) per iscrizione Lire 300.000
c)
per viaggi Lire 200.000
Lire 750.000
- da Lire 17.000.001 a Lire 21.000.000
a)
per acquisto libri di testo Lire 200.000
b)
per iscrizione Lire 300.000
Lire 500.000
- da Lire 21.000.001 a Lire 27.000.000
a) per iscrizione Lire 300.000
L'ammontare del rimborso spese di iscrizione è ridotto del
50% per i lavoratori iscritti in qualità di "fuori corso".
ART. 3
1° comma:
- la data di scadenza delle domande è fissata al 31 marzo
1988;
-
2° alinea: il riferimento all'anno 1986/87 deve intendersi
fatto all'anno accademico 1987/88;
- 4° alinea,
.. il primo periodo viene così riformulato: fotocopia della
dichiarazione dei redditi relativa all'anno 1986 di tutti i
componenti il nucleo familiare. In caso di presentazione del mod.
740, la fotocopia da unire alla domanda deve essere completa di
tutti i quadri allegati (compresi i modd. 101, 201);
.. nel secondo periodo "il mod 108/A" è sostituito da "il
modello in uso";
.. nel N.B., il riferimento all'anno 1985 deve intendersi
fatto al 1986.
ART. 4
Comma aggiuntivo:
I casi non contemplati nel presente regolamento saranno
esaminati e risolti dalla commissione, a suo insindacabile
giudizio, con estensione per analogia, ove applicabili, delle norme
previste per la concessione degli assegni di studio agli studenti
universitari.
ART. 5
-
i riferimenti agli anni accademici 1986/87 e al 31 marza
1988 devono intendersi fatti agli anni accademici 1987/88 e al 31
marzo 1989.
PRESIDENTE
: Ha chiesto la parola l'Assessore alla
Pubblica Istruzione, Faval; ne ha facoltà.
FAVAL (U.V.):
J'ai bien peu de choses à ajouter à ce qui
est dit dans le rapport de présentation. Ce sont des choses qui se
répètent.
PRESIDENTE
: Se nessuno chiede la parola, pongo in
votazione la deliberazione in oggetto:
ESITO DELLA VOTAZIONE
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK