Consiglio Regionale della Valle d'Aosta - Oggetto del Consiglio n. 3366 del 6 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3366 del 6 maggio 1992 - Resoconto
OGGETTO N. 3366/IX Rinvio della petizione per la
realizzazione di una variante all'uscita del tunnel stradale
prevista in località Faverge della frazione Signayes.
Presidente
Il Presidente della Giunta voleva fare una
proposta; ne ha facoltà.
Bondaz (DC)
Questa mattina, rispondendo
all'interrogazione del Consigliere Riccarand, credo di aver detto
qual è la situazione di fatto attuale. Non ho altre cose da
aggiungere in questo momento, anche perché, essendo stato in
Consiglio, non c'è stato il tempo, per me, di esaminare le risposte
che ha dato la SAV.
Posso dire che ho dato incarico al Capo di gabinetto di prendere
contatti con il prof. Siniscalco per avere un parere giuridico
sulla possibilità o meno, o meglio sulla legittimità o meno di un
provvedimento di revoca degli espropri.
Ho chiesto oggi pomeriggio al Presidente della SAV, così come ho
già detto questa mattina, in
petit comité
qualcuno degli
abitanti di Signayes, di soprassedere all'occupazione vera e
propria di questi terreni per almeno una settimana, in modo che ci
sia il tempo di avere questo parere, dopodiché sarà mia premura di
convocare - sulla base della risposta che mi darà il prof.
Siniscalco in ordine alla legittimità o meno di una revoca del
decreto - una riunione con i rappresentanti della comunità di
Signayes ed eventualmente anche con la Presidenza della SAV, quanto
meno per cercare di definire le cose nel modo migliore.
Oggi io non ho altre cose da aggiungere, se non quella di
chiedere eventualmente, se il Consiglio è d'accordo, di rinviare la
petizione al prossimo Consiglio, in modo che la Giunta abbia la
possibilità di dare dei dati più precisi al Consiglio stesso.
Presidente
Ha chiesto la parola il Consigliere
Andrione.
Andrione (UV)
Pour remarquer avant tout deux choses:
que au dernier Conseil monsieur Bondaz nous avait parlé d'une
expertise technique géologique et qu'il aurait donné une réponse
pour le 6 mai, c'est-à-dire pour aujourd'hui, et que si cette
réponse était favorable il n'y avait pas de doutes que on aurait
choisi la solution du tunnel.Nous sommes au 6 mai et la situation
change; c'est-à-dire que maintenant le problème est différent - et
donc il est clair que monsieur Bondaz connaît la teneur de la
lettre de la société SAV qui construit les choses - parce que il
parle de la possibilité de révoquer un décret
d'expropriation.
Le Président Bondaz, étant un peu plus jeune que moi, est plus
frais d'études, et donc je ne voudrais pas avoir la présomption de
lui enseigner quelque chose, loin de là. Mais on a toujours affirmé
que un acte administratif est révocable parce que si non ce ne
serait pas un acte administratif.
Evidemment les situations peuvent changer, ce qui compte est la
motivation; cest-à-dire le pourquoi on révoque un acte qui a été
fait en présence d'une situation qui est différente. Or,
indirectement de ce qui vient d'être dit par monsieur Bondaz, le
tunnel est possible et celle qui était la première réserve faite
dans le dernier Conseil tombe, parce que on peut faire le tunnel.
La deuxième réserve qui vient d'être soulevée maintenant est, au
point de vue juridique, inexistante parce que l'Administration
"melius res perpensa"
- formule latine que monsieur Bondaz
m'enseigne - révoque les expropriations et impose à la SAV de
procéder à la construction, à la réalisation du tunnel.
Cela est possible, cela est dans les voeux de la population,
cela a même fait l'objet d'une délibération unanime du Conseil
communal d'Aoste pas plus tard que hier, et nous demandons que cet
engagement soit pris par le Président de la Junte ce soir même.
Presidente
La parola al Presidente della
Giunta.
Bondaz (DC)
Mi spiace far della polemica, anche se non
vorrei usare questo termine, perché non credo sia giusto, con il
Consigliere Andrione, che ha fatto una dissertazione che può avere
una sua logica. Io ho già detto questa mattina, e se qualcuno non
ha capito lo ripeto, che la risposta della SAV è negativa. L'ho
detto questa mattina e lo ripeto, si vede che il Consigliere
Andrione non era presente o non ha sentito quello che io avevo
detto, ecco perché non l'avevo ripetuto.
Sul problema, chiamiamolo giuridico - e non sarebbe forse il
caso di fare qui una valutazione di questo genere - il Consigliere
Andrione deve sapere una cosa - e la sa benissimo - che qui si
tratta di un decreto di espropriazione sulla base di un decreto di
pubblica utilità ed urgenza emanato dal Ministero, quindi è cosa
ben diversa rispetto al decreto di esproprio che emana regolarmente
la Regione per fare una strada, per fare un passaggio, per fare una
casa, per fare una fabbrica e cose di questo genere.
E' una situazione giuridica completamente diversa e lui lo sa,
lo deve sapere, perché forse è meno fresco di me di studi, ma sa
benissimo queste cose; e qui non è il caso di fare della
polemica.
Io queste cose le ho già dette, questa mattina; come ripeto, ho
tro-vato alcuni abitanti di Signayes e l'ho già detto e ho spiegato
loro anche un'altra cosa che ripeto anche qui. Prima di fare una
re-voca, che mi chiede così a gran voce il Consigliere Andrione, io
ci penso un momentino e dico anche perché: il Presidente della
Giunta potrebbe fare la revoca, come sostiene il Consigliere
Andrione, immediatamente - certo si potrebbe anche fare - però,
proprio nell'interesse degli abitanti di Signayes, non sarebbe
giusto che il Presidente della Giunta facesse un atto illegittimo,
perché se lo facesse gli abitanti di Signayes non avrebbero più
alcuna difesa.
Dopo questo la SAV andrebbe davanti al TAR, farebbe una
richiesta di sospensiva, verrebbe sicuramente data una sospensiva e
a questo punto gli abitanti della frazione sarebbero, almeno per
quanto riguarda la Regione, privi di qualunque tipo di difesa di
carattere giuridico.
Allora,
sic stantibus rebus
- visto che a qualcuno piace
fare delle citazioni in latino - con assoluta serenità e assoluta
serietà sostengo quello che ho detto prima, che, per quanto mi
riguarda - e lo dico qui in Consiglio - non avrei nessuna
difficoltà e non ho nessuna difficoltà a fare un decreto di revoca
del decreto di sospensione, ad una condizione - l'ho detto questa
mattina e lo ripeto - che questo provvedimento sia legittimo,
perché se è illegittimo noi non facciamo gli interessi della
popolazione di Signayes, che sarebbe scoperta da qualunque difesa
da parte della Regione da un punto di vista di carattere
giuridico.
Oggi la situazione non è, almeno per adesso, estremamente
compromessa anche se la SAV ha dato una risposta negativa, ma come
dico mi riservo di esaminare anche i dati tecnici; l'ho già detto
all'Assessore Martin che attraverso gli uffici tecnici si esamini
la risposta, anche perché avrà delle valutazioni negative sulla
base della perizia, che è stata fatta dal dott. Gregori, di
carattere geologico.
Allora si è chiesto al Presidente della SAV di soprassedere
almeno una settimana per quanto riguarda l'eventuale occupazione
con i mezzi, si è richiesto un parere al prof. Siniscalco per
sapere la veridicità della legittimità o meno di un provvedimento
di revoca, dopodiché, se il provvedimento è legittimo, io non ho
neanche bisogno di convocare la popolazione di Signayes, né far
perdere del tempo a star qui in Consiglio regionale a sentire altre
cose che magari interessano relativamente: sarà mia premura fare il
decreto di revoca, assolutamente.
Ma non mi sembra opportuno predisporre in questo momento un
provvedimento di revoca di un esproprio che potrebbe essere
illegittimo; se ciò fosse la popolazione e la stessa Regione non
avrebbero più armi in mano nei confronti della SAV che oggi, dal
punto di vista della procedura amministrativa, della tecnica
giuridica, si trova dalla parte della ragione. E' una cosa che io
dico qui in Consiglio, ma l'ho detto anche agli abitanti quando
siamo andati a fare la riunione, perché non abbiamo nulla da
nascondere. La posizione della Giunta è a fianco della popolazione,
non contro, perché qui certe volte si cerca di cambiare le carte in
tavola.
C'è solo questa differenziazione, può darsi, Consigliere
Andrione, che il provvedimento di revoca sia legittimo e il
Presidente della Giunta non avrà nessuna difficoltà a firmarlo; se
viceversa questo provvedimento è illegittimo io credo che, firmando
un provvedimento di questo genere, si vada contro gli interessi
della popolazione.
Lo dico, lo ripeto, può darsi che qualcuno non voglia capire, o
voglia fraintendere le mie parole, ma la posizione è fatta
nell'interesse della popolazione e non contro.
(... interruzione ...)
No, adesso la SAV si è fermata, intanto sentiamo il parere,
dopodiché se è legittimo io firmo il decreto di revoca, non ho
nessun problema.
Presidente
La parola al Consigliere Louvin.
Louvin (UV)Je crois que l'argument est détourné vers l'aspect de
la suspension de l'expropriation mais en réalité il est double. En
effet, il y a évidemment une occupation d'urgence qui a déjà été
faite sur la base d'un décret du Président du Gouvernement et il
s'agit maintenant de bloquer la machine en révoquant, séance
tenante, ce décret.
Il faut le faire, il faut le faire à notre avis immédiatement,
autrement la SAV nous répondra ce qu'elle a déjà répondu au moment
où elle est venue se placer sur le terrain, c'est-à-dire que en
l'absence d'une décision de la Région elle n'aurait rien fait pour
arrêter les travaux. Ils iront de l'avant, cela est certain. Ils
vous ont déjà dit, monsieur le Président, quelle est leur position.
Nous savons, vous l'avez dit, que le contenu de la lettre de la SAV
est négatif quant au changement du projet.
Nous nous sommes rendus ce matin, le Conseiller Vallet et
moi-même, à la Présidence du Gouvernement: on a refusé de nous
montrer la lettre de la SAV. Je demande si c'est un comportement
correct vis-à-vis du droit à l'information, sur tous les actes, que
ont les conseillers régionaux. On a refusé de nous montrer, non pas
de nous donner une copie, mais de nous montrer la lettre pour que
nous puissions en avoir connaissance.
Or, si la décision de la SAV est celle de ne pas changer le
projet, si la Région actuellement ne bouge pas pour que soit
convoquée immédiatement une conférence des services et pour que le
projet soit changé, ça veut dire que les choses de toute façon
iront de l'avant. Ce n'est que une question de temps, maître
Bondaz. Cela ira de l'avant. Alors, il vaut mieux être sincère avec
les gens de Signayes, il vaut mieux leur dire clair et net que l'on
ne veut pas arrêter la machine; parce que la machine de toute façon
est appelée à aller de l'avant.
Nous en sommes certains: si l'on ne convoque pas, si l'on ne
fait pas le geste, maintenant, de demander au Ministère de
convoquer une conférence des services, la Commune, la Région, tous
les organes qui sont concernés, nécessairement le projet restera le
même. Donc il est question de temps: de quelque semaine.
Vous voulez faire mourir au petit feu le problème: faites-le,
mais sachez - et que l'on sache surtout sur place - que les choses
ne seront pas changées. Ce n'est pas question de demander un avis à
M. Siniscalco pour savoir si l'on peut ou si l'on peut pas
révoquer. Ces gens sont actuellement en face d'un décret
d'expropriation qui est en vigueur et qui permet à la SAV de
continuer les travaux. Si l'on n'intervient pas en le révoquant, en
faisant une suspension, entre-temps, mais surtout en révoquant ce
décret, ils peuvent aller de l'avant, ils peuvent continuer à
exercer leurs fonctions sur ces terrains qui sont déjà dans leur
possession. Ils peuvent le faire et s'il n'y a pas ce décret ils
finiront par le faire; tôt ou tard: ce n'est qu'une question de
temps.
Presidente
La parola al Consigliere Andrione.
Andrione (UV)
Le cortesi parole del Presidente
della Giunta mi obbligano a cercare di essere altrettanto cortese
per cercare di spiegare una posizione che è differente rispetto
alla sua; se poi il Presidente è d'accordo potremmo continuare a
fine seduta di domani questo dibattito, quando lui avrà avuto il
tempo di informarsi e di avere tutti i dati necessari al
problema.
A me sembra che un parere, per quanto autorevole, sia negativo
che favorevole, non muti quella che è la situazione attuale. La
situazione attuale è che in conseguenza di un decreto ministeriale
sono stati fatti certi atti amministrativi, che questi atti
amministrativi sono competenza del Presidente della Giunta e, di
conseguenza, il Presidente della Giunta ha la competenza anche di
revocarli, fatto salvo il diritto della SAV di impugnare nelle sedi
giurisdizionali questa revoca.
Questo non toglie il diritto-dovere, a nostro avviso, che ha il
Presidente di riportare la situazione allo
status quo ante
,
non per un capriccio, non per dei motivi che non siano estensibili
nell'atto stesso, ma per il fatto che la situazione è cambiata in
quanto è possibile adottare una soluzione differente che implica un
certo iter amministrativo che può benissimo essere affrontato.
Di conseguenza, la conclusione, per quanto riguarda noi, è a
questa sera e, se il Presidente accetta, continuiamo domani sera in
maniera da dare a tutto il Consiglio la possibilità di
esprimersi.
Il nostro invito è quello, sulla base di un approfondito studio
della situazione, che domani può essere fatto dal Presidente, di
revocare i decreti di esproprio e di occupazione d'urgenza perché
senza un atto amministrativo di questo genere la situazione, giorno
dopo giorno, settimana dopo settimana, marcisce senza che la
Regione abbia preso quelle decisioni che a nostro avviso si
impongono.
Presidente
La parola al Consigliere Riccarand.
Riccarand (VA)
E' evidente che qui il problema di fondo
è una volontà politica e direi che gli organismi che devono
esprimere questa volontà, che sono essenzialmente il Consiglio
regionale ed il Consiglio comunale di Aosta, questa volontà l'hanno
già espressa, ed è compito, credo, dell'esecutivo regionale e, per
quanto di competenza, anche del Sindaco, dell'Amministrazione
comunale di Aosta, dare applicazione a questa volontà che si è
espressa.
E' chiaro che il progetto su cui sta lavorando oggi la SAV è un
progetto che è stato elaborato e fatto approvare sulla base di
alcuni presupposti che poi si sono rivelati infondati. Un
presupposto fondamentale era che tecnicamente, proprio per la
composizione geologica del terreno, non era possibile una
modificazione, una realizzazione dello svincolo come veniva
proposto dagli abitanti di Signayes, e si voleva mantenere quel
tipo di svincolo nella zona di Plan Signayes e l'uscita in
direzione della Faverge.
I dati che sono stati illustrati, individuati da questa perizia
commissionata dalla Regione, hanno dimostrato che questo
presupposto non esiste, che sono possibili, dal punto di vista
tecnico, delle modificazioni, e quindi si tratta, evidentemente, di
mettere in atto gli strumenti giuridici per arrivare a costringere
la SAV a camminare in questa direzione che, si capisce, la SAV
preferirebbe evitare.
Io credo che ci sia stato un comportamento non corretto fin
dall'inizio da parte della SAV su questa vicenda e quindi va fatta
una pressione forte nei confronti della stessa tenendo anche
presente che l'Amministrazione regionale è parte della SAV, che ha
un Presidente nominato dall'Amministrazione regionale e che ha una
serie di consiglieri d'amministrazione che sono espressione del
Consiglio regionale; quindi credo che anche in quella direzione
vada fatto un intervento.
Io credo che la consulenza e il parere che il Presidente della
Giunta e l'Esecutivo devono chiedere e devono andare nel senso di
studiare il miglior modo per formulare e motivare un provvedimento
di revoca, ma non credo che possa essere messa in discussione la
legittimità e la necessità di un provvedimento di revoca dei
decreti che hanno consentito l'occupazione d'urgenza.
Quindi noi chiediamo che si vada rapidamente, con tutte le
motivazioni necessarie, con tutta l'accortezza necessaria, in
questa direzione.
Che si riveda il progetto per quanto riguarda gli svincoli e
l'uscita, e che si dia una soluzione che non solo è migliorativa
rispetto a quello che chiedono gli abitanti, ma che è anche più
razionale dal punto di vista delle esigenze della viabilità, cosa
che in questo momento si può ancora fare e si deve fare, ma si deve
fare con urgenza.
Presidente
Aveva già chiesto la parola il Consigliere
Vallet, ma c'è il problema se si vuole continuare questa
discussione, visto che c'è stata una richiesta di rinvio.
Io ricordo che all'inizio c'era stata una richiesta di rinvio
della discussione al prossimo Consiglio da parte del Presidente
della Giunta, richiesta sulla quale dovremmo eventualmente
decidere, perché se si fa la discussione in questo momento è
un'altra cosa.
(... commenti fuori microfono ...)
Fra l'altro non mi sembra di voler interrompere la discussione;
sono già intervenuti diversi consiglieri, ma si tratta di decidere
se questa discussione la si fa al prossimo Consiglio o si vuole
continuare, però bisogna decidere sulla proposta del Presidente
della Giunta.
(... commenti fuori microfono ...)
Io direi una cosa, se il Presidente della Giunta mantiene la
richiesta di rinvio si deve votare su questa richiesta; può parlare
un Consigliere a favore ed uno contro. Bisogna che facciamo le cose
con ordine.
Prima di dare la parola io vorrei chiedere ai consiglieri di
fare le cose con ordine; sono già intervenuti due o tre
consiglieri, a questo punto dobbiamo decidere.
Un Consigliere sulla proposta di rinvio.
La parola al Consigliere Vallet.
Vallet (UV)
Io gradirei che il Presidente della Giunta
formalizzasse a microfoni accesi, quindi verbalizzando, le
motivazioni per le quali chiede il rinvio e soprattutto l'impegno a
che, da qui al giorno in cui si discuterà nuovamente di questo o
magari non sarà neanche più necessario discuterne, la SAV non
muoverà pala.
Presidente
La parola al Presidente della
Giunta.
Bondaz (DC)
Per la quarta volta lo ripeto, si vede che
non riesco a farmi capire. L'ho detto che c'era già il verbale, ma
lo ripeto: non c'è nessun problema.
Ho convocato questo pomeriggio il Presidente della SAV, l'ho
pregato e mi ha dato assicurazioni che per la prossima settimana
non succederà nulla.
Va bene così, siamo contenti? Sarà la quarta volta che lo
dico.
(... interruzione ...)
Io ho parlato di una settimana, l'altro Consiglio invece sono
quindici giorni.
(... interruzione ...)
Quand'è il prossimo Consiglio? Bene, la prossima settimana.
Ho chiesto una settimana per avere il parere, una settimana
perché non si vada avanti nell'occupazione e ho detto che se ci
sono difficoltà mi impegnavo a convocare la commissione competente
o il Consiglio, quello che volete: non ho nessun problema a questo
riguardo.
Nessun problema, anche se qualcuno applaude in modo ironico
dalla tribuna.
Presidente Votiamo sulla proposta del Presidente della Giunta di
rinvio di questo oggetto al prossimo Consiglio.
Esito della votazione:
Presenti: 28
Votanti: 28
Favorevoli: 27
Contrari: 1
Il Consiglio approva e l'oggetto è rinviato al prossimo
Consiglio.
La seduta è tolta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK