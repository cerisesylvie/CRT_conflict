Consiglio Regionale della Valle d'Aosta - Oggetto del Consiglio n. 1681 del 9 marzo 2011 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1681 del 9 marzo 2011 - Resoconto
OGGETTO N. 1681/XIII - Interpellanza: "Iniziative per
arginare il fenomeno del pignoramento delle abitazioni alle
famiglie meno abbienti".
Interpellanza
Ricordata l'interpellanza discussa nell'adunanza consiliare
del 24 febbraio 2010 con la quale si chiedeva al Governo regionale
l'individuazione di una serie di misure concrete a sostegno delle
famiglie che rischiano di perdere la casa o che l'hanno persa per
non essere riuscite a far fronte alle rate dei relativi
mutui;
Considerato che in tale occasione l'Assessore Marco Viérin ha
dichiarato di assumersi l'impegno di sottoporre alla Consulta della
casa i dati relativi al numero delle famiglie valdostane cui sono
state pignorate le case e alle previste percentuali di crescita dei
pignoramenti nel corso dell'anno 2010 e di analizzare tali dati al
fine di verificare se ci potesse essere qualche idea al
riguardo;
Evidenziato che si tratta di un pericolo di grandi
dimensioni, nato dalla crisi economica ma ancora lontano
dall'essere risolto e che innesca una catena negativa capace di
ripercuotersi sull'intera famiglia;
la sottoscritta Consigliera regionale
Interpella
l'Assessore competente per conoscere se ha dato o intenda dar
seguito all'impegno assunto e quali soluzioni si prospettano per
arginare il fenomeno del pignoramento delle abitazioni a causa del
mancato pagamento delle rate del mutuo da parte delle famiglie
valdostane.
F.to: Carmela Fontana
Président
- La parole à la Conseillère Carmela
Fontana.
Fontana (PD)
- Grazie Presidente.
Nell'adunanza consiliare del 24 febbraio 2010 è stata presentata
un'interpellanza con la quale si chiedeva al Governo regionale
l'individuazione di una serie di misure concrete a sostegno delle
famiglie che rischiano di perdere la casa o che l'hanno persa per
non essere riuscite a far fronte alle rate dei relativi mutui. In
tale occasione l'Assessore Marco Viérin aveva dichiarato di
assumersi l'impegno di sottoporre alla Consulta della casa i dati
relativi al numero delle famiglie valdostane cui sono state
pignorate le case e alle previste percentuali di crescita dei
pignoramenti nel corso dell'anno 2010 e di analizzare tali dati al
fine di verificare se ci potesse essere qualche idea al riguardo.
Evidenziato che si tratta di un pericolo di grandi dimensioni, nato
dalla crisi economica, ma ancora lontano dall'essere risolto e che
innesca una catena negativa capace di ripercuotersi sull'intera
famiglia, a distanza di anno volevamo sapere dall'Assessore se
intenda dare seguito all'impegno assunto e quali soluzioni si
prospettano per arginare il fenomeno del pignoramento delle
abitazioni a causa del mancato pagamento delle rate del mutuo da
parte delle famiglie valdostane. Grazie.
Président
- La parole à l'Assesseur aux ouvrages publics,
à la protection des sols et au logement public, Marco Viérin.
Viérin M. (SA-UdC-VdA)
- Merci M. le Président.
Confermo alla Consigliera Fontana di aver mantenuto l'impegno
assunto, in quanto già nella riunione della Consulta della casa il
9 giugno dell'anno scorso, nell'illustrare i dati del 2008 e del
2009 e delle procedure di rilascio degli immobili ad uso abitativo,
si è iniziato a parlare di questo fenomeno, ossia dei pignoramenti.
A tale proposito, in quella riunione si è deciso di avviare con il
nuovo piano triennale una raccolta dei dati sui pignoramenti delle
case di abitazione oggetto di mutuo prima casa, infatti nel piano
triennale 2011-2013 approvato da questo Consiglio a fine gennaio
abbiamo portato avanti l'impegno preso in consulta ed è stata
inserita la previsione di uno studio socio-economico dei fenomeni
abitativi, pignoramenti compresi, che prevede una preliminare
formazione di un'apposita banca dati. Tale punto, mi ricordo, è
stato particolarmente apprezzato dal collega Rigo, che adesso non è
presente, ma che aveva fatto istanza di inserire nel piano
triennale la prescrizione di una banca dati, che fosse propedeutica
per fare un'analisi sui pignoramenti e quant'altro. È stato quindi
inserito nel piano a inizio di quest'anno anche se sappiamo tutti
che i dati relativi alle esecuzioni immobiliari sono non solo
difficili da reperire nella loro completezza, perché basta che
parliamo di alcuni istituti che vogliamo tenere la riservatezza, la
privacy, eccetera, ma anche di una loro non semplice
disaggregazione, ossia capire qual è prima casa, qual è un immobile
adibito a garage, o qualcos'altro... quindi questi dati non ce li
hanno tali enti e noi dobbiamo fare tutto un lavoro con la banca
dati per arrivare a fare una suddivisione precisa. In questi due
mesi comunque, dopo il piano approvato da questo Consiglio, gli
uffici del Servizio di edilizia residenziale hanno già terminato il
monitoraggio sui dati relativi ai mutui regionali prima casa e
dalle prime analisi... ossia cos'è che abbiamo intanto potuto fare
noi in questi primi mesi? È stato fatto il lavoro che avrebbe
potuto fare direttamente la pubblica amministrazione, ossia
Finaosta, mutui prima casa e quant'altro. Ebbene da questo lavoro,
già completato, e quindi dalle prime analisi, il fenomeno del
pignoramento delle abitazioni a causa del mancato pagamento delle
rate di mutuo appare limitato anche grazie agli specifici
interventi assunti dalla Regione con le misure anticrisi, in
particolare la sospensione del pagamento delle stesse rate di
mutuo. Per dare i dati precisi comunicatici da Finaosta, risulta
che i pignoramenti eseguiti da Finaosta negli ultimi 9 anni sono
solo 10: 1 nel 2002, 2 nel 2004, 1 nel 2006, 2 nel 2007, 3 nel
2009, 1 nel 2010. Dalle verifiche effettuate con Finaosta in questo
periodo, non risultano casi di particolare sofferenza grazie a
queste misure anticrisi.
Continueremo anche su tale problema a lavorare nel rispetto
degli indirizzi approvati all'unanimità da questo Consiglio con il
citato piano triennale di edilizia residenziale 2011-2013 per
andare a costituire una banca dati da dove acquisire tutti i dati
degli altri istituti, privati e non, e da Equitalia e poi cercare
di trovare un sistema per distinguere fra partita IVA, codice
fiscale, destinazione d'uso (prima casa, garage, oppure
pertinenze), perché Equitalia congloba tutto nel discorso immobili
ed è difficile fare un ragionamento su casa rispetto ad altro. Il
lavoro che gli uffici stanno facendo quindi è quel lavoro per il
quale ci eravamo presi l'impegno in questo Consiglio e la prima
parte è stata fatta con Finaosta. Se poi vuole avere i dati
Finaosta, glieli faccio avere.
Président
- La parole à la Conseillère Carmela
Fontana.
Fontana (PD)
- Ringrazio l'Assessore che comunque ha
mantenuto la promessa. Io non l'avevo più sentito, non avevo questi
dati e a distanza di un anno volevo capire come stanno le cose. Mi
sorge però un dubbio: a parte questi dati che mi ha dato lei, che
il lavoro si sta facendo, volevo capire per tali persone che hanno
perso la casa se si è fatto qualcosa, se sono fuori, oppure siete
andati incontro a dargli una mano anche a livello di casa. Era
questa la mia preoccupazione, che fine hanno fatto le famiglie che
hanno perso l'alloggio...
(interruzione dell'Assessore Marco Viérin, fuori
microfono)
...va bene, grazie Assessore.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK