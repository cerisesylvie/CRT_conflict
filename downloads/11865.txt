Consiglio Regionale della Valle d'Aosta - Oggetto del Consiglio n. 2699 del 6 novembre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2699 del 6 novembre 1991 - Resoconto
OGGETTO N. 2699/IX Comunicazioni del Presidente della
Giunta.
Presidente
Ha chiesto la parola il Presidente
della Giunta, Bondaz; ne ha facoltà.
Bondaz (DC)
A nome del governo regionale, mi
associo alle parole di cordoglio, rivolte alla famiglia ed alla
Democrazia Cristiana, per la morte dell'on. Scelba, che, pur
essendo stato un personaggio controverso, molto ha fatto per
rendere democratica la nostra nazione.
In data 4 novembre ho avuto un incontro con le associazioni dei
sindaci e dei presidenti delle comunità montane sulla bozza del
disegno di legge per il riparto dei fondi ai comuni e alle stesse
comunità montane. Nel corso dell'incontro, che ha costituito
l'occasione per un franco esame della proposta elaborata da questa
Presidenza, il Presidente dell'Associazione dei presidenti delle
comunità montane ha presentato delle proposte di emendamento
all'articolato del disegno di legge. Il Presidente
dell'Associazione dei sindaci ha invece formulato critiche al
complesso della legge, non ritenuta rispondente alle aspettative
dell'Associazione stessa.
Ho avuto modo di chiedere all'Associazione dei sindaci di
formulare per iscritto, ed in tempi brevi, proposte puntuali, onde
consentire a questa Presidenza l'adozione di eventuali correttivi
alla bozza del disegno di legge.
Sempre nella serata di lunedì 4 novembre, unitamente agli
assessori all'agricoltura ed al turismo, ho partecipato alla
riunione del Consiglio comunale di Fénis, che ha approvato
all'unanimità la proposta di realizzazione del campo di golf, che
risulta dallo studio di fattibilità o, come forse è meglio dire, di
prefattibilità, commissionato dall'Amministrazione regionale.
Il consiglio di amministrazione della Cassa di risparmio di
Torino, nella riunione del 28 ottobre 1991, ha stanziato la somma
di lire 500 milioni quale primo contributo per i lavori di restauro
del castello di Aymavilles, dove è prevista l'ubicazione del museo
del Parco nazionale del Gran Paradiso e del Centro studi della
flora e della fauna alpina.
Presidente
Ha chiesto la parola il Consigliere
Rollandin; ne ha facoltà.
Rollandin (UV)
Je crois que, pour ce qui est de la
loi qui devrait modifier les lois existantes et qui concerne les
rapports entre l'Administration régionale et les communes, il est
urgent d'avoir une adresse. J'ai entendu que, à ce propos, il y a
eu des pourparlers et des observations. Je ne sais pas comment
elles ont été formulées. On connaît déjà certaines observations,
mais peut-être il y en d'autres qui se sont ajoutées. J'estime tout
de même important de reprendre ce discours afin d'éviter qu'il y
ait, surtout pour les frais courants, l'exigence d'intervenir d'une
façon extraordinaire pour les différentes communes. Dans ce sens,
je crois qu'il est très urgent d'avoir une loi.
Au contraire, je n'ai pas saisi le sens de cette rencontre avec
la commune de Fénis pour ce qui est du terrain de golf. Si j'ai
bien compris, il y a eu une proposition de la part de la Junte, qui
a fait l'objet d'un débat et qui a été acceptée par la commune. Je
voudrais comprendre s'il y a un projet ou une proposition qui vont
au-delà de ce qu'on connaît déjà depuis quelque temps, vu qu'on en
parle depuis des années, et si, par hasard, le Conseil régional
aura la possibilité d'avoir les mêmes documents qui, d'après ce que
j'ai entendu, ont été donnés à la commune.
Presidente
Ha chiesto la parola il Consigliere
Vallet; ne ha facoltà.
Vallet (UV)
Sur le même argument, nous avons reçu,
il y a quelques jours, une communication du responsable de l'Uncem
Vallée d'Aoste et du Président de l'Association des présidents des
communautés de montagne, qui formulent la requête d'être consultés
lors de la discussion de la loi qui concerne les rapports entre la
Région et les communes.
Je voulais demander au Président du gouvernement s'il est dans
ses intentions de consulter ces organismes.
Président
Le Conseiller Perrin a demandé la parole;
il en a la faculté.
Perrin (UV)
Je crois que nous devons rendre mérite
à la banque CRT pour la sensibilité montrée par le don pour la
restructuration du château d'Aymavilles. Je crois quand même qu'il
s'agit là d'une goutte d'eau au milieu d'une grande mer, d'un océan
même. Je demande donc quelles sont les intentions du
gouvernement.
Avant tout, est-ce qu'il y a déjà un projet de restructuration?
Parce que, si ce projet n'existe pas encore, il faudrait le mettre
en chantier puisque les temps seront extrêmement longs.
A côté des dons des privés, sollicités par monsieur l'Assesseur
au tourisme il y a quelques mois, est-ce qu'il y a l'intention de
l'Administration régionale de mettre dans ces oeuvres l'argent
nécessaire, dans des temps suffisamment rapides?
Troisième requête: est-ce qu'il y a eu des contacts avec
l'Administration communale d'Aymavilles et quels en ont été les
résultats à l'égard de cette hypothèse? D'après la presse, tout
dernièrement il y aurait aussi d'autres hypothèses.
Président
Le Conseiller Maquignaz a demandé la
parole; il en a la faculté.
Maquignaz (AI)
-
A proposito dell'avvenuto incontro
tra il Presidente della Giun-ta ed alcuni assessori regionali con
il Consiglio comunale di Fénis e tenuto conto che il campo di golf
interessa gran parte del territorio di quel comune, vorrei sapere
se sono stati interpellati i proprietari dei terreni.
Presidente
Ha chiesto la parola il Presidente
della Giunta, Bondaz; ne ha facoltà.
Bondaz (DC)
Cercherò di dare delle risposte
sintetiche, anche se mi auguro che siano esaurienti.
Nelle leggi finanziarie è indicata solo una bozza di legge, che
è stata predisposta dalla Presidenza della Giunta e che - passatemi
l'espressione - "è stata data in pasto" alle associazioni dei
sindaci e delle comunità montane, per un preesame. La Giunta, però,
non ha ancora deliberato alcun testo di legge, perché, anche per
attuare un effettivo decentramento, ha ritenuto più urgente e
logico ascoltare prima le valutazioni delle organizzazioni dei
comuni e delle comunità montane. Non appena il testo di legge sarà
definito, in accordo con le organizzazioni dei comuni e delle
comunità montane, la Presidenza della Giunta si farà premura di
farlo conoscere al Consiglio regionale.
Anch'io ho ricevuto la lettera dell'Uncem. Come Giunta, noi non
abbiamo alcuna difficoltà ad interpellare anche quell'Associazione,
specie nell'elaborazione di leggi che interessino le comunità
montane.
Nel merito del restauro del castello di Aymavilles, posso dire
che non abbiamo alcun progetto specifico, ma l'Assessore competente
prenderà gli opportuni ed ovvi contatti con il comune di
Aymavilles, che ha il diritto di esprimere una sua valutazione
sulle problematiche connesse all'utilizzo del castello.
Pertanto, anche se il contributo della Cassa di Risparmio di
Torino è solo "una goccia", come ha detto il Consigliere Perrin,
cercheremo di contattare il comune di Aymavilles per avviare una
prima fase di progettazione che tenga conto anche dei suggerimenti
e degli indirizzi già emersi durante l'attività della precedente
amministrazione.
Neanche per il golf ci sono documentazioni ufficiali, ma solo
un'ipotesi di lavoro, che è stata proposta come progetto di
pre-fattibilità dall'arch. Bettiol, cui la Giunta regionale aveva
commissionato un incarico professionale, senza però definire con
precisione limiti o confini del campo da golf. Il progetto attuale
prevede l'utilizzo di novantatré ettari di terreno, ma
probabilmente ne saranno sufficienti solo
settantacinque-ottanta.
Rispondendo al Consigliere Maquignaz, posso dire che, a
tutt'oggi, i proprietari non sono stati interpellati
dall'Amministrazione regionale, ma, sia pure in tempi diversi, dal
comune di Fénis, col quale, non appena saranno definite le perizie
- che in parte sono già pronte, ma che ho ritenuto opportuno
venissero riesaminate dall'ufficio patrimoniale della Regione -
faremo una riunione con tutti i proprietari dei terreni interessati
dal campo di golf, per conoscere le loro valutazioni.
Stando a quanto mi è stato detto dagli amministratori del comune
di Fénis, le ipotesi di lavoro - questo termine non piace molto a
qualcuno, ma non posso usarne un altro - sono le seguenti: cessione
dei terreni, affitto dei terreni, permuta dei terreni oppure
inserimento di alcuni proprietari interessati nell'eventuale e
sicuramente necessaria costituenda società per la costruzione di
tutto il campo da golf.
Pertanto, non c'è ancora stato alcun incontro ufficiale con i
proprietari, anche se il sindaco e gli altri amministratori di
Fénis hanno detto di aver avuto degli incontri, dai quali sono
emerse le quattro ipotesi alternative che ho appena ricordato.
Non appena tutto sarà stato definito, faremo una riunione
plenaria con i proprietari, per conoscere le loro obiezioni ed
esperire la possibilità di andare incontro alle loro esigenze.
Devo peraltro aggiungere che a quella riunione erano presenti
alcuni proprietari di terreni posti nella zona interessata, i quali
in linea di massima hanno dato il loro assenso, pur facendo salvo
il loro diritto di valutare in seguito...
(...interruzione...)
... A scopo informativo, dico solo che alla riunione del
Consiglio comunale erano presenti alcuni proprietari, che si sono
dichiarati d'accordo; può darsi che altri proprietari non lo siano,
ma questo lo verificheremo successivamente.
Resta il fatto che l'Amministrazione comunale, che sta trattando
il problema con l'Amministrazione regionale fin dall'ottobre del
1969, quando era assessore regionale al turismo il dott. Balestri e
venne indetta la prima riunione dall'allora sindaco Bottel, ha
fatto un passo avanti, nel senso che ha approvato una deliberazione
di massima, con la quale accetta questo progetto per la
realizzazione di un campo di golf nel territorio comunale di
Fénis.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK