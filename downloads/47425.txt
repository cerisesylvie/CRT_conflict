Consiglio Regionale della Valle d'Aosta - Oggetto del Consiglio n. 3697 del 6 giugno 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Bonifica, miglioramenti e riordino fondiario
SPORT E TEMPO LIBERO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3697 del 6 giugno 2024 - Resoconto
OGGETTO N. 3697/XVI - Interrogazione: "Confronto politico con
gli enti locali e i consorzi di miglioramento fondiario in merito
alla predisposizione di un disegno di legge sulla fruibilità delle
strade poderali e dei sentieri con biciclette".
Marguerettaz (Presidente) -
Punto n. 19 all'ordine del
giorno. Per la risposta, la parola all'assessore Carrel.
Carrel (PA) -
In data 14 febbraio 2022, con la delibera
di Giunta regionale 150, è stato costituito un tavolo
tecnico-giuridico per lo studio delle problematiche relative alla
responsabilità, alla transitabilità e alla classificazione della
promozione della rete sentieristica, con l'obiettivo di creare un
nuovo testo normativo. In data 19 settembre 2022 la composizione
del tavolo tecnico per lo studio delle problematiche è stata
integrata con la delibera di Giunta regionale 1085. Si precisa che
alcuni componenti del tavolo tecnico hanno presentato delle
osservazioni in merito ad alcuni contenuti del testo; nello
specifico il rappresentante del Consorzio degli Enti locali della
Valle d'Aosta e i rappresentanti dei consorzi di miglioramento
fondiario, chiedendo altresì un incontro con il Governo regionale
per approfondire gli aspetti inerenti alle reciproche
responsabilità e competenze. Nelle scorse settimane è avvenuto un
confronto fra me, l'Assessorato del turismo, l'Assessore al
turismo, il Dipartimento legislativo e il Presidente della Regione
per individuare le soluzioni migliori in relazione alla legge
nazionale di riferimento. Nel frattempo l'Assessorato
dell'agricoltura e risorse naturali si sta occupando della
mappatura dei percorsi con la classificazione e regolamentazione
della percorribilità degli stessi, anche ai fini cicloturistici, e
dell'implementazione del catasto dei sentieri.
Presidente -
Per la replica, la parola al collega
Restano.
Restano (GM) -
Grazie Assessore per la risposta. Piccoli
passi avanti sono stati fatti, nel frattempo la clessidra del tempo
avanza ed evolve anche il mondo del cicloturismo.
Altre Regioni sono molto più avanti di noi, è inutile che ce lo
neghiamo, questo tempo sicuramente non è tempo perso, però non ci
permette di sfruttare appieno le nostre potenzialità. Se ci
guardiamo attorno all'epoca della costituzione del tavolo tecnico,
alcune Regioni avevano già fatto una scelta ed è stata quella di
autorizzare per ogni comune dei percorsi.
Io le chiedo di valutare quest'idea che può essere
temporaneamente una soluzione, per ciascun comune individuare uno o
due percorsi da autorizzare e da poter promuovere in maniera
formale; potrebbe essere un'idea interessante da valutare per
permettere nel frattempo di addivenire a una normativa che possa
considerare l'intero pacchetto dei nostri percorsi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK