Consiglio Regionale della Valle d'Aosta - Oggetto del Consiglio n. 1815 del 8 marzo 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1815 del 8 marzo 2006 - Resoconto
OGGETTO N. 1815/XII - Trasferimento dei locali adibiti al Centro
stampa regionale. (Interrogazione)
Interrogazione
Appreso che la Stamperia regionale starebbe per trasferirsi
in altra sede, lontana dagli uffici dell'Amministrazione regionale
e del Consiglio, loro abituali utenti;
Ritenendo tale soluzione poco efficace;
la sottoscritta Consigliera regionale
Interroga
il Presidente della Regione per sapere:
1) quali sono i motivi per cui si sarebbe presa tale
decisione;
2) quale nuova sede sarebbe destinata alla Stamperia e quale
nuova destinazione avrebbero i locali lasciati liberi;
3) se è stata effettuata un'analisi costi/benefici
dell'operazione e quali esiti ha dato.
F.to: Squarzino Secondina
Presidente - La parola all'Assessore al bilancio, finanze,
programmazione e partecipazioni regionali, Marguerettaz.
Marguerettaz (UV) - In questa interrogazione si fa riferimento a
un trasferimento della sede della stamperia, cosa che corrisponde a
verità, sono state adottate delle deliberazioni in tal senso.
Mi si chiede con la prima domanda:
"quali sono i motivi per
cui si sarebbe presa tale decisione"
; in modo molto diretto i
locali non erano più a norma, quindi la stamperia non era più in
linea con le disposizioni in materia di sicurezza. Abbiamo dei
verbali che partono dal 1997 per le strutture, dove allora si
davano alcune indicazioni, fino a verbali molto più recenti, 14
dicembre 2003, dove si danno delle indicazioni molto più rigorose.
Si dice infatti che, per poter essere autorizzati a fare quel tipo
di attività, bisogna avere una deroga che difficilmente si dice da
parte degli esperti potrà essere ottenuta, perché i locali sono ad
altezze non regolamentari e lo svolgimento di quell'attività in
locali interrati non è compatibile. Vi sono poi tutta una serie di
valutazioni per quanto riguarda gli incendi, il rischio chimico e
cose del genere. Le ragioni quindi sono da ricondurre a quel tipo
di motivazioni.
Per quanto attiene la seconda domanda:
"quale nuova sede
sarebbe destinata alla stamperia e quale nuova destinazione
avrebbero i locali lasciati liberi"
, ovviamente la collega
potrà desumerlo dalla deliberazione che abbiamo adottato. Cosa dice
quella deliberazione? Dice che, non disponendo di locali di
proprietà regionale confacenti all'utilizzo previsto, è stata presa
in considerazione l'offerta in locazione o vendita di locali di
proprietà della società "Sapia Benedetto", ubicati in località
Croix Noire in Comune di Saint-Christophe, ritenuti idonei dal
Servizio attività economali, dalla Direzione sicurezza e logistica
e dal Servizio patrimonio. Il proprietario si è reso disponibile ad
ogni tipo di intervento ritenuto utile per l'ottimizzazione degli
spazi, tali da rispondere alle esigenze specifiche della struttura
regionale individuate. I locali attualmente occupati dalla
stamperia regionale di via de Tillier non hanno ancora una
destinazione precisa. Ve ne sono due, visto che all'interno di quei
locali vi è il Servizio patrimonio, quindi vi è la possibilità di
riallocare degli uffici che attengono quel dipartimento, oppure c'è
una proposta allo studio, vi è un interesse che è stato manifestato
dall'URP, anche perché quei locali rispetto all'accessibilità hanno
la caratteristica di essere sul piano strada e non hanno gradini
per l'accesso. I locali però non si sono ancora liberati e c'è
tutta una serie di interventi da fare, ma sicuramente quello che
non manca sono le proposte, per cui bisognerà dirimere una serie di
interessi manifestati o dalla Presidenza o dall'Assessorato.
Infine
"se è stata effettuata un'analisi costi/benefici
dell'operazione e quali esiti ha dato"
, rispetto a questo è
stata valutata la convenienza e l'opportunità di assumere in
locazione un immobile perfettamente confacente alle esigenze della
stamperia regionale e adattabile dal proprietario alle specifiche
richieste dell'Amministrazione regionale. Tali modifiche effettuate
su misura consentiranno in effetti di ottenere in tempi molto
rapidi una sede idonea a norma e in grado di consentire appieno lo
sfruttamento di tutte le potenzialità delle attrezzature in
possesso della stamperia. A tal proposito lo stesso Servizio
attività economali ha curato unitamente al proprietario la
dislocazione delle attrezzature, la distribuzione interna
dell'immobile e gli interventi ritenuti più idonei all'attività
svolta, anche mediante modifiche in corso d'opera. Positivamente
sono state inoltre valutate le possibilità di riutilizzare alcuni
impianti tecnologici specifici recentemente installati nei locali
regionali di "Maison Perrot", è stata valutata positivamente la
vicinanza al centro cittadino pur essendo fuori Aosta, dal Palazzo
regionale in auto non si impiegano più di 5 minuti a raggiungere il
nuovo immobile, la facilità di parcheggio in zona, l'accessibilità
di mezzi pesanti per il carico e scarico delle forniture, l'impiego
di nuove tecnologie finalizzate al risparmio energetico e al basso
impatto ambientale per l'impianto di riscaldamento e
condizionamento. Alcuni dati storici dell'immobile dimostrano un
sensibile contenimento dei costi di gestione rispetto ad altre
unità, dico questo perché nello stesso stabile sono già presenti
altri uffici regionali, quali la Direzione sicurezza e logistica ed
è in procinto di essere trasferito anche l'Ufficio di
fotocomposizione dello stesso Servizio attività economali, attività
che sono strettamente correlate a quelle svolte dalla stamperia
regionale.
Presidente - La parola alla Consigliera Squarzino Secondina.
Squarzino (Arc-VA) - Ringrazio l'Assessore per la risposta
dettagliata ed articolata. Visto che siete disponibili a vari
utilizzi, semmai faremo pervenire anche noi delle proposte di
utilizzo di questi nuovi locali, in modo che aumenti la possibilità
di scelta.
Rispetto ad un'ipotesi di mettere l'Ufficio relazioni con il
pubblico, se va avanti questa ipotesi, bisognerebbe riqualificare
tutta la zona, perché non è sufficiente solo rinnovare i locali.
Non ho fatto nessuno studio per un rapporto costi/benefici, quindi
non sono in grado di dire come e quando, ma "a naso", percorrendo
diverse volte quel tratto di strada, o si riqualifica l'intera zona
davanti e dietro, in modo che...
(interruzione dell'Assessore Marguerettaz, fuori
microfono)
... è possibile intervenire con un PUD o con un piano di
dettaglio, perché, se si vuole fare una cosa migliore e più
funzionale rispetto all'attuale, bisogna che sia più funzionale per
tutti, per l'accesso da una parte e dall'altra e non solo pensare
che sia piano terra... bisogna fare in modo che il pubblico sia
invogliato ad andare, ma sia anche facilitato nell'accesso, ripeto
sia a nord che a sud, dove non ci deve essere un'entrata a imbuto,
che non facilita il fluire degli utenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK