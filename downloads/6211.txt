Consiglio Regionale della Valle d'Aosta - Oggetto del Consiglio n. 674 del 27 giugno 1984 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 674 del 27 giugno 1984 - Resoconto
OGGETTO N. 674/VIII - APPROVAZIONE DEL PROTOCOLLO DI MASSIMA
DI ACCORDO DEFINITO, TRA LA REGIONE VALLE D'AOSTA E L'ORDINE
MAURIZIANO DI TORINO, AI SENSI E PER I FINI DI CUI ALL'ARTICOLO 80,
ULTIMO COMMA, DELLA LEGGE 20 DICEMBRE 1978, NUMERO 833.
PRESIDENTE:
Do lettura della delibera in oggetto:
IL CONSIGLIO REGIONALE
viste le sentenze del T.A.R. della Valle d'Aosta 19.2.1976,
n° 3, e del Consiglio di Stato, sezione IV, 18.10.1977, n°
875;
visto l'art. 80, ultimo comma, della legge statale
23.12.1978, n° 833;
richiamate le proprie precedenti deliberazioni n° 100, del
25.2.1981, e n° 385/VIII del 28.2.1984;
vista la legge regionale 23.6.1983, n. 66;
rilevato che nel quadro di applicazione dell'art. 80, ultimo
comma, della legge 23.12.1978, n° 833, in considerazione della
necessità della Regione di disporre a pieno titolo dell'Ospedale
"Mauriziano" di Aosta e della esigenza dell'Ordine Mauriziano di
conservare, in armonia con i propri fini istituzionali, la propria
presenza nella Valle d'Aosta, si pone l'opportunità di porre
termine al contenzioso in atto fra i suddetti Enti mediante un
accordo che sancisca la cessione del suddetto ospedale alla Regione
e attribuisca all'Ordine Mauriziano la possibilità di costruire in
Saint-Vincent un centro ospedaliero specializzato in malattie
dell'apparato digerente, del fegato e nutrizionali, con compiti di
prevenzione, diagnosi e cura e di ricerca scientifica finalizzati
secondo un quadro organizzativo-operativo che valorizzi l'esistente
stabilimento termale e collochi la struttura in un ambito di
interesse sanitario nazionale e non concorrente con il sistema
sanitario regionale;
visto il protocollo di massima di accordo predisposto di intesa
fra la Regione, l'Ordine Mauriziano ed il Ministero della
Sanità;
- atteso che con l'approvazione del suddetto protocollo si pone
termine al giudizio di ottemperanza promosso dall'Ordine Mauriziano
al T.A.R. della Valle d'Aosta e, fatto salvo al buon esito di
quanto concordato, si determina la cessazione della materia del
contendere fra i suddetti enti;
DELIBERA
1°) di approvare, ai sensi e per i fini di cui all'art. 80,
ultimo comma, della legge 23 dicembre 1978, n° 833, il protocollo
di massima di accordo definito fra la Regione Valle d'Aosta e
l'Ordine Mauriziano di Torino, d'intesa con il Ministero della
Sanità, che costituisce parte integrante della presente
deliberazione;
2°) di dare atto che agli oneri applicativi del suddetto accordo
di competenza della Regione si provvederà mediante le quote del
fondo sanitario nazionale attribuite alla Regione Valle
d'Aosta;
3°) di conferire mandato al Presidente della Giunta regionale
per la stipula del suddetto protocollo, nonché di delegare allo
stesso la promozione e la predisposizione dei conseguenti atti e
provvedimenti applicativi;
4°) di concordare con l'Ordine Mauriziano entro il 30 novembre
1984, per quanto attiene il Centro Ospedaliero specializzato di
Saint-Vincent, i tempi relativi:
a) all'acquisizione formale dell 'area;
all'approvazione del progetto;
alla predisposizione dei piani di dotazione strumentale e
dell'Organico;
alla determinazione del termine per la definitiva messa a punto
del progetto dal lato finanziario;
indicando per ciascuna di dette operazioni le relative fonti di
finanziamento.
PROTOCOLLO
DI MASSIMA DI ACCORDO FRA LA REGIONE VALLE
D'AOSTA E L'ORDINE MAURIZIANO DI TORINO, AI SENSI E PER I FINI DI
CUI ALL'ART. 80, ULTIMO COMMA DELLA LEGGE 23.12.1978,
N°833.
PREMESSA
La presente ipotesi generale di fattibilità si colloca nella
linea delle intese fra Regione Valle d'Aosta ed Ordine Mauriziano,
previste dall'art. 80 della Legge 833, del cui precetto costituisce
un ampliamento ed un completamento nel quadro dell'interesse
pubblico sanitario. Essa intende altresì delineare una possibile
risposta ad esigenze di ricerca nello specifico settore della
patologia dell'apparato digerente e sue relazioni di causalità con
fattori di ordine alimentare e nutrizionale: ricerche la cui
importanza è da tempo acquisita alla sensibilità degli organi
centrali della programmazione secondo una prospettiva che trascende
l'ambito regionale per assumere dimensioni e portata di maggiore
respiro.
Tradotta in termini operativi, detta ipotesi si concreta
nella previsione di un centro ospedaliero di diagnosi, terapie e
ricerche destinato ad operare sia sul versante dei servizi sanitari
regionali - di cui costituisce un polo specialistico - sia su
quello dei contributi alla ricerca scientifica secondo direttrici
di indagine che necessitano di adeguati impulsi di
sviluppo.
Tale centro ospedaliero, nelle sue varie componenti
strutturali e gestionali, può essere delineato sinteticamente come
segue:
SEDE:
Da ubicarsi nel territorio del comune di Saint-Vincent e quindi
in una posizione ottimale sia per i collegamenti all'interno dei
servizi regionali, sia per la facilità di comunicazioni con la zona
dell'alto Canavese e, attraverso di essa, con altre regioni
dell'Italia settentrionale. In considerazione della stretta
attinenza fra le future competenze del Centro e le odierne attività
di termalismo medico esercitate presso il locale stabilimento,
sembra opportuno che il Centro medesimo sorga nelle immediate
vicinanze delle terme, di cui è destinato ad incorporare i servizi
secondo un programma di integrazione funzionale tra il trattamento
medico e chirurgico delle affezioni gastroenterologiche acute e la
fase riabilitativa, destinata a completare il quadro
terapeutico.
D
IMENSIONI:
Atteso il livello di alta selettività del Centro non soltanto
dal lato scientifico ma anche da quello assistenziale, la capacità
ricettiva dell'insediamento può essere contenuta entro il limite
degli 80 posti letto circa di degenza tradizionale, nonché di
ulteriori 20 posti letto da adibire ad ospedale diurno. A ciò si
debbono aggiungere idonei spazi destinati ad ospitare sia i servizi
diagnostici, con particolare riguardo ai laboratori, sia le
attività di ricerca e di aggiornamento con tutto il necessario
corredo di aule, biblioteche, archivi ecc.. L'Ordine Mauriziano è
disponibile, sotto questo profilo, ad elaborare gli opportuni
progetti di massima.
ATTREZZATURE E PERS
O
NALE
Il carattere specialistico del Centro rende necessaria una
dotazione strumentale di alto livello qualitativo ed il suo
continuo aggiornamento in rapporto al costante divenire delle
acquisizioni tecnologiche. A tale riguardo, in sede di
approfondimento del progetto, dovranno essere predisposti i piani
di base per la strumentazione diagnostica, terapeutica e di ricerca
corredati dai necessari parametri di costo in termini di conto
capitale ed oneri di gestione. Analogo programma dovrà essere
formulato per ciò che concerne le tabelle organiche del personale
dipendente, tenendo conto delle peculiari esigenze del Centro in
rapporto ai protocolli operativi. E' sin d'ora opportuno
sottolineare che dette tabelle potranno discostarsi dai parametri
comunemente applicati per i normali stabilimenti ospedalieri, in
quanto dovranno corrispondere ad esigenze di elevata
professionalità multidisciplinare in misura superiore alla
media.
E' inoltre da sottolineare l'esigenza che il Centro possa essere
regolato da norme che gli consentano, all'occorrenza, il ricorso a
consulenze scientifiche esterne specialmente per quanto attiene ai
settori della didattica e della ricerca.
STRUTTURA
Il Centro si articola prevalentemente in un insieme di attività
mediche costituenti un "Dipartimento per lo studio e la cura della
malattie dell'apparato digerente, del fegato e nutrizionali ".
L'organizzazione terapeutica di base si incentra pertanto in un
reparto di gastroenterologia medica ed in un reparto di Chirurgia
digestiva. Ad essi si aggiunge, con finalità sia di cura che di
ricerca una sezione di dietologia e scienza della nutrizione.
Completano il quadro assistenziale i servizi diagnostici di
radiologia, ecotomografia ed altre indagini strumentali, fra loro
riuniti in una specifica "area delle immagini", nonché il servizio
di anestesia e rianimazione organicamente collegato all'attività
operatoria. Un cenno particolare merita infine il Laboratorio di
Analisi. In rapporto alla duplice vocazione
assistenziale-scientifica dell'Istituto il Laboratorio assume un
ruolo di eccezionale rilievo nell'organigramma: da un lato,
infatti, esso garantisce il necessario corredo diagnostico mediante
tutti gli accertamenti di natura chimico-clinica e vari
indispensabili all'impianto terapeutico, dall'altro lato si
proietta nel campo della ricerca bromatologica così da fornire il
necessario supporto agli studi sulla prevenzione delle patologie
digestive collegate a fattori di ordine alimentare.
Dal nucleo centrale del dipartimento derivano due branche di
attività organicamente collegate ai settori di base propri del
Centro. La prima di esse è finalizzata a completare i trattamenti
medici e chirurgici mediante le opportune cure riabilitative e
l'apporto del termalismo medico che si avvale, come già precisato,
dello stabilimento in funzione sul luogo ormai da decenni. La
seconda è destinata alla ricerca ed alla prevenzione secondo una
schema che si presenta, almeno nel territorio dell'Italia
settentrionale, con caratteri di originalità che la rendono
scientificamente interessante. In termini di larga massima la
direttrice di studio è orientata sulle cause nutrizionali prossime
e remote delle affezioni dell'apparato digerente; scopo della
ricerca è pertanto l'individuazione e lo studio dei rapporti
diretti o indiretti di causalità fra le abitudini alimentari
riferite al territorio e le malattie che possono derivare dagli
errori, disarmonicità e discrasie che su tali abitudini gravano con
il peso della tradizione. E' perciò evidente che tale ricerca
assume sin dall'inizio un carattere polivalente che affianca alla
consueta presenza medica quella di altre discipline impegnate in
vari settori sociologici ed antropologici.
E' altrettanto evidente che l'argomento necessita di
illustrazioni maggiori e più puntuali di quelle che è possibile
delineare nelle presenti sommarie note: appare quindi necessario
corredare il programma, anche in questa prima fase di ipotesi con
documenti specialistici che valgono ad inquadrare il campo delle
progettate ricerche entro i dovuti limiti di scrupolosità
scientifica e di attendibile operativa.
DATI FINANZIARI E GESTIONALI
Occorre precisare che il Centro di Saint-Vincent, una volta
realizzato e messo in funzione, è parte integrante del patrimonio
dell'Ordine Mauriziano che ne cura in via esclusiva anche la
gestione. Tale principio deriva in via primaria dall'accordo con la
Regione valdostana, che prevede il trasferimento definitivo alla
Regione stessa dell'attuale stabilimento ospedaliero di Aosta.
Ciò premesso, l'individuazione dei fondi di finanziamento -
tanto in sede di impianto che in quelle di conduzione - deve tenere
conto del più volte ricordato carattere ultraregionale delle
attività di ricerca che si aggiungono alle prestazioni diagnostiche
e terapeutiche aventi, per contro, un preminente interesse
locale.
Per quanto concerne l'onere di realizzazione dell'istituto,
comprendente la parte edilizia, gli impianti e le attrezzature, il
conto capitale può essere alimentato da contributi dell'Ordine
della Regione e del Fondo Sanitario. Come è noto, l'attuale regime
transitorio di intese tra le parti prevede che la Regione versi
all'Ordine Mauriziano un indennizzo annuo per l'occupazione
dell'Ospedale di Aosta (Deliberazione del Consiglio regionale n°
385/VIII, del 28.2.1984).
Tale indennizzo, attualmente dell'ordine di £. 686.700.000
circa, dovrà continuare ed essere erogato sino a che gli accordi
provvisori saranno sostituiti da quelli definitivi, e cioè sino al
momento dell'entrata in funzione del nuovo Centro. L'Ordine è
disponibile a destinare l'indennizzo alla realizzazione della
iniziativa; in considerazione del lasso di tempo previsto per la
realizzazione dell'opera (e che appare ragionevole valutare in
circa 7 anni) il contributo mauriziano acquista una notevole
consistenza soprattutto se si riterrà possibile una sua
capitalizzazione anticipata.
Un'altra rilevante aliquota dell'onere sarà coperta dalla
Regione Valle d'Aosta, mediante il conferimento del valore di
acquisto dell'Ospedale di Aosta (che secondo le indicazioni del
locale U.T.E. ascende a £. 13 miliardi circa) la cui somma sarà
reperita nell'ambito della assegnazione della quota del Fondo
Sanitario Nazionale spettante alla Regione, nonché attingendo al
Fondo investimenti del Servizio Sanitario Nazionale, che per quanto
concerne la Regione Valle d'Aosta mantiene aperta una disponibilità
di intervento, prevista nel bilancio triennale in corso. Per quanto
attiene alle spese correnti, il Centro di St. Vincent opererà nei
settori terapeutici in regime di convenzione tra l'Ordine
Mauriziano e la Regione, in analogia a quanto si sta perfezionando
nel territorio piemontese, ove l'Ordine è presente con quattro
stabilimenti ospedalieri. Le attività di studio, di ricerca e di
insegnamento, in quanto componenti di un programma di interesse
generale, potranno invece trovare il loro finanziamento mediante
riferimenti specifici a livello centrale. L'impegno finanziario
previsto dal fondo Sanitario per la ricerca finalizzata, gli
stanziamenti programmati del C.N.R. e del fondo I.M.I., le risorse
di investimenti del Ministero per la ricerca scientifica
costituiscono altrettante possibilità di intervento in grado di
assicurare con le necessarie e preventive verifiche l'avvio ed il
completamento dei piani di lavoro. Anche sotto questo aspetto, come
già rilevato per i contenuti scientifici del programma, è tuttavia
necessaria l'acquisizione di elementi concreti di fattibilità che
siano in grado di conferire al presente protocollo di massima il
carattere di una proposta realistica ed attendibile.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
On a déjà discuté longtemps du problème
de l'Ordre Mauricien et du rapport entre la Région et l'ordre même.
En effet, au moment où l'on avait approuvé la loi 233, on avait
prévu à l'article 80 la possibilité d'arriver à des accords et déjà
avec la délibération n. 102 du 25 février 1981 on avait prédisposé
un accord avec l'Ordre Mauricien en prévoyant soit la possibilité
de construire une clinique spécialisée à Saint-Vincent soit la
possibilité de l'acquisition définitive de la part de la Région de
l'immeuble de propriété de l'Ordre Mauricien même. Cette
délibération, qui avait été approuvée par le "Coordinamento",
n'avait pas été appuyée par le Ministère compétent.
On avait quand même procédé sur la base de cet accord et, la
suite de ces pourparlers, il y avait eu de la part de
l'Administration Régionale un accord pour régler un contrat de
location du bâtiment même. En effet, dans de différentes
délibérations du Conseil, on prévoit de payer à l'Ordre Mauricien
la somme due. Ensuite, en tenant compte du fait que, s'il y a la
nécessité de décider sur la restitution définitive de l'immeuble
sur la base des sentences du TAR rappelées dans la délibération
même, où l'on avait reconnu que le propriétaire de l'immeuble était
l'Ordre Mauricien, alors il est indispensable d'approuver cet
accord afin qu'il n'y ait plus de problèmes à ce sujet.
Je pense que, par rapport à la délibération n. 5 de l'année
1981, il y a une différence substantielle. A ce temps-là, on
prévoyait de faire un accord, en tenant compte des difficultés du
moment, pour modifier les prévisions du Plan Sanitaire National,
qui n'a jamais été approuvé. On demandait en effet à l'Etat d'avoir
la possibilité de dépasser le numéro de places de lits requises par
chaque région (pour nous le pourcentage du 6 pour mille avait déjà
été dépassé). C'était donc indispensable d'arriver encore à un
accord préalable avec les Ministères compétents, celui de la Santé
et celui des Intérieurs, pour avoir la possibilité de créer de
nouvelles places de lits à Saint-Vincent. A ce sujet, comme j'ai
dit tout à l'heure, il y avait eu un refus de la part du Ministère
compétent.
A présent cet accord a l'approbation des Ministères, par
conséquent il y a des changements de situation, le discours étant
centré sur une spécialisation offerte par les thermes de
Saint-Vincent, spécialisation toute particulière dans le domaine de
l'apparat gastro-intestinal. A ce but c'est nécessaire de prévoir
un bâtiment d'un numéro réduit de lits (à peu près 80 lits) afin de
pouvoir profiter de la possibilité qu'on nous offre de revitaliser
la localité même de SaintVincent, en lui donnant en même temps un
bâtiment qui est à la disposition des valdôtains, tout en étant de
propriété de l'Ordre Mauricien.
On a prévu les différentes étapes selon lesquelles nous devrons
arriver à cet accord définitif (et il est important que cet accord
soit signé d'ici demain par la Région et le Mauricien pour avoir la
possibilité de repousser l'"ingiunzione" faite par le Tribunal de
redonner à l'Ordre Mauricien l'immeuble).
Il y a aussi de différentes relations qui nous ont suggéré cette
interprétation. En effet, une étude faite par Beretta Anguissola,
un expert dans ce domaine, dit que c'est un projet réalisable et
qu'il est important d'avoir dans ce secteur un bâtiment tel que
celui de Saint-Vincent, de propriété de l'Ordre Mauricien, car
c'est un bâtiment toujours à disposition soit des valdôtains soit
des habitants des régions limitrophes. Avec cet accord, on pourra
arriver à avoir définitivement la propriété de l'hôpital
d'Aoste.
Pour la construction on prévoit l'apport de l'Etat grâce au
déplacement des fonds de la part du Ministère de la Santé pour
cette nouvelle construction. Au point 4 de la délibération même,
nous disons clairement que dans le délai du 30 novembre on devra
fixer les temps pour l'acquisition du terrain. A ce sujet, on a
parlé avec la Commune de Saint-Vincent qui est favorable à ce type
d'installation et a déjà prévu le terrain et même l'utilisation la
plus favorable des thermes qui, à présent, ont des difficultés de
gestion.
Je pense que le Conseil voudra bien approuver cette
délibération. Si quelqu'un a remarqué que la relation est un peu
longue, il peut prendre connaissance de la relation même faite par
Beretta Anguissola pour l'utilisation de ce nouveau bâtiment, que
j'ai ici.
PRESIDENTE:
Ha chiesto la parola il Consigliere Mafrica;
ne ha facoltà.
MAFRICA (P.C.I.):
Il nostro gruppo non è molto d'accordo
su questo provvedimento per questioni sia di metodo sia di
contenuto.
Questioni di metodo: c'è stato consegnato questo protocollo
d'intesa tra la Regione e il Mauriziano un paio di giorni fa;
ovviamente il tempo a disposizione per verificare e controllare le
diverse parti del documento, non è stato molto. Io non riesco a
capire perchè si debba sempre aspettare il giorno prima
dell'udienza in tribunale per portare in Consiglio il documento da
approvare. Se non si poteva portare quindici giorni prima, si
poteva chiedere un rinvio dell'udienza del Tribunale
Amministrativo
.....INTERRUZIONE.....
arriviamo comunque a discutere sempre con l'acqua alla gola. Il
Presidente della Giunta parla adesso di posizione dei ministeri e,
allegate a questo documento, questioni che riguardano i ministeri
non ce ne sono. Dobbiamo credere al Presidente della Giunta sulla
parola. Nel documento si parla di Ministero della Sanità mentre il
Ministero dell'Interno non viene mai citato neppure una volta.
Quindi il Ministero dell'Interno, che ha la sua parte di vigilanza
e di tutela sull'Ordine Mauriziano, è stato coinvolto in questo
accordo; però dagli atti non risulta. La questione di metodo
riguarda quindi il modo di portare in Consiglio i provvedimenti:
per mesi e mesi discutiamo interpellanze, interrogazioni e mozioni
e non ci sono provvedimenti di alcun rilievo presentati dalla
Giunta, poi, improvvisamente, pochi giorni prima della scadenza del
mandato della Giunta e delle ferie estive, arriva tutto assieme e
non si da al Consiglio la possibilità di approfondire gli
argomenti.
Passiamo al problema del contenuto. Questo documento ripete
fondamentalmente quello che è stato approvato tre anni fa ma è
altrettanto nebuloso per quanto riguarda i finanziamenti. Il
documento di tre anni fa stabiliva, che la Regione doveva
attribuire all'Ordine Mauriziano 3 miliardi per l'ospedale di
Aosta, adesso la quota è stata portata a 13 miliardi. Tuttavia,
rispetto ad allora, per quanto riguarda la possibilità concreta di
costruire un nuovo ospedale a Saint-Vincent, le indicazioni
finanziarie non sono più precise. Si dice che l'ospedale di
Saint-Vincent svolgerà attività nel settore di cura delle malattie
dello stomaco e del fegato e farà attività di ricerca sulla
nutrizione. Le spese correnti per la gastroenterologia saranno, in
poche parole, attraverso una convenzione, a carico del fondo
sanitario attribuito alla Valle d'Aosta; mentre le spese di ricerca
dovranno essere reperite attraverso contributi del Centro Nazionale
delle Ricerche o altri centri.
A me sembra che tutto rimanga molto nel vago e che rispetto al
documento dell'81, non si siano fatti dei grandi passi in avanti.
Quali sono gli accordi precisi presi tra la Regione e il Ministero
della Sanità per quello che riguarda le spese di costruzione
dell'ospedale e per quello che riguarda le spese della futura
gestione? Questo è un problema.
Riusciremo a superare lo scoglio per ciò che riguarda
eventualmente il personale? Esiste già il problema del personale,
esistono degli impedimenti anche per il personale dell'Ospedale
Regionale, che valgono anche per questo tipo di intervento.
A noi sembra che questo provvedimento sia molto generico, molto
nebuloso e temiamo che faccia la fine di quello che era già stato
approvato nel 1981, di cui poi si sono perse le tracce. Allora era
stato presentato come il documento conclusivo, che metteva fine ad
una vertenza che durava da anni; poi non si è più saputo niente.
Noi vorremmo quindi, se possibile, delle ulteriori assicurazioni e
comunque non siamo favorevoli a questo modo di lavorare, che toglie
al Consiglio ogni possibilità di un maggiore approfondimento.
Non siamo favorevoli a questo tipo di impostazione che lascia
tutto molto nel vago, rinvia a finanziamenti che sono solo
probabili e alla possibilità di utilizzare una struttura con
personale che neppure l'ospedale pubblico riesce ad avere e quindi
non vediamo come il documento possa essere accettato così come è
formulato.
PRESIDENTE:
ha chiesto la parola il Consigliere Torrione;
ne ha facoltà.
TORRIONE (P.S.I.):
La nostra impostazione diverge un
pochino da quella espressa adesso dal collega Mafrica.
Noi, in linea di massima, siamo favorevoli a questo tipo di
accordo perchè ci sembra che possa mettere la parola fine su un
argomento che ha travagliato la vita della nostra Regione e ha
turbato certi rapporti in un settore delicato come quello della
tutela della salute della nostra collettività. Riteniamo che la
soluzione individuata in questo protocollo di accordo vada nel
senso giusto perchè la costruzione di un nuovo ospedale altamente
specializzato in Valle d'Aosta, credo che sia un fatto positivo,
soprattutto se avrà le caratteristiche dell'alta
specializzazione.
La cosa che più mi alletta (mi dispiace soltanto che non sia
presente l'Assessore Borbey) è che la costruzione dell'ospedale si
collega strettamente al discorso delle terme. E' una considerazione
che avevamo già fatto ma non avevamo trovato riscontro; adesso
invece vedo che viene puntualmente ripresa. Il fatto ha un suo
significato anche per altri risvolti, perchè la costruzione di una
struttura e di un'attrezzatura simile, può portare in quel di
Saint-Vincent anche un certo tipo di turismo.
La parte un pochino più debole è forse quella dei finanziamenti.
Non sto a ripetere quello che ha già detto il Consigliere Mafrica,
però c'è da tenere presente, e su questo argomento chiederei alcune
precisazioni da parte del Presidente della Giunta, il problema del
personale, che travaglia già le attuali strutture ospedaliere in
funzione nel nostro capoluogo regionale. Si dice che il nuovo
centro dovrebbe essere gestito interamente dall'Ospedale
Mauriziano. Però su questo argomento ci dovrebbero essere alcune
assicurazioni che garantiscano il reclutamento del personale in
loco e per questo bisognerebbe mettere in atto una serie di
iniziative, rifacendosi alla legge sulla formazione professionale,
che vadano in questo senso e che conseguano questo obiettivo.
Ci auguriamo quindi che il centro abbia una realizzazione più
celere del centro di Beauregard, perchè se no nel frattempo
l'eventuale personale potrebbe invecchiare. Se l'attuazione del
centro avrà tempi brevi si dovrà tenere conto di questo dato
importante sia sul piano occupazionale, sia sul piano della
specializzazione del personale. Essendo la struttura ad alta
specializzazione, è chiaro che richiederà personale altamente
qualificato e con una professionalità specifica.
Noi voteremo pertanto a favore del provvedimento, sperando che
le modeste raccomandazioni che abbiamo fatto, soprattutto sul
reclutamento e sulla specializzazione del personale, trovino da
parte del Presidente della Giunta, che sappiamo sensibile a questi
problemi, un riscontro positivo. Grazie.
PRESIDENTE
: Ha chiesto la parola il Consigliere Lanivi;
ne ha facoltà.
LANIVI (Féd. D.P.-U.V.P.):
Il nostro voto favorevole a
questo provvedimento è accompagnato da una raccomandazione e da
alcune considerazioni.
Ci sta bene che a Saint-Vincent si crei una struttura
ospedaliera che valorizzi le Terme e che rilanci in quella
cittadina una ricchezza locale. Le preoccupazioni derivano, e per
questo rivolgiamo alla Giunta una particolare raccomandazione, dal
fatto che, siccome per la gastroenterologia esiste anche una
divisione dell'Ospedale Regionale, non si crei una specie di
situazione di concorrenzialità o comunque di privilegio da parte
del privato in questo particolare settore.
Quindi, le considerazioni che voglio fare, sono queste: che
l'ospedale o la struttura ospedaliera che si verrà a creare a
Saint-Vincent, sia una struttura chiaramente indirizzata alla
valorizzazione delle Terme di Saint-Vincent e delle sue proprietà
curative, e nel futuro non vada a incidere in qualche modo
sull'efficienza e sull'occupazionalità della gastroenterologia,
così com'è prevista attualmente, nell'Ospedale Regionale.
PRESIDENTE
: Ha chiesto la parola il Consigliere Millet;
ne ha facoltà.
MILLET (P.C.I.):
Io vorrei solo chiedere un chiarimento.
Nell'81 la valutazione dello stabilimento Mauriziano di Aosta è
stata di 6 miliardi, oggi noi vediamo che la valutazione
dell'U.T.E. è di 13 miliardi. Sono passati 3 anni, però a noi non
risulta che il Mauriziano abbia fatto lavori di manutenzione. Noi
vorremmo conoscere i motivi di questa diversa valutazione perchè la
Regione ha impegnato un capitale non indifferente nella costruzione
e ristrutturazione dell'Ospedale Regionale.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
J'avoue qu'en effet on espérait porter
à l'attention du Conseil cette délibération bien avant
qu'aujourd'hui. Il y a eu malheureusement des difficultés pour les
rencontres entre les représentants des Ministères à Rome et ceux de
la Région et de l'Ordre Mauricien. Cela a différé le tout et nous a
fait arriver à cette date avant de définir un protocole d'entente.
Je sais que le problème est très important et vous pouvez
comprendre ce qui se passera si demain le Tribunal nous obligera à
rendre le bâtiment à l'Ordre Mauricien. Ça impliquerait tout de
même la question de la gestion et de tout ce qui s'appuie sur la
gestion même. C'était donc indispensable d'arriver à cet accord,
mais c'était mieux d'y arriver en laissant un peu plus de temps au
Conseil pour discuter et pour vérifier certains délais.
Quant aux différences entre la délibération approuvée en 1981 et
celle que nous approuvons aujourd'hui, on peut remarquer qu'elles
sont motivées par le Centre des Recherches et par les liens qui
peuvent s'établir entre les Universités et les centres mêmes des
différentes régions.
Quant au fond sanitaire il faut tenir compte qu'il y a une
partie du budget liée à ces expertises qui sont faites à un certain
niveau. C'est dans cette optique qu'on prévoit un nouveau bâtiment
à Saint-Vincent. Donc il ne s'agit pas d'une clinique privée qui
peut faire concurrence à l'hôpital (je dis cela pour répondre aux
difficultés prévues par le Conseiller Lanivi à propos de ce nouveau
bâtiment). C'est dans un but différent qu'on crée ce nouveau
département à l'intérieur de cette nouvelle construction (au
contraire de ce qui se passe normalement à l'intérieur de l'hôpital
même). Ce n'est pas donc une concurrence entre l'institution privée
et celle publique, car cette nouvelle institution a la fonction
d'intégrer la structure même.
En effet, voilà la relation (je vais lire seulement la première
partie): "La finalità unica del dipartimento è rappresentata dalla
promozione della ricerca biologica-fisiopatologica-chimica relativa
all'apparato digerente, in special modo in rapporto agli aspetti
nutrizionali, tendente a promuovere quindi ricerche di ordine
biochimico, traumatologico, farmacologico, epidermologico anche di
natura etnologica-ambientale e clinicofinalizzata. L'esposizione
umana a mutagini ambientali avviene attraverso le vie più
disparate. Per quanto riguarda le malattie dell'apparato digerente,
esse sono malattie a genesi multifattoriale; il vettore più
importante è rappresentato dalla catena alimentare. La stragrande
maggioranza degli alimenti in commercio, sotto forma di migliaia di
articoli, ha subito a qualche livello trattamenti vari come
l'irradiazione, l'essiccazione, il congelamento, il riscaldamento e
soprattutto le addizioni chimiche. E' stato calcolato che più di
2000 composti chimici fanno parte integrante degli alimenti come:
conservanti, preservanti, coloranti, aromatizzanti, polluttanti
ambientali e come residui di trattamento durante la crescita di
animali e la coltura di piante.
Il tentativo di decifrare le complesse relazioni esistenti tra
diete e comparse di patologie del digerente potrebbe essere da
parte dei ricercatori un filone di particolare importanza, basato
sull'identificazione e la quantificazione di mutagini
identificabili. Gli studi epidemiologici in questo senso potrebbero
abbracciare, oltre che tutta la patologia delle malattie
dell'apparato digerente e del fegato, una vasta zona di molti
fattori ambientali che spiegherebbero l'insorgere di una certa
patologia regionale." D'après ces éclaircissements on voit qu'il
n'y a pas de danger d'avoir une concurrence entre le département de
l'hôpital et ce nouveau département.
En ce qui concerne le financement (on le dit dans la
délibération même on prévoit un système qui le lie au Fond
Sanitaire National. Voilà comment: le prix serait d'abord donné à
la Région et la Région le donnerait à l'Ordre Mauricien, en tenant
compte de l'évaluation faite par l'U.T.E. En effet, dans un premier
temps on pensait que c'était à la Région de payer à l'Ordre
Mauricien un certain prix correspondant à la valeur du bâtiment; il
y a eu une évaluation faite à ce temps-là par l'Administration
Régionale même, évaluation qui était de 6 milliards et 700 millions
à peu près, bien différente de l'évaluation faite par l'U.T.E. On
pensait faire une évaluation sommaire car l'évaluation correcte
aurait été celle de l'U.T.E. C'est donc à cette évaluation que nous
nous référons dans cette délibération. L'autre partie du
financement serait constitué par la capitalisation du prix du loyer
que nous payons chaque année, correspondant à 700 millions. Ce
serait de l'argent déjà à disposition pour la construction de ce
bâtiment.
Pour la question du personnel, il y a deux problèmes: celui du
personnel spécialisé (à ce propos, on devra contrôler le personnel
à disposition dans notre Région) et celui du personnel prévu dans
la gestion normale, qui pourrait tout tranquillement être retrouvé
parmi les travailleurs de notre Région.
Quant à la gestion, elle serait faite par l'Ordre Mauricien:
elle ne serait pas soumise à l'Unité Sanitaire Locale; donc, elle
ne serait pas régionale. Les frais seront prévus dans le budget de
l'Ordre Mauricien; après on pourrait faire des conventions et,
selon l'utilisation de ce bâtiment, faite par le Centre des
Recherches, la Région payera les frais dus.
Voilà les difficultés eues pour arriver à cet accord et, en
plus, chaque fois qu'on prévoyait un protocole, il fallait
l'analyser préalablement avec le Ministère compétent, sans qu'il y
ait un avis écrit, car les représentants du Ministère qui ont
participé directement ne peuvent pas écrire sur un accord dont ils
n'ont pas la compétence, l'accord étant, selon l'article 80, fait
par la Région et l'Ordre Mauricien. Eux, ils doivent se prononcer
pour ou contre après, mais préalablement ils l'ont déjà vu, ils
l'ont discuté et ils se sont déclarés d'accord. Malheureusement ils
n'ont pas pu mettre par écrit leur avis favorable.
En tenant compte des considérations que je viens de faire, je
retiens qu'on peut approuver cette délibération.
PRESIDENTE:
Ha chiesto la parola per dichiarazione di
voto il Consigliere Mafrica; ne ha facoltà.
MAFRICA (P.C.I.):
Noi ci rendiamo conto che, essendoci
questo ricatto permanente da parte dell'Ordine Mauriziano che vuole
tornare in possesso di una struttura che ormai ha abbandonato da 14
anni, si possa cercare qualche soluzione, anche se molto incerta e
dal futuro ancora da verificare.
Ci sembra che effettivamente questo protocollo lasci nel vago
troppe cose. Dice il Presidente che è stato discusso con i
Ministeri della Sanità e anche con quello dell'Interno: noi ci
auguriamo che questa volta, pur non essendo d'accordo sul
provvedimento, la fiducia che il Presidente della Giunta ripone nei
funzionari dei Ministeri trovi poi riscontro quando il discorso
arriverà a livello politico, perchè oltre che la Giunta anche i
Governi sono provvisori.
Rimane il fatto che tutto questo provvedimento è fondato su
un'ipotesi che non ha, dietro per il momento, nulla di concreto;
l'unica cosa concreta sono i soldi che la Regione da come affitto
al Mauriziano: 686 milioni che ogni anno la Regione paga e che il
Mauriziano si impegna ad usare nella costruzione. Gli altri 13
miliardi dovranno essere istituiti e inseriti nella quota del Fondo
sanitario che verrà alla Regione e questo non sappiamo se avverrà.
Non si sa come sarà possibile finanziare la ricerca.
La nostra preoccupazione è che si faccia, come temeva in qualche
modo il Consigliere Lanivi, una struttura che di fatto sarà una
clinica privata pagata dalla Regione, che avrà i suoi 300
dipendenti pagati attraverso una convenzione e che non farà della
ricerca, perchè non otterrà i finanziamenti, ma che graverà sul
bilancio dell'Unità Sanitaria Locale, per permettere all'Ordine
Mauriziano di essere presente in due Regioni. Ora, questo Ordine
Mauriziano quando è sorto aveva una sua validità; faceva delle
opere di assistenza ai poveri. Adesso mi sembra un po'
anacronistico e, anche se è riconosciuto dalla Costituzione, non
vediamo perchè si debba continuare a mantenere in condizioni di
sopravvivenza per un organismo che non ha più nessuna reale
funzione.
I problemi dell'Ospedale di Aosta si sposteranno sul futuro
ospedale di Saint-Vincent, nel quale avremo una serie di difficoltà
che graveranno comunque sul bilancio della Regione.
PRESIDENTE:
Se nessuno chiede la parola pongo in
votazione la delibera in oggetto.
ESITO DELLA VOTAZIONE
Presenti: 28
Votanti: 28
Favorevoli: 21
Contrari: 7
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK