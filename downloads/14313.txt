Consiglio Regionale della Valle d'Aosta - Oggetto del Consiglio n. 836 del 21 luglio 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque minerali e termali
Precedente
Successivo
Resoconto integrale del dibattito dell'aula
Oggetto del Consiglio n. 836 del 21 luglio 1994 - Resoconto
OGGETTO N. 836/X - Rinnovo per la durata di anni dieci e
ridelimitazione della concessione della sorgente di acqua minerale
denominata "Moron" a favore del Comune di Saint-Vincent.
Deliberazione - Il Consiglio
Tenuto presente che:
Con domanda in data 26 luglio 1993, a modifica della domanda in
data 25 novembre 1992 il Comune di Saint-Vincent ha chiesto alla
Amministrazione regionale il rinnovo della concessione mineraria di
acqua minerale denominata "Moron" sita nel territorio del Comune di
Saint-Vincent;
Della presentazione della domanda è stato inviato avviso, con
una copia del piano topografico, al Comando Militare Territoriale
di Torino ai sensi dell'articolo 5 della legge mineraria 29 luglio
1927 n. 1443;
É stato dato avviso al pubblico mediante pubblicazione della
domanda all'Albo Pretorio del Comune di Saint-Vincent e inserzione
della stessa nel F.A.L. della Valle d'Aosta;
Con note n. 6368/5, n. 6372/5 e n. 6374/5 in data 26 agosto 1993
è stata data notizia della presentazione della domanda ai
corrispondenti Assessorati, Assessorato all'industria, commercio e
artigianato, Assessorato dell'ambiente, territorio e trasporti,
Assessorato del turismo, sport e beni culturali e all'Assessorato
dell'agricoltura, forestazione e risorse naturali;
Con nota 26 agosto 1993 n. 6373/5 è stata data notizia al
Distretto Minerario di Torino e successivamente all'Ufficio
regionale di Polizia Mineraria;
Contro l'istanza, in sede di pubblicazione all'Albo Pretorio del
Comune di Saint-Vincent e di inserzione sul Foglio Annunzi Legali
della Regione, non sono state prodotte opposizioni;
L'autorità militare con foglio n. 26 ottobre 1993 n° FR/706 ha
inviato il proprio nulla osta per il rinnovo della concessione di
cui trattasi;
Gli assessorati interpellati hanno comunicato di non avere
particolari osservazioni da rilevare;
Constatata la continuità del bacino utile del giacimento di
acque minerali, in virtù dello studio di dettaglio relativo al
bacino idrogeologico ed alla relazione geomineraria ed
idrogeologica, a firma del prof. dott. Pietro Bruno Celico, si è
provveduto all'ampliamento e alla conseguente rideterminazione e
ridelimitazione, con verbale in data 22 aprile 1994, dell'area
interessata dalla concessione (ha. 527 ettari
cinquecentoventisette) per un più razionale e corretto esercizio
minerario;
Per l'Ufficio miniere e cave e polizia mineraria
dell'Assessorato dei Lavori Pubblici, anche in considerazione dei
pareri acquisiti, non vi sono elementi ostativi al rinnovo della
concessione mineraria denominata "Moron".
Visto il R.D. 29 luglio 1927, n. 1443;
Visto lo Statuto speciale per la Valle d'Aosta promulgato con
legge costituzionale 26 febbraio 1948, n. 4;
Vista la legge regionale 8 febbraio 1958, n. 1 recante norme per
la ricerca e la coltivazione delle miniere in Valle d'Aosta;
Visto il D.P.R. 28 giugno 1955, n. 620;
Visto il D.P.R. 27 dicembre 1985, n. 1142;
Preso atto di quanto riferito dall'Assessore Ferrero;
Visto il parere favorevole rilasciato dal dirigente del Servizio
assetto e tutela del territorio dell'Assessorato dei LL.PP., ai
sensi del combinato disposto dell'articolo 72 della legge regionale
n. 3/1956 e successive modificazioni e dell'articolo 21 della legge
regionale n. 18/1980 e successive modificazioni, in ordine alla
legittimità della presente deliberazione;
Visto il parere della II Commissione consiliare permanente;
Delibera
1) di approvare il rinnovo, a favore del Comune di Saint-Vincent
per la durata di anni 10 (dieci), a decorrere dal 3 ottobre 1992,
previo aumento dell'area da ha. 463 a ha. 527 (ettari
cinquecentoventisette), la concessione della sorgente di acqua
minerale denominata "Moron" sita in Comune di Saint-Vincent,
rilasciata dal Comune stesso per la durata di anni trenta con D.M.
3 ottobre 1932 e rinnovata per ulteriori anni trenta con D.M. 18
settembre 1970;
2) di approvare la nuova delimitazione dell'area della
concessione di cui trattasi, di ha. 527 (ettari
cinquecentoventisette) segnata con linea rossa continua sul piano
topografico e descritta nel verbale di delimitazione nelle premesse
citato; piano e verbale da allegare al decreto, di cui al
successivo punto 3), perché ne formino parte integrante;
3) di approvare l'emanazione, da parte del Presidente della
Giunta regionale, del decreto di rinnovo della concessione di cui
trattasi contenente le seguenti disposizioni ed obblighi:
Il Comune concessionario è tenuto:
a) a inviare, entro il 31 dicembre di ogni anno, all'Ufficio
miniere e cave e Polizia Mineraria dell'Assessorato dei lavori
pubblici:
1) un rapporto sui procedimenti dei lavori di coltivazione, di
recupero ambientale nell'intera area della concessione sunnominata,
nonché sui risultati ottenuti e sull'andamento generale della
propria attività;
2) il programma dei lavori di coltivazione e di recupero
ambientale per l'anno successivo, di cui al R.D.L. 15 giugno 1936,
n. 1347, convertito nella legge 25 gennaio 1937, n. 218, alla legge
30 luglio 1990, n. 221, e nel rispetto delle norme tecniche
contenute nel D.M. 11 marzo 1988, n. 47;
b) a fornire ai funzionari dell'Ufficio miniere e cave e Polizia
Mineraria dell'Assessorato dei lavori pubblici tutti i mezzi
necessari per visitare i lavori ed a comunicare le notizie, i dati
statistici e le indicazioni che venissero richieste;
c) ad attenersi a tutte le disposizioni di legge ed alle
prescrizioni che venissero comunque impartite dall'Ufficio miniere
e cave e Polizia Mineraria dell'Assessorato dei lavori
pubblici;
d) a corrispondere allo Stato il diritto annuo anticipato di
lire 10.118.400 (diecimilionicentodiciottomilaquattrocento), pari a
lire 19.200 per ogni ettaro o frazione di ettaro compresi nell'area
della concessione, nonché la tassa di concessione governativa di
lire 1.200.000 (unmilioneduecentomila) prevista dalla voce n. 102
del D.P.R. 26 ottobre 1972, n. 641 e successive modifiche e
l'imposta di bollo dovuta ai sensi dell'articolo 6 della tariffa I
allegata al D.P.R. n. 642/72 e successive modificazioni e
integrazioni;
e) a far pervenire all'Amministrazione regionale, Ufficio
miniere e cave e Polizia Mineraria dell'Assessorato dei lavori
pubblici, entro tre mesi dalla data di notifica del presente
decreto, copia autentica di avvenuta trascrizione del decreto
stesso all'Ufficio dei Registri Immobiliari;
f) ad osservare tutti gli obblighi stabiliti con il D.M. 3
ottobre 1932 e il D.M. 18 settembre 1970 nelle premesse citate, i
quali si intendono qui integralmente trascritti;
4) di sottoporre la presente deliberazione al controllo della
Commissione di Coordinamento, ai sensi e per gli effetti
dell'articolo 8, lettera d), del decreto legislativo 22 aprile
1994, n. 320.
Presidente
-
La parola all'Assessore
dei lavori pubblici, Ferrero.
Ferrero (Ass.tec.) -
C'è una concessione perpetua
per la sorgente di acqua minerale "Fons Salutis" che ha però una
portata d'acqua limitata, quindi la sorgente "Moron" rappresenta
un'area di estensione di protezione di "Fons Salutis". La
concessione era stata data negli anni '30 per un periodo
trentennale, poi è stata rinnovata, e sulla base della normativa
più recente si propone il rinnovo per 10 anni con decorrenza
dall'ottobre 1992; in più si propone un aumento dell'area da ettari
463 a ettari 527, sulla base di un studio del Comune di
Saint-Vincent.
Segnalo inoltre che il diritto annuo viene corrisposto allo
Stato.
Presidente -
Passiamo alla votazione della
deliberazione in oggetto.
Presenti, votanti e favorevoli: 24
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK