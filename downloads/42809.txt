Consiglio Regionale della Valle d'Aosta - Oggetto del Consiglio n. 300 del 10 febbraio 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
COMMERCIO
Fiere, mostre e mercati
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 300 del 10 febbraio 2021 - Resoconto
OGGETTO N. 300/XVI - Interrogazione: "Problematiche inerenti
l'utilizzo delle pagine social della Fiera di Sant'Orso".
Marguerettaz (Presidente) -
Punto n. 7 all'ordine
del giorno. La parola all'assessore Bertschy.
Bertschy (AV-SA) -
Sinceramente il titolo
dell'interpellanza mi pare non rispondere all'oggetto
dell'interpellanza, non mi pare che nell'iniziativa si parli di
problematiche ma si chiedono dati, quindi magari un po' più di
precisazione serve anche agli interroganti per presentare meglio la
loro proposta.
Per quello che riguarda la Fiera di Sant'Orso
on-line
,
intanto colgo l'occasione per ringraziare tutti quelli che si sono
adoperati, gli artigiani in particolare, ma anche tutti i
commercianti che hanno aderito all'iniziativa lanciata
dall'Amministrazione ma poi hanno sostenuto spontaneamente il
binomio artigiani e commercio. È successo ad Aosta ma è successo
anche in Bassa Valle: a Verrès, a Pont-Saint-Martin, per quanto
riguarda la Fiera di Sant'Orso in Viale Conte Crotti e nel centro
della città, questo è positivo ed è un dato da registrare utile e
sul quale lavorare in futuro.
Le questioni che vengono poste sono al primo punto: "quali siano
stati i risultati delle pagine
social
dedicate alla Fiera di
Sant'Orso". È bene ricordare che nell'aprile 2019 la Regione
autonoma Valle d'Aosta ha presentato il logo "lasaintours"
registrando il relativo marchio e il dominio
Internet
e l'11
aprile 2019 sono stati registrati quattro domini:
www.lasaintours.it, lasaintours.com, lasaintours.net e
lasaintour.eu, con l'intento di sviluppare azioni di promozione e
di tutelare l'immagine della fiera. Quest'anno questa scelta che è
stata fatta nella primavera scorsa è tornata utile visto che la
pandemia ha reso necessario un intervento sulla digitalizzazione
degli strumenti di informazione e sulla divulgazione della storica
manifestazione di artigianato e di tradizione. Su questo quindi,
viste le restrizioni, è stato molto utile poter sviluppare e
valorizzare un nuovo progetto che potesse fare a meno
dell'organizzazione in presenza dell'evento.
L'Amministrazione regionale ha pertanto deciso, in
collaborazione con il Dipartimento Innovazione digitale e Agenda
digitale, di mettere in atto un sito
web
emozionale e
innovativo raggiungibile all'indirizzo di proprietà regionale, con
l'obiettivo di consentire una conoscenza della millenaria Fiera di
Sant'Orso e delle opere realizzate da una selezione di artigiani
per l'edizione 2021. Un sito che è stato prodotto su più livelli
con l'ausilio di video, immagini, animazione e sviluppi creativi e
originali pensati per riproporre al visitatore la varietà di
contenuti ed emozioni presenti nell'evento.
La piattaforma per la promozione istituzionale dell'artigianato
valdostano (www.lasaintours.it), attiva dal 30 gennaio 2021, ha
registrato un totale di quasi 164 mila sessioni di pagina in quei
due giorni, per un totale di 22.100 utenti raggiunti, con una
durata media di sessione superiore ai cinque minuti. Il sito ha
registrato durante il weekend di Fiera picchi da 2 mila utenti
connessi simultaneamente ed è stato visitato per il 72 percento da
mobile
e
smartphone
, per il 25 percento da computer e
il 3 percento da
tablet
. Le fasce di età dell'utenza che ha
visitato il sito sono così composte: il 27 percento la fascia tra i
18 e i 24 anni, il 34 percento tra i 25 e i 35 anni, il 16 percento
tra i 35 e i 44 anni, il 18 percento tra i 45 e i 65 anni e il 5
percento nelle restanti fasce. La fascia di età maggiormente
interessata al sito è quella tra i 18 e i 35, che si attesta
intorno al 61 percento e a cui poi si aggiunge il 23 percento della
fascia di età tra i 45 e i 65 anni. Gli accessi sono stati
effettuati da diverse parti d'Italia, in particolare dal Piemonte,
Lombardia, Liguria e Valle d'Aosta e dalla Francia, Germania,
Belgio, Stati Uniti, Russia e Svizzera.
La pagina
Facebook
della Fiera di Sant'Orso-
Foire de
Saint Ours
e l'
account Istagram
"Fiera di Sant'Orso",
che sono attivi dal 2015, anche per l'edizione del 2021 della Fiera
sono stati importanti alleati per la promozione dell'evento. In
quest'ultimo mese sono più di 2 mila le persone che si sono
iscritte sulla pagina Facebook e hanno raggiunto ormai quasi 10
mila persone che seguono la pagina. Grazie alla qualità dei
contenuti postati e alla loro capacità di ingenerare relazioni,
sono stati raggiunti quasi 700 mila utenti, utenti che sono stati
targettizzati sulla base dell'interesse da loro espresso verso
l'artigianato, pertanto non sono accessi casuali ma sono accessi
sui quali si potrà continuare a lavorare per la promozione e
l'interesse di queste persone verso l'artigianato e gli
artigiani.
Alla seconda questione: "se ha deciso di mantenere le pagine
social
del sito anche per la promozione della
Foire
d'été
e se sia prevista l'esternalizzazione di tale servizio",
rispondo ovviamente sì, i risultati raggiunti e l'esperienza fatta,
anche l'iniziativa messa in campo si è dimostrata utile, è stata
compresa anche dagli stessi artigiani e quindi si intende
sviluppare e valorizzare questa esperienza con ulteriori
investimenti in questa direzione non solo ovviamente per la Foire
d'été ma in visione anche della prossima Fiera di Sant'Orso. In
questo senso ovviamente continueremo a lavorare cercando di creare
sempre più interazioni e di collaborare in questo senso anche
insieme all'IVAT. Su come si procederà, sono in corso delle
valutazioni da parte nostra e della struttura competente per
decidere su come si lavorerà per gestire le pagine social, il sito
e per continuare a sviluppare un intervento in questo senso.
È bene ricordare che, per quanto riguarda la promozione
dell'evento e il lavoro che si è fatto, c'è stato un importante
lavoro anche dell'Assessorato dei beni culturali e del turismo,
sport e commercio per quanto concerne la promozione su più canali
fuori dalla Valle dell'evento e questo deve diventare ovviamente un
modo per lavorare anche del futuro visti i buoni risultati e
l'interesse suscitato nelle strategie di comunicazione.
Per quanto riguarda l'ultimo punto: "se vi siano state
interlocuzioni con il soggetto privato che ha istituito e autorizza
il dominio Internet "saintours.it"", con riferimento al dominio
"saintours.it" oggetto dell'interrogazione, l'Amministrazione non è
mai stata informata dal soggetto privato dell'avvenuta
registrazione di tale dominio e, rispetto a tale dominio, non ci
sono state interlocuzioni a proposito.
Presidente -
Per la replica, la parola al collega
Carrel.
Carrel (PA) -
L'intento di questa interrogazione era
proprio capire quali erano stati i risultati di questa Fiera di
Sant'Orso
on-line
, ovviamente sperando di poter avere al più
presto i nostri mercatini, la nostra
Foire d'été
, la nostra
vera Foire ma, dai risultati che ha ben rappresentato, credo che
questa sia per la Valle d'Aosta, per l'artigianato valdostano una
vetrina importante sul mondo che non possiamo e non dobbiamo
perdere: ecco perché avevamo deciso di fare questo tipo di
interrogazione cercando di stimolare. Mi sembra di aver capito che
è intenzione del Governo di continuare a lavorare su queste pagine,
perché, come ben sappiamo, se lanciamo una pagina
Facebook
,
Instagram
e un sito in due-tre mesi è un conto, se invece ci
lavoriamo e creiamo contenuti, i dati e i risultati possono essere
sicuramente molto, molto più alti, nonostante siano già ottimi
quelli ottenuti. Va benissimo il fatto che ci siano molti giovani,
ma non mi aspettavo un dato diverso, 18-35 anni è un dato
interessante, bisognerebbe poi andare a definire quanto si fermano
sulla pagina, come si muovono all'interno della pagina per capire
un attimo quali sono le curiosità e su quali temi poi puntare.
Quello che intendevamo era proprio cercare di agire immediatamente
sulla Foire d'été, ma, come ha detto giustamente l'Assessore, anche
sulla prossima Foire.
Il problema sta essenzialmente nella domanda n. 3 in quanto
nell'aprile, quando avete aperto la pagina "lasaintours", avrete
notato che già il dominio "fierasantorso" è occupato, cioè è già
stato acquistato da un privato. Inoltre, in seguito a questo
acquisto da parte della Regione di "lasaintours", è stato
acquistato anche il dominio "saintours" e so che ci sono in corso
delle azioni legali per capire come muoversi. Questo è importante
perché credo che tutti i domini che riguardano questa
importantissima manifestazione devono essere di proprietà di chi
organizza la manifestazione, perché sennò c'è il rischio di creare
disorientamento nell'utente, perché l'utente americano
"lasaintours", la "fierasantorso" li equipara, cioè non trova una
differenza e ovviamente rischia di prendere per istituzionale delle
comunicazioni che istituzionali non sono e non sono di proprietà
della Regione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK