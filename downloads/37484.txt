Consiglio Regionale della Valle d'Aosta - Oggetto del Consiglio n. 1244 del 20 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Politica del lavoro
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1244 del 20 maggio 2015 - Resoconto
OGGETTO N. 1244/XIV - Approvazione del programma Investimenti
per la crescita e l'occupazione 2014/2020 (FESR).
Presidente -
Per l'illustrazione, la parola al Presidente
Rollandin.
Rollandin (UV) -
Merci Président.
Con questo provvedimento terminiamo un percorso avviato dal
Consiglio regionale il 17 luglio 2014, quando è stata approvata la
proposta del programma Investimenti per il periodo 2014-2020,
programmi FESR. A partire da quella data le strutture
dell'Amministrazione regionale hanno creato un complesso lavoro di
negoziato con i servizi della Commissione europea e dello Stato,
finalizzato a concertare il testo definitivo del programma. Tale
lavoro ha visto premiato il tutto in considerazione del fatto che i
contenuti originali del programma e la sua strategia rimangono
sostanzialmente invariati e che il testo definitivo del documento
ha provveduto unicamente a recepire alcune osservazioni della
Commissione europea volte in particolare a ridurre la numerosità
delle azioni e a rimodulare gli interventi previsti nell'ambito
dell'asse dedicato all'efficientamento energetico e alla mobilità
sostenibile. Sono stati poi apportati degli adattamenti conseguenti
alla modifica dell'accordo di partenariato dell'Italia e di altri
marginali adattamenti riguardanti in particolare la selezione e la
quantificazione di indicatori pertinenti per la misurazione degli
obiettivi specifici e delle azioni. In particolare la rimodulazione
relativa agli interventi previsti ha riguardato la ridefinizione
della relativa progettualità, che riguarda nella versione
definitiva del programma unicamente lo sviluppo della pista
ciclabile, a scapito dei preventivati interventi sulla mobilità
elettrica, per i quali la Commissione europea richiede un
dettagliato piano strategico di mobilità urbana, di cui
l'Amministrazione comunale non disponeva. I documenti che avete
avuto in visione riguardano, oltre al testo definitivo del
programma, anche gli ulteriori allegati richiesti dai servizi della
Commissione europea in sede tecnica, al fine di procedere ad una
valutazione complessiva della proposta della Regione. Si tratta in
particolare degli allegati riguardanti la strategia regionale di
ricerca e innovazione e specializzazione della Valle d'Aosta, il
piano degli indicatori richiesto in fase di negoziato dai
competenti servizi della Commissione europea e i documenti
aggiornati riguardanti i procedimenti di Valutazione Ambientale
Strategica (VAS) ai sensi della legge n. 12 del 2009. In
particolare la struttura regionale Pianificazione e valutazione
ambientale, in qualità di autorità competente in materia di VAS, ha
provveduto ad istruire il procedimento di valutazione ambientale
strategica, che si è concluso positivamente secondo quanto
disciplinato dalla legge n. 12, ottemperando agli obblighi di
evidenza pubblica del procedimento di consultazione. Al termine del
percorso negoziato della procedura di VAS, in data 12 febbraio
2015, la Commissione europea ha approvato il programma Investimenti
per la crescita e l'occupazione 2014-2020 (FESR), permettendo alla
Valle d'Aosta di essere ricompresa tra le Regioni italiane ad
ottenere per prime l'approvazione del programma.
La strategia del programma credo che sia a vostra conoscenza, ci
sono questi cinque assi a cui si aggiunge il sesto di assistenza
tecnica, volto a migliorare l'efficacia e l'efficienza
dell'attuazione e gestione del programma operativo, la dotazione
complessiva del programma è pari a 64 milioni di euro. Il primo
asso è rafforzare la ricerca e lo sviluppo tecnologico e
l'innovazione, che assorbe il 23 percento della dotazione
complessiva del programma, pari a 13,5 milioni di euro, ripropone
l'esperienza dell'unità di ricerca anche attraverso il
rafforzamento delle infrastrutture e dei centri di ricerca, la
politica della ricerca e l'innovazione potrà in questo modo
sostenere l'attuazione della strategia regionale di
Smart
Specialisation
e il supporto delle capacità di ricerca e
innovazione delle imprese e il sistema regionale nel suo complesso.
La Regione intende promuovere gli investimenti delle imprese in
attività di ricerca e sviluppo mediante l'acquisizione di servizi
innovativi e prototipi di soluzioni innovative, continuando su
questo programma che era già stato attivato in precedenza.
Il punto 2, il secondo asse è: migliorare l'accesso alle
telecomunicazioni (TIC), nonché l'impiego e la qualità delle
medesime, su questo l'asse comporta un impegno di 14,2 milioni. Le
dotazioni infrastrutturali della Valle d'Aosta da completare entro
la fine del periodo di programmazione costituisce una condizione
indispensabile per lo sviluppo di applicazioni innovative e per
l'incremento dell'attrattività del territorio per le imprese. A
tale obiettivo si aggiungono le azioni che contribuiscono
all'Agenda digitale valdostana e a garantire quelle precondizioni
affinché ci sia una piena diffusione e applicazione
dell'
e-government
e dei processi di digitalizzazione
dell'attività di pubblica amministrazione.
Accrescere la competitività delle piccole e medie imprese, altro
dato significativo, importante, che impiega una parte importante
dei 7,2 milioni di euro e supporta selettivamente i settori a più
elevata potenzialità di crescita, questa è una delle potenzialità
più importanti e soprattutto nello stesso tempo, vista la rilevanza
che il settore turistico rappresenta per l'economia regionale, il
programma sostiene nell'ambito dell'asse anche azioni di supporto
alle imprese operanti in tale settore.
Formazione per promuovere la sostenibilità e l'efficacia
energetica, quest'asse contiene una spesa di 14,2 milioni di euro,
cioè il 23 percento del totale, e si prevede in primo luogo misure
a sostegno della potenzialità di efficientamento delle strutture
degli edifici pubblici. In secondo luogo il contributo del
programma orientato alla sperimentazione e le iniziative pilota di
mobilità urbana, innovativa, con particolare riferimento alle piste
ciclabili, di cui abbiamo già parlato.
Asse 5: preservare e tutelare l'ambiente e promuovere l'uso
efficiente delle risorse, la finalità costituisce il 20 percento
del totale complessivo, e la valorizzazione e la riqualificazione
del patrimonio culturale e naturale della regione, inclusa la
valorizzazione integrata in termini turistici dell'interesse stesso
di tale patrimonio, in particolare sostenere il sistema regionale
delle risorse culturali nel suo insieme. I prossimi passaggi quali
saranno? Attualmente le strutture sono impegnate a definire il
sistema di gestione e controllo del programma e a costruire le
condizioni affinché vengano avviati i primi interventi. Ricordo a
tale proposito che il 17 luglio 2014 il Consiglio regionale
impegnava la Giunta a presentare entro questi quattro mesi la
definitiva approvazione del programma. A tal fine vi informo che
intendiamo provvedere ad effettuare tale presentazione entro il
prossimo mese di giugno. Grazie.
Si dà atto che dalle ore 17,24 riassume la presidenza il
Presidente Marco Viérin.
Viérin M. (Presidente) -
Grazie Presidente. C'è qualcuno
che chiede la parola? Non ci sono richieste? Chiudiamo la
discussione generale? La parola al collega Chatrian.
Chatrian (ALPE) -
Sì, grazie Presidente.
Abbiamo ascoltato con attenzione le considerazioni che il
Presidente ci ha fatto sulle modifiche, ma soprattutto
sull'approvazione che è stata messa in campo il 12 febbraio 2015
dalla Commissione europea, che ha approvato tale decisione e il
programma Investimenti per la crescita e l'occupazione. Senza
entrare nel dettaglio delle modifiche e degli indicatori che sono
stati comunque citati poc'anzi, gradiremmo avere da parte del
Presidente due informazioni in più su questo documento: la prima,
il Presidente ci ha parlato del sistema di gestione, gradiremmo
avere qualche informazione in più invece sul sistema di verifica,
controllo e ricadute, se gli uffici, le strutture, i dirigenti
hanno avuto delle indicazioni da parte del Governo regionale per
poter misurare nel contempo le potenziali, eventuali ricadute sul
sistema socio-economico valdostano. La seconda invece...nella
replica o comunque prima di terminare il confronto su
quest'atto...verte sulla notizia, mi sembra di ieri o dell'altro
ieri, che la Valle d'Aosta ha perso 4 milioni di euro sul piano
giovani, gradiremmo avere da lei, Presidente, delle informazioni
puntuali se possibile, perché l'Assessore Marquis, ieri o l'altro
ieri, ha fatto delle dichiarazioni ben precise:
"non c'è stata
nessuna possibilità di negoziare col Ministero per quanto riguarda
il piano giovani 2012-2015"
, quindi la nostra Regione ha
comunque perso 4 milioni di euro su 16. Noi ieri abbiamo cercato di
avere delle informazioni per quanto riguarda le altre Regioni a
statuto speciale: cosa hanno messo in campo, cosa non hanno fatto,
quali sono le azioni che hanno cercato...le soluzioni che hanno
cercato di mettere in campo. L'Assessore Marquis ieri ha comunicato
questo:
"non c'è stata nessuna possibilità di negoziare col
Ministero, ma ora andremo a rivedere le iniziative che potranno
essere cofinanziate nel programma Occupazione 2014-2020"
.
Gradiremmo quindi sapere - penso che l'atto in discussione sia
proprio questo - da parte del Governo regionale quali sono queste
azioni che si intendono mettere in campo da subito, visto e
considerato che questi 4 milioni per mille ragioni...se volete
dirci qualcosa in più, noi ascolteremo con una certa attenzione, ma
soprattutto ci interessa sapere quali sono le azioni che andrete a
rivedere, le iniziative proprio su questo programma Occupazione
2014-2020.
Presidente -
Grazie collega. Altri colleghi chiedono la
parola? La discussione generale è chiusa. La parola al Presidente
della Regione per la replica, ne ha facoltà.
Rollandin (UV) -
Grazie Presidente.
Per quanto è delle richieste di chiarimento fatte dal collega,
sono sicuramente riferite ad un aspetto importante del programma,
perché oggi noi andiamo a dire che il programma che ha avuto tutto
quest'iter piuttosto delicato e lungo ha avuto l'approvazione a
livello europeo, quindi la Commissione...e siamo tra i primi in
Italia a poter far... Per quanto riguarda il discorso del
controllo, che, se non ho capito male, è sulle ricadute effettive,
quello sarà uno degli aspetti che verrà monitorato
obbligatoriamente, perché questa volta non sarà più solo il
controllo di dire: "hai speso 10, controlliamo che ci siano i
talloncini per 10", bisognerà vedere se questi 10 sono stati spesi
hanno dato quell'indicazione e quella ricaduta che è attesa, quindi
questo...si tratterà di attivare, ed è previsto, man mano la
possibilità di avere questa conoscenza, perché chi non rispetta
questo al di là del...non rientra nei parametri e quindi rischia di
avere giustamente dei problemi su quella che è la spesa oggettiva.
Non basta spenderli, bisogna spenderli nel modo giusto.
L'altro aspetto dei 4 milioni di cui si è parlato già
prima...questo è la sottrazione, per usare il termine reale, che è
stata fatta alle Regioni, distribuendo una quota parte fra tutte,
da parte del Ministero, che ha di fatto utilizzato una parte di
questi milioni di euro che erano di competenza della Regioni,
accentrandoli e utilizzandoli per quelli che sono i piani che
stanno predisponendo, che dovrebbero avere ricadute anche questo un
po' su tutto, però è ancora da vedere. Noi quindi su questo
problema chiaramente abbiamo dovuto tener conto - e ne terremo
conto - di questa minore disponibilità del piano negli anni, noi
adesso subito abbiamo i fondi per partire, non c'è una riduzione,
negli anni dovremo eventualmente rimodulare come succede...è
successo per tutti i piani, come si possono avere dei ritardi, si
possono avere dei fondi in più, dei fondi...questa deve essere
considerato come una parte che va redistribuita nell'ambito del
programma 2014-2020.
Presidente
- Grazie. Collega Chatrian, prego.
Chatrian (ALPE)
- Sì, grazie Presidente.
Come gruppo ALPE, riteniamo molto importante in questo momento
non tanto, come diceva lei, Presidente, avere i talloncini di aver
speso quegli X milioni di euro o i vari, i diversi importi, ma
soprattutto invece verificare la reale ricaduta, se positiva, se ha
aiutato il comparto, se il soldi sono stati spesi bene, soprattutto
hanno fatto volano all'interno della nostra società. Su questo
quindi gradiremmo avere da parte del Governo regionale delle
informazioni e soprattutto lo stato dell'arte in base al lavoro, al
proseguimento del settennio 2014-2020.
Per quanto riguarda invece il secondo punto, il nostro
quesito...indubbiamente lei conosce meglio di me e meglio di noi la
materia. Come le dicevo, ho cercato di avere qualche informazione
tra ieri e oggi con la Provincia di Trento e con la Provincia di
Bolzano. La Provincia di Trento non ha avuto nessuna decurtazione,
perché ha deciso...per quanto riguarda il 2012-2015, il piano
giovani, non ha avuto nessuna decurtazione perché ha utilizzato i
fondi in un'altra maniera e non è entrata, diciamo, in quella torta
dei tre miliardi e mezzo, dove lo Stato ha deciso di decurtare a
tutte le Regioni che hanno partecipato al piano giovani, quindi, ad
esempio, la Provincia di Trento e la Provincia di Bolzano non hanno
avuto nessuna decurtazione per il 2012-2015. La mia domanda però
andava oltre, dato che il collega Marquis ha fatto delle
dichiarazioni dal punto di vista politico ieri, dicendo: "comunque
questa decurtazione... - perché noi avremo comunque 4 milioni di
euro nel settennio in meno rispetto al 2012-2015 - andremo a
rivedere le iniziative che non potranno essere cofinanziate con
quei soldi che non ci sono più, quindi inseriti in questo programma
2014-2020". La domanda allora dal punto di vista politico è: come
pensate di andare ad adempiere, a dare delle risposte visto e
considerato che quei 4 milioni saranno poi ricalcolati e
riparametrati all'interno del settennio 2014-2020? Comunque
ritorneremo sicuramente su questo tema, ci piacerebbe avere qualche
informazione in più dal Governo regionale nei prossimi Consigli,
non è oggi forse il momento, ma gradiremmo avere delle informazioni
in più proprio su questa decurtazione dei 4 milioni di euro, ma
soprattutto di dove andremo a reperire tali risorse per il prossimo
settennio, perché il discorso disoccupazione/non occupazione
comunque ci attanaglia e le percentuali sono comunque molto alte,
perché nessuno ha la bacchetta magica, ma occorre creare quelle
condizioni per andare a far fronte...a dare delle risposte
immediate, se possibile, al discorso disoccupazione...soprattutto
giovanile poi sotto i 35 anni. Grazie.
Presidente
- Grazie. Altri? Siamo in dichiarazione di
voto. Non ci sono altre richieste, poniamo in votazione l'atto.
Colleghi, vi prego di restare in aula. La votazione è chiusa.
Presenti: 35
Votanti: 18
Favorevoli: 18
Astenuti: 17 (Bertin, Bertschy, Certan, Chatrian, Cognetta,
Donzel, Fabbri, Ferrero, Fontana, Gerandin, Grosjean, Guichardaz,
Morelli, Nogara, Roscio, Rosset, Laurent Viérin)
Il Consiglio approva.
Passiamo al punto 23 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK