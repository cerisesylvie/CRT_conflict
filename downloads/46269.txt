Consiglio Regionale della Valle d'Aosta - Oggetto del Consiglio n. 2729 del 28 luglio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2729 del 28 luglio 2023 - Resoconto
OGGETTO N. 2729/XVI - Interrogazione: "Notizie in merito ad
una eventuale mancata trasmissione regolare di dati al FSE da parte
di alcune strutture sanitarie private convenzionate".
Bertin (Presidente) -
Punto n. 23. Risponde l'assessore
Marzi.
Marzi (SA) -
Con la delibera di Giunta regionale 563
dello scorso 22 maggio l'Assessorato sanità, salute e politiche
sociali ha ridefinito la strategia di sviluppo del Fascicolo
Sanitario Elettronico nell'ambito regionale. Condividiamo con la
collega che ha proposto quest'iniziativa sulla centralità di questo
strumento, dimostrandolo appunto con questa deliberazione.
Con il chiaro indirizzo tracciato abbiamo stabilito che la
strategia regionale di sviluppo del FSE, oltre ad assicurare il
raggiungimento degli obiettivi del PNRR (Piano Nazionale di Ripresa
e Resilienza) e delle linee guida nazionali, deve valorizzare e far
evolvere l'architettura e il patrimonio informativo regionale,
perseguendo un modello che non necessita di fare ricorso, in
sussidiarietà, a servizi e a strumenti centralizzati.
Ricordiamo, in tal senso, che - indipendentemente dal fatto che
il Fascicolo Sanitario Elettronico nella sua architettura e nella
sua scelta iniziale, quindi di conseguenza con l'andare avanti
degli anni ha avuto assoluto bisogno di essere riproposto - la
Regione autonoma Valle d'Aosta è stata da questo punto di vista un
barlume nello scegliere, ai tempi, di partire
in house
, sul
proprio territorio, non soltanto nello scegliere questo tipo di
strumento, ma anche poi, di conseguenza, nell'essere proprietaria e
nel gestire a casa propria dati così sensibili come quelli
sanitari.
Per cui, la scelta di rinnovare il Fascicolo Sanitario (e da
questo punto di vista rinnovo la rilevanza di quest'iniziativa
sulla quale concordiamo) dimostra a maggior ragione che, se lo si
era capito allora, lo si vuole comprendere ancor meglio adesso.
L'obiettivo primario, quindi, è diretto alla realizzazione di un
eco sistema digitale regionale in grado di garantire la piena
fruibilità dei servizi sanitari e socio-sanitari in modalità
digitale, tramite adeguati strumenti informativi e tecnologie
innovative, integrate anche ai servizi di telemedicina.
Oltre che dall'Azienda USL, il Fascicolo Sanitario Elettronico è
alimentato anche da alcune strutture - come richiamato
dall'iniziativa - sanitarie e private convenzionate, le quali
trasmettono i referti di specialità radiologica e le lettere di
dimissioni ospedaliere prodotte nell'ambito delle prestazioni del
servizio sanitario regionale valdostano.
Da un approfondimento, è correttamente emerso che, per una delle
tre strutture, alcuni problemi tecnici avevano momentaneamente
interrotto la regolare trasmissione del flusso dei dati. Grazie ad
un intervento mirato, i problemi tecnici sono stati superati ed il
flusso ha ripreso regolarmente ad alimentare il Fascicolo Sanitario
Elettronico.
INVA ha comunicato che, nonostante la temporanea interruzione
delle comunicazioni dei dati, non si sono comunque rilevate
chiamate da parte degli utenti dirette a segnalare la mancata
visibilità delle informazioni.
Il Fascicolo Sanitario Elettronico regionale mette a
disposizione degli assistiti regionali, tramite la piattaforma
nazionale di interoperabilità, INI, i referti clinici prodotti
nell'ambito del servizio sanitario nazionale. Pertanto, rende
disponibili anche i referti provenienti dalle strutture di altre
Regioni collegate al sistema, nonché le informazioni prodotte
localmente fruibili dalle rispettive Regioni di assistenza degli
assistiti.
La piattaforma nazionale è in corso di potenziamento, con
specifiche azioni evolutive e, nell'ambito della progettualità
nazionale del Fascicolo Sanitario Elettronico 2.0, sono previste
iniziative finalizzate alla possibilità di coinvolgere nel
Fascicolo Sanitario Elettronico anche gli enti privati.
Inoltre, è già in corso l'adeguamento tecnologico previsto
nell'ambito del Progetto FSE 2.0, di cui alla missione 6.2 del
PNRR, volto a realizzare, anche per le strutture convenzionate -
venendo ad un dato in più rispetto all'iniziativa - l'interscambio
delle informazioni riferite ad altre specialità diagnostiche, quali
quelle di laboratorio, di dermatologia e di ortopedia.
Presidente -
Per la replica, la parola al consigliere
Distort, ne ha facoltà.
Distort (LEGA VDA) -
Grazie Assessore per la risposta,
che oltretutto rivela e anticipa la possibilità di miglioramenti
futuri di questo strumento. Infatti, obiettivo di questa nostra
iniziativa non voleva essere quello di infierire su dei disservizi,
assolutamente, crediamo in un'ottica ben più intelligente che è
quella di sviluppare tutte le potenzialità di uno strumento; e
quindi la finalità non si esaurisce all'aspetto ispettivo, ma ha
una finalità esortativa, cioè innescare una riflessione sulle
potenzialità di uno strumento.
Tra l'altro, è uno strumento regionale, però è del tutto
evidente che da Pont-Saint-Martin in poi inizia un altro assetto
regionale ed è del tutto analogamente evidente che ci siano persone
della Bassa Valle che possono provare tutta una serie di risposte,
cercare servizi sanitari a Ivrea, piuttosto che a Torino. Quindi, a
questo punto, il pensare che lo strumento regionale possa essere
concepito e strutturato in modo tale da poter permettere un assetto
dialogico con realtà di fuori Valle è estremamente
interessante.
Per la natura dello strumento, io vorrei fare un piccolo inciso
di cultura generale che so che lei, personalmente, assessore Marzi,
apprezza.
Lo strumento che ha generato il più grande passo avanti nella
storia dell'antropologia umana, qual è stato? Non è la ruota, come
immagineremmo immediatamente. Io l'ho saputo recentemente e mi ha
stupito. Sa qual è? È l'ascia.
L'ascia ha generato il passo più significativo nella storia
dell'umanità, perché era uno strumento facile da costruire, facile
da usare, e versatile.
Adesso, dall'uomo primitivo ritorniamo nel 2023, ma questo è lo
spirito di uno strumento: lo strumento deve essere facile da
concepire. Proprio come concezione, poi è chiaro che tutta la
complessità tecnica che sta dietro lo strumento può avere tutta la
sua complessità, ma la concezione, il concepimento, il pensare ad
uno strumento che sappia innanzitutto essere una risposta
immediata; che sia facile da utilizzare, per utenti, per medici,
per personale sanitario, per personale sanitario anche al di fuori
del territorio regionale, quindi facile da usare, e versatile.
Questa è la nostra ottica, questo è il modo con cui noi
intendiamo e immaginiamo affrontare temi di pubblico interesse.
Questo rimane, a questo punto, il nostro invito, quindi la fase
esortativa continua in questa linea, cioè fare in modo che questo
strumento sia sempre più versatile e facilmente utilizzabile,
nell'interesse degli operatori di settore, ovviamente, e degli
utenti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK