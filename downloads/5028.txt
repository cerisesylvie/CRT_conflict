Consiglio Regionale della Valle d'Aosta - Oggetto del Consiglio n. 40 del 27 gennaio 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 40 del 27 gennaio 1983 - Resoconto
OGGETTO N. 40/VII - COMUNICAZIONI DEL PRESIDENTE DEL
CONSIGLIO.
PRESIDENTE:
Le comunicazioni del Presidente del Consiglio
riguardano l'attività del Consiglio dal. 12 gennaio 1983 in poi.
Sono stati presentati i seguenti disegni di legge:
Disegno di legge n. 464, presentato dalla Giunta regionale in
data 14 gennaio 1983, concernente: "Proroga al 31 dicembre 1983
dell'applicazione della legge regionale 16 maggio 1977, n. 36:
Concessione di contributi per la costruzione e sistemazione di
piste sciistiche" (I
^
e III^ Commissione).
Disegno di legge n. 465, presentato dalla Giunta regionale in
data 14 gennaio 1983, concernente: "Finanziamento per l'esercizio
1983, della legge regionale 10 gennaio 1961, n. 2, concernente
provvidenze per l'incremento del patrimonio alpinistico"
(I
^
e III
^
Commissione).
Disegno di legge n. 466, presentato dalla Giunta regionale in
data 14 gennaio 1983, concernente: "Aumento dello stanziamento
annuo previsto per l'applicazione della legge regionale 24 agosto
1982, n. 47, concernente: Provvedimenti per la promozione di forme
associative tra operatori turistici" (I
^
e III^
Commissione).
Disegno di legge n. 467, presentato dalla Giunta regionale in
data 14 gennaio 1983, concernente: "Aumento degli stanziamenti
annui previsti per l'applicazione della legge regionale 11 agosto
1975, n. 39, e successive modificazioni ed integrazioni concernente
ordinamento delle guide e portatori alpini in Valle d'Aosta"
(I
^
e III^ Commissione).
Disegno di legge n. 468, presentato dalla Giunta regionale in
data 14 gennaio 1983, concernente: "Aumento dello stanziamento
annuo previsto per l'applicazione della legge regionale 21 dicembre
1977, n. 72 e successive modificazioni ed integrazioni concernente
ordinamento della professione di maestro di sci e delle scuole di
sci in Valle d'Aosta" (I
^
e III^ Commissione).
Disegni di legge vistati:
Disegno di legge n. 381, concernente: "Riapprovazione con
modificazioni della legge regionale concernente: "Interventi a
favore dell'agriturismo".
Disegni di legge non vistati: -
Deliberazioni vistate: 7
Deliberazioni non vistate: -
La deliberazione n. 20 concernente: "Ratifica della
deliberazione n. 6637 in data 3 dicembre 1982, adottata dalla
Giunta regionale in via d'urgenza concernente: "Finanziamento della
somma di lire 60.000.000 per interventi a favore della popolazione
polacca" è stata annullata dalla Commissione di Coordinamento.
Riunioni:
- Conferenza dei Capigruppo ed Ufficio di Presidenza: 1
- Ufficio di Presidenza: 1
- III^ Commissione: 2
- V
^
Commissione: 1
- III
^
e IV^ Commissione congiunte: 1
PRESIDENTE:
Dobbiamo segnalare un tragico fatto di
sangue: a Trapani è stato assassinato un Magistrato, il sostituto
procuratore della Repubblica Giangiacomo Ciaccio Montaldo, uno dei
giudici maggiormente impegnati nella lotta contro le cosche mafiose
ed in favore della moralizzazione della vita pubblica
siciliana.
A nome del Consiglio regionale tutto, rivolgo alla famiglia del
magistrato caduto nell'adempimento del suo dovere, all'ordine
giudiziario così duramente colpito le più sentite condoglianze
unite alla ferma condanna per tale vile atto.
Un tragico incidente che è costato la vita a quattro persone, ha
funestato domenica 23 lo svolgimento della Marcia Gran
Paradiso.
Un elicottero che si era prodigato in un'azione di soccorso a
favore di un partecipante alla gara di fondo infortunatosi, ha
urtato contro un cavo e si è sfracellato al suolo provocando la
morte dei quattro occupanti.
Alle famiglie delle vittime del tragico incidente, intendo,
pensando di interpretare la volontà di questa assemblea, rinnovare
le più sentite condoglianze.
In data 13 gennaio 1983, il Vice Presidente del Consiglio,
Angelo Mappelli, ha partecipato, a Sabaudia, ad una riunione di
tutti i Presidenti dei Consigli regionali, promossa dal neo
Ministro per le Regioni, Sen. Fabio Fabbri.
Si è trattato di un preliminare incontro cui seguiranno
altri.
E' previsto anche un incontro del neo Ministro con i Presidenti
dei Consigli regionali delle Regioni a Statuto Speciale.
Domenica 16 gennaio 1983, una delegazione del Consiglio
regionale ha partecipato a Parigi alla tradizionale manifestazione
de l'Arbre de Noël, organizzata dagli emigrati valdostani a
Parigi.
Nei giorni 17, 18 e 19 gennaio 1983, una delegazione della
nostra Regione, guidata dal Presidente della Giunta e da chi vi
parla e composta da Consiglieri regionali, dal Presidente
dell'Associazione valdostana Sindaci, da rappresentanti delle
categorie economiche e produttive, ha effettuato una visita di
studio in Franche-Comté.
In tale occasione sono stati sottoscritti accordi di amicizia e
di cooperazione che prevedono l'instaurarsi di scambi di carattere
culturale ed economico fra le due Regioni.
Tale visita fa seguito ad un'altra analoga effettuata in Valle
da una delegazione del Consiglio regionale della Franche-Comté,
guidata dal suo Presidente, Edgar Faure. La documentazione relativa
al viaggio in questione è già stata fornita a tutti i Consiglieri
regionali.
In data 24 gennaio 1983, ho avuto un incontro con il Sindaco di
Cuneo, Guido Bonino, e con il Sindaco di Marzabotto, Dante
Cruicchi, in occasione della prossima conferenza europea delle
Regioni e dei Comuni che si svolgerà a Madrid e che affronterà i
problemi della pace nel mondo.
In data 24 gennaio 1983, ho ricevuto in visita di cortesia il
nuovo Console della Repubblica Federale di Germania a Milano,
Leopoldo Siefker.
Il Capo dell'Ispettorato del Lavoro ha fatto pervenire copia
della relazione sull'attività dell'Ispettorato nel 1982 a questa
Presidenza. Il documento è a disposizione dei colleghi interessati
alla consultazione.
In data 10 gennaio 1983, è deceduto a Sanremo l'Ing. Augusto
Pasquali, Consigliere regionale dall'11.5.1949 al 7.7.1954 e dal
9.12.1954 al 16.6.1959.
Alla famiglia dello scomparso intendo rinnovare, a nome
dell'Assemblea tutta, le più sentite condoglianze.
La Conferenza dei Capigruppo, riunitasi in data 25 gennaio 1983,
ha provveduto a fissare il calendario di svolgimento delle adunanze
consiliari come segue:
- 14 febbraio 1983
- 24 e 25 febbraio 1983
- 10 e 11 marzo 1983
- 24 e 25 marzo 1983
Il Vice Presidente Faval dà lettura della seguente
comunicazione:
Prendo la parola per integrare le comunicazioni del Presidente
del Consiglio con la triste notizia del decesso, avvenuto ad Aosta
il 23 gennaio scorso, di Eugenia Martinet, ved. Dolchi, madre del
nostro Presidente del Consiglio regionale, Giulio Dolchi.
Eugenia Martinet, nata nel 1896, era nota per la sua attività
letteraria, soprattutto nel campo della poesia in lingua italiana,
francese e patois.
Tra le sue opere più note figura "les clotzes de Tzarvensod"
scritta nel1944, dopo l'uccisione da parte dei tedeschi di tre
partigiani presi in ostaggio.
All'amico Giulio Dolchi, intendo, pensando di interpretare la
volontà del Consiglio tutto, esternare nuovamente le più sentite
condoglianze e la rinnovata partecipazione al suo dolore per la
perdita della cara mamma.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA - (P.C.I.):
Il Presidente ancora stamattina, come
è sua abitudine, ha ricordato le condoglianze che il Consiglio
regionale ha fatto a tanti scomparsi. Ritengo sia giusto che il
Vice Presidente Faval abbia voluto esprimere la partecipazione del
Consiglio al lutto che questa volta ha colpito il Presidente
Dolchi. Rinnovo, a nome del Gruppo comunista, la nostra
partecipazione al dolore che ha colpito il Presidente Dolchi. La
persona di cui parliamo è una donna eccezionale che ha avuto un suo
ruolo nella cultura valdostana; per le sue doti di poetessa ha
avuto anche dei riconoscimenti da parte della critica
nazionale.
Vorrei ancora ricordare la sua partecipazione, il suo impegno
nell'attività politica verso i problemi della società, condotti con
sensibilità, con coerenza ed anche con umiltà senza mai volersi
mettere in primo piano. La madre del Presidente Dolchi, la Sig.
Martinet, era una rappresentante di un mondo di vecchie famiglie
valdostane, in cui elementi di sensibilità, di cultura, di
attenzione alla vita della società erano ben presenti. Si tratta di
un mondo che va purtroppo scomparendo con l'evolversi del tempo, ma
che sarebbe opportuno conoscere meglio.
PRESIDENTE:
Ha chiesto di parlare il Consigliere Fosson,
ne ha facoltà.
FOSSON - (D.C.):
Penso che la figura della scomparsa sia
già stata degnamente ricordata dai colleghi che mi hanno preceduto.
A nome del gruppo della Democrazia Cristiana mi associo a queste
espressioni e rinnovo da parte dei Consiglieri democristiani le
condoglianze al Presidente del Consiglio Dolchi.
PRESIDENTE:
Ha chiesto di parlare il Consigliere Ennio
Pedrini, ne ha facoltà.
PEDRINI - (Ind. - P.L.I.):
A nome del mio Gruppo e mio
personale, tenendo presente come questa figura era nel campo
giornalistico una figura eminente, mi associo a quanto è stato
detto dai Consiglieri che hanno parlato prima di me e porgo le più
vive condoglianze al nostro Presidente Dolchi.
PRESIDENTE:
Ha chiesto di parlare l'Assessore Maria Ida
Viglino, ne ha facoltà.
MARIA IDA VIGLINO - (U.V.):
A mon nom personnel, au nom
de la Junte régionale, au nom de mon mouvement, je présente mes
condoléances les plus sincères et les plus émues pour la douleur
qui a frappé notre Président du Conseil régional et je m'associe à
ce qui a été dit par les Conseillers qui m'ont précédée.
PRESIDENTE:
Mi sia concesso di rinnovare il
ringraziamento più sincero e commosso per la solidarietà che mi è
stata dimostrata non solo questa mattina ma anche in occasione dei
funerali, con i messaggi di cordoglio per la perdita di mia madre
inviati dai colleghi di tutti i Gruppi. A questo mio ringraziamento
personale aggiungo anche quello per il riconoscimento giuntomi dal
Presidente della Repubblica, che con un suo telegramma ha voluto
sottolineare l'attività e la presenza nella vita culturale e
letteraria di mia madre, Eugenie Martinet, con la sua produzione in
italiano, francese e patois. E' un omaggio a questa sua
caratteristica forse non troppo conosciuta, perché viveva
abbastanza isolata in questo suo mondo pieno di cultura e di
letture.
L'assenza del Presidente della Giunta fa sì che sue eventuali
comunicazioni saranno fatte quando questi sarà presente, nel
pomeriggio. Passiamo dunque alla trattazione dell'oggetto n. 3.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK