Consiglio Regionale della Valle d'Aosta - Oggetto del Consiglio n. 1225 del 20 maggio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
AMBIENTE
Stoccaggio e smaltimento rifiuti
COMMERCIO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1225 del 20 maggio 2015 - Resoconto
OGGETTO N. 1225/XIV - Interrogazione: "Iniziative per la
riduzione dello spreco alimentare dei prodotti freschi e a lunga
conservazione".
Presidente
- La parola all'Assessore Bianchi.
Bianchi (UV) -
Quest'interrogazione è riconducibile a
competenze sia dell'Assessorato al territorio e ambiente sia a
quello della sanità, quindi per i punti 1 e 2:
"quali iniziative
sono state realizzate per la riduzione dello spreco alimentare dei
prodotti freschi e a lunga conservazione e quali risultati"
e
"se e come sono state coinvolte le imprese e le associazioni di
volontariato operanti nel terzo settore capaci di dare corso a
progetti per il recupero dei freschi"
come premessa in ordine
generale, direi innanzitutto che una corretta politica di gestione
dei rifiuti deve concretizzarsi necessariamente attraverso azioni
che consentano la riduzione della produzione dei rifiuti, il
potenziamento ed il miglioramento delle raccolte differenziate
volte alla massimizzazione del recupero dei rifiuti come materia e
la riduzione dei residui da avviare allo smaltimento finale.
La lotta allo spreco alimentare sicuramente è riconducibile a
tutte le misure e, in collaborazione con i soggetti che a diverso
titolo operano a livello istituzionale e a livello del terzo
settore, ogni politica e conseguente azione nel settore ambientale
non può prescindere da un coordinamento con tele politiche
sociali.
In tale ottica il nostro Assessorato ha già avviato un programma
triennale di riduzione dei rifiuti e in occasione della Settimana
europea di riduzione dei rifiuti 2014, ha realizzato iniziative
volte proprio a promuovere azioni di prevenzione dello spreco
attraverso la sottoscrizione di accordi con la grande
distribuzione, la costante azione di informazione e
sensibilizzazione, la corretta conservazione di alimenti freschi e
non, il riutilizzo di residui di alimenti attraverso appunto la
promozione anche di vecchie ricette e la partecipazione al gruppo
di lavoro inter-assessorile sugli sprechi alimentari.
Mi soffermerei qualche secondo su un'iniziativa nata in seno
alla Settimana europea per la riduzione dei rifiuti, che ha
coinvolto
Slow Food Valle d'Aosta
e
Fondazione
comunitaria onlus
che ha rilanciato durante la cena tenuta
presso la sede dell'Istituto alberghiero di Châtillon, una campagna
per la raccolta fondi al fine di avviare un'esperienza di raccolta
e di distribuzione del cibo fresco in Media e Bassa Valle. A tal
fine si sono raccolti circa 2 mila euro; tale cifra, che sarà
implementata da altre raccolte fondi, sarà destinata a sostenere il
lavoro di volontari che realizzeranno, in particolare, attività che
consisteranno nel ritirare dai vari negozi e supermercati, chiamati
donatori, tutti gli alimenti che, per errore di confezionamento,
prossimità alla scadenza o altri motivi, non sono più
commercializzabili. L'Assessorato del territorio e ambiente inoltre
ha dedicato particolare attenzione alla problematica della
riduzione dello spreco alimentare e ha dedicato un apposito
capitolo del programma di riduzione dei rifiuti, che sarà allegato
al piano regionale che andremo a discutere di qui a poco. Il
programma allegato di gestione dei rifiuti con riferimento agli
alimenti, al di là delle specifiche iniziative della Regione,
prevede che devono essere previsti integrazioni e adeguamenti a
quelle che saranno le risultanze anche di EXPO 2015, che ha come
tema proprio la riduzione dello spreco alimentare.
Il gruppo sulle eccedenze alimentari si è insediato nel novembre
del 2013 e da allora ha effettuato otto incontri volendo conseguire
i seguenti obiettivi: monitorare e analizzare il fenomeno delle
eccedenze alimentari e del recupero delle altre tipologie di beni e
materiali; ideare, progettare e coordinare le iniziative volte al
recupero e alla ridistribuzione; monitorare e valutare gli
interventi realizzati e informare e sensibilizzare il territorio
rispetto a questo tema. Il gruppo ha deciso di redigere un progetto
di sistema di durata triennale nel quale incardinare dapprima tutte
le azioni in essere in un disegno complessivo di ampio respiro e
poi integrare con ulteriori forme di aiuto, interventi innovativi
secondo i seguenti assi: contrasto allo spreco negli esercizi
commerciali, progetti di riuso di beni non alimentari, iniziative
di formazione, sensibilizzazione e via dicendo e iniziative di
reclutamento e di formazione di nuovi volontari.
Per quanto concerne il punto relativo al contrasto delle
eccedenze presso le mense aziendali, si è verificato che in quella
dell'Azienda USL i pasti non consumati giornalmente sono in
quantità estremamente limitate e pertanto si può immaginare un loro
reimpiego solo all'interno di un sistema di raccolta diffuso, che
preveda l'impiego di abbattitori e il coinvolgimento di altre mense
aziendali per far convergere i vassoi verso la mensa
Tavola
amica
della Caritas. Nelle mense scolastiche invece è già da
mesi in atto un progetto di recupero di pane e frutti riutilizzati
quasi totalmente per merende e altre destinazioni. Si è progettata
poi nel dettaglio l'apertura di un emporio solidale nel quale
coinvolgere in modo primario e sistematico il mondo del
volontariato da supportare in un'ottica di sussidiarietà e di
valorizzazione di quanto già oggi è operativo in Valle d'Aosta e di
promuovere il principio della restituzione già inaugurato con la
legge sul microcredito, affidando parte del servizio alle stesse
persone in stato di necessità che beneficiano dei beni alimentari
distribuiti dall'emporio stesso. Saranno raccolti e distribuiti
secondo un sistema di selezione e di controllo, in accordo con i
servizi sociali del territorio, a prezzi modici i prodotti freschi,
latticini, yogurt e via dicendo...recuperati dalla grande
distribuzione e generi alimentari non deperibili messi a
disposizione dalla rete del Banco alimentare.
È stata individuata la struttura che potrebbe ospitare l'emporio
solidale, ubicata nel comune di Aosta in zona facilmente
raggiungibile e disponibile, in comodato, d'uso da luglio del 2015.
Il locale di proprietà di Vallée d'Aoste Structure risulta
spazioso, disposto su più livelli e con la possibilità di adattarlo
alle esigenze progettuali seppur con alcune opere di manutenzione
di cui la Regione si farà carico. Così come concordato all'interno
del gruppo di eccedenza, il CSV nel mese di settembre 2014 ha messo
a bando una somma pari a 30 mila euro secondo quanto stabilito
dalla Commissione regionale di coordinamento della progettazione
sociale della Regione Valle d'Aosta. Si sono presentate, diciamo,
due cordate di cui una con l'idea di contestualizzare nel nostro
territorio il progetto
Emporio solidale
realizzato a Modena,
il progetto
Portobello
, l'altra invece con l'idea di
promuovere nuovi interventi per la raccolta dei prodotti e delle
eccedenze alimentari di ogni tipologia, l'armadio contenitore,
tanto per chiarirci.
Con l'obiettivo di creare una rete solidale ampia e
rappresentativa, si è stabilito di unire i due progetti e le due
aggregazioni per condividere con l'Amministrazione regionale e il
gruppo un unico progetto nel quale raccogliere il fresco dalla
grande distribuzione. Alcuni gruppi hanno già dato la loro
adesione, verrà raccolto il secco dagli armadi che sono già in
costruzione e che il Banco alimentare distribuirà in alcuni
supermercati, dove i cittadini potranno depositare in qualunque
giorno della settimana le loro donazioni al di là delle
tradizionali collette alimentari. Nel frattempo è allo studio un
progetto grafico coordinato per allestire, con costi contenuti e il
concorso del volontariato, spazi accoglienti dove le persone in
situazione di difficoltà economica possono trovare una situazione
simile a quella di altri luoghi di commercio alimentare, ma anche
una serie di forme di comunicazione che uniscano al lancio di
quest'iniziativa una campagna di sensibilizzazione e di
coinvolgimento di nuovi volontari attratti da un'azione concreta,
nuova, ma reale.
Nell'ambito dell'emporio, poi, a cura di volontari esperti,
saranno attivi sportelli tematici di sostegno e aiuto ai cittadini
fragili per dare un supporto in materia di economia domestica, di
orientamento e di tutela, in collaborazione con gli sportelli
sociali e tutti i punti di informazione e i servizi presenti sul
territorio regionale. Un'azione di solidarietà corale dunque, che
vede l'Amministrazione regionale un facilitatore di processi
interamente, o quasi, concretizzati dalla società civile per il
tramite del terzo settore e di tutti i cittadini che vorranno
partecipare. Grazie.
Presidente -
La parola al collega Roscio.
Roscio (ALPE) -
Sì, grazie Presidente.
Grazie Assessore per la risposta, ma il tema dello spreco
alimentare non è solo un tema connesso ai rifiuti, ma ha una
valenza ben più ampia, tant'è vero che nell'interrogazione noi
abbiamo messo sì valenza ambientale, ma anche sociale ed economica.
Il progetto che è stato presentato, quello dell'emporio, noi
vorremmo...adesso abbiamo appreso che da luglio i locali saranno a
disposizione, quindi speriamo che con l'estate la cosa diventi
pienamente operativa, anche perché, se andiamo a vedere i numeri di
Altra Realtà, c'è un coinvolgimento non solo del volontariato, ma
delle imprese, degli operatori del settore sociale, con delle
ricadute importanti sotto tutti i punti di vista e solo per citare
alcuni esempi: il
last minute market
dice che recuperano
oltre 300 pasti al giorno dalla grande distribuzione e mettono
anche dei valori, che si aggirano sulle centinaia di migliaia di
euro di denaro risparmiato e quindi cose che non finiscono buttate
nelle discariche, ma vengono redistribuite con vantaggi per tutti.
Quello che vorremmo è che quello che viene prospettato come un
futuro prossimo diventasse un presente e su questo mi consenta una
battuta: è stato citato l'EXPO, l'EXPO che appunto, come ha
ricordato anche il Presidente Viérin, è stato visitato dall'Ufficio
di Presidenza...ecco, non vorremmo che si ripetesse per queste
situazioni quello che è successo per EXPO, sostanzialmente in EXPO
la Valle d'Aosta non esiste e spiace osservarlo perché altre realtà
ugualmente marginali, piccole come la Valle d'Aosta, non colossi
economici hanno trovato il modo per potersi promuovere. Spiace
veramente vedere che niente della Valle d'Aosta è presente in EXPO
se non, come abbiamo appreso, quella settimana di luglio, ma
attualmente altre realtà si fanno conoscere e riescono a
coinvolgere i visitatori a differenza di quanto noi non siamo
riusciti a fare. Tra l'altro, il tema di EXPO è proprio
Nutrire
il pianeta
, noi speriamo che almeno su questa cosa concreta di
Aosta la rassicurazione sia veramente concreta e che si riesca a
partire dalla fine dell'estate. Io penso che, se a luglio i locali
saranno disponibili, verso la fine dell'estate si riuscirà...però
l'Assessore ha detto che la Regione si farà carico dei lavori,
quindi l'Assessore è lei. Grazie.
Presidente -
Punto 5 all'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK