Consiglio Regionale della Valle d'Aosta - Oggetto del Consiglio n. 1549 del 26 maggio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SANITARIA E OSPEDALIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1549 del 26 maggio 2022 - Resoconto
OGGETTO N. 1549/XVI - Interrogazione: "Informazioni in merito
allo screening del tumore alla mammella".
Bertin (Presidente) -
Punto n. 29. Risponde l'assessore
Barmasse.
Barmasse (UV) -
La domanda è "Quali siano i risultati di
adesione degli ultimi due anni rispetto all'età target dai 45 anni
ai 49 anni e il raffronto tra platea delle donne potenzialmente
interessate dalla prima mammografia rispetto all'età target dai 45
ai 49 anni e i controlli effettivamente effettuati".
La DGR 1879/2015, avente come oggetto "Approvazione delle linee
guida relative al programma regionale di screening oncologico dei
tumori femminili per la diagnosi precoce del carcinoma della
mammella e della cervice uterina" riguarda lo screening
mammografico delle donne di età compresa tra i 45 e i 49 anni e
stabilisce quanto segue: pazienti di età compresa tra i 45 e i 49
anni, accesso alle prestazioni previo inserimento nel programma di
screening mammografico regionale con adesione su base volontaria,
mammografia annuale, eventuale ecografia, giudizio del radiologo
sulla base della densità mammografica in ambito di screening. I
risultati degli ultimi due anni sono i seguenti: popolazione
bersaglio 45-49 anni 6.321, adesione mammografie 45-49 anni 2.392.
Tali numeri devono ovviamente tener conto che si tratta attualmente
di prestazioni su base volontaria e sono relativi al biennio
2020-2021 dove, a causa della pandemia Covid, si è prodotta una
riduzione diffusa sul territorio regionale nazionale delle
prestazioni di screening.
Nell'ambito della rimodulazione degli obiettivi per gli
screening per la diagnosi precoce dei tumori della mammella, si
intende ampliare l'offerta con invito attivo per la copertura delle
donne della fascia di età dai 45 ai 49 anni, quindi far arrivare
direttamente un invito a casa delle pazienti, indipendentemente
queste aderiscano volontariamente al servizio.
Infatti, si intende prevedere nelle nuove linee guida - che
saranno approvate nella prossima modifica della DGR 1889/2015
prevista a breve - che tale offerta attualmente su base volontaria
diventi su chiamata attiva, mediante lettera di invito.
La seconda domanda: "Quali siano le azioni che si è previsto di
mettere in atto per raggiungere gli obiettivi citati in
premessa".
Sono previste nel PRP 2022-2025, cioè il Programma libero n. 11
screening oncologici, attività diverse per raggiungere l'azione
declinata nel piano.
Modifica della DGR 1889/2015: verranno aggiornate e inserite le
linee d'indirizzo dello screening del colon retto, rimodulati i
target, ridefinite le flow-chart, le procedure diagnostiche
specifiche e loro periodicità, queste attività saranno definite da
gruppi di lavoro composti da specialisti operanti nei tre screening
e dal coordinatore aziendale screening.
Promozione di campagne informative rivolte alla cittadinanza,
agli operatori sanitari, agli enti del terzo settore.
Formazione periodica riguardante operatori sanitari; progetto
territoriale per raggiungere fasce svantaggiate che non rispondono,
per motivi diversi, all'invito a sottoporsi a test di screening;
adozione di protocolli di screening cervicale differenziati per le
donne vaccinate contro la HPV entro i 15 anni di età, per le
(incomprensibile)
delle 25enni che vengono inserite nel
programma avvalendosi delle indicazioni contenute nella nota
dell'Osservatorio nazionale screening del 26 aprile 2021.
Infine, per quanto concerne l'identificazione precoce dei
soggetti a rischio eredo-familiare per il tumore della mammella, è
già stata approvata in data 13 dicembre 2021 la DGR 1672/2021 che
si occupa dettagliatamente della materia, modificando le precedenti
DPR n. 62/2015, 1879/2015 e 1241/2019.
Presidente -
Replica la consigliera Erika Guichardaz.
Guichardaz E. (PCP) -
Vediamo confermato un po' quello
che temevamo, cioè che c'è stato un calo rispetto all'adesione
della popolazione e sicuramente alcune delle ragioni - fra cui
anche la pandemia, come lei ha citato - sono da considerare, ma,
secondo noi, bisogna porre anche molta attenzione rispetto a un
altro fattore che lei ha segnalato, ossia a quella fascia di
popolazione che, ahimè, forse non ha culturalmente... o risiede in
aree marginali che quindi non conosce anche la possibilità di
effettuare questo screening all'interno di quella fascia.
Quindi accogliamo con favore il fatto che si pensi di attivare
quest'invito attivo anche per la fascia 45-49 anni - come peraltro
avviene già in altre regioni - che sicuramente può aumentare la
campagna di screening. Questo perché, lo sappiamo, anche l'età si è
notevolmente abbassata e sotto questo punto di vista non basta
semplicemente lo screening ma, molto probabilmente, devono essere
messe in campo altre azioni, e sotto questo punto di vista magari
la collaborazione con la scuola può essere sicuramente
interessante, perché nel breve termine e con poche risorse ad
esempio si potrebbe pensare di attivare invece incontri per
insegnare l'autopalpazione, che naturalmente porta a una diagnosi
precoce rispetto alla malattia, anche perché sappiamo benissimo che
le diagnosi tardive spesso comportano terapie più pesanti per le
donne, oltre a dare risultati peggiori di sopravvivenza, anche se
sotto questo punto di vista la medicina ha fatto dei passi
notevoli. Purtroppo sono molte le donne che arrivano già con
linfonodi ascellari positivi e quindi facilmente metastatiche.
Più a lungo termine invece ci potrebbe essere anche l'impegno di
favorire le scelte professionali di chi voleva dedicarsi
principalmente alla radiologia, quindi senologi più esperti in
questo senso, che purtroppo negli anni sappiamo che se ne sono
andati, provocando anche l'interruzione d'importanti esami. È
pressoché inutile infatti avere strumentazione molto avanzata se
poi nessuno è in grado di utilizzarla.
Lei ha parlato anche delle tre campagne di screening e sotto
questo punto di vista siamo piuttosto preoccupati rispetto a quello
che si legge, ossia che ad oggi trentamila Valdostani sono in
attesa di questi screening e che spesso, quando si hanno anche test
ed esami ad esempio rispetto alla presenza di sangue occulto, gli
si dice: "Riprovate a ripetere l'esame prima di fare la
colonscopia".
Sotto questo punto di vista secondo me dobbiamo un po' tenere
alta l'attenzione e magari anche potenziare l'aspetto degli
screening, perché sappiamo bene che la prevenzione è molto
importante soprattutto nel caso di tumori di questo tipo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK