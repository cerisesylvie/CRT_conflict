Consiglio Regionale della Valle d'Aosta - Oggetto del Consiglio n. 477 del 26 aprile 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 477 del 26 aprile 1989 - Resoconto
OGGETTO N. 477/IX - TEMPI E MODI DI RIPRISTINO
DELL'ASSEGNAZIONE DEI BUONI BENZINA AGLI UTENTI DI CICLOMOTORI.
(Interpellanza).
PRESIDENTE:
Do lettura dell'interpellanza presentata dai
Consiglieri Bajocco e Chenuil:
INTERPELLANZA
Nella riunione della terza commissione, tenutasi il 18 gennaio
1989, nel .corso dell'esame dei criteri di assegnazione dei generi
contingentati in esenzione fiscale, l'Assessore all'I.C.A.T. ha
espresso la sua disponibilità a rivedere la questione
dell'assegnazione di buoni benzina destinati a coloro che usano
come mezzo di locomozione il ciclomotore. Poiché l'uso dei
ciclomotori interessa soprattutto le fasce sociali più deboli;
i sottoscritti Consiglieri regionali
INTERPELLANO
l'Assessore competente per conoscere le intenzioni della Giunta
in ordine ai tempi ed ai modi di ripristino dell'assegnazione di
buoni benzina agli utenti di ciclomotori.
PRESIDENTE:
Ha chiesto di illustrare l'interpellanza il
Consigliere Bajocco, ne ha facoltà.
BAJOCCO (PCI):
Nella riunione della Commissione del 18
gennaio 1989, nella quale si esaminavano i criteri di assegnazione
carburanti in esenzione fiscale per il 1989, il sottoscritto ha
fatto una domanda all'Assessore, che voglio leggere:
"Il Consigliere Bajocco pone in evidenza il problema dei buoni
carburanti per i ciclomotori, la cui erogazione è stata sospesa
negli anni scorsi, penalizzando così la categoria sociale più
debole, come alcuni pensionati che utilizzano come unico mezzo di
locomozione ciclomotori e motocicli". "L'Assessore Lanivi conferma
la piena disponibilità dell'Amministrazione regionale a ridiscutere
questo problema sulla base di specifiche proposte".
Questa interpellanza va in questa direzione è vero che negli
anni precedenti possono esserci stati degli abusi da parte di
coloro che andavano con 10-12 libretti a ritirare i buoni-benzina,
ma non ritengo che per colpa dei più furbi, i più deboli debbano
rimetterci. E' per questo che invito l'Assessore competente, che in
questo campo è abbastanza sensibile, a studiare il modo di
assegnare i buoni carburanti alle persone anziane, che hanno come
unico mezzo di trasporto il ciclomotore.
PRESIDENTE:
Ha chiesto di parlare l'Assessore
all'Industria, Commercio, Artigianato e Trasporti Lanivi, ne ha
facoltà.
LANIVI (ADP):
Confermo quanto ho detto in quella riunione
della Commissione; voglio sottolineare alcuni aspetti. La
sospensione della distribuzione dei buoni carburanti ai cosiddetti
motorini era dovuta a due fatti: uno, a certi abusi che si erano
verificati; due, all'inadeguatezza del contingente stesso.
Con il 1989 dovrebbe essere sistemata l'intera partita di
assegnazione benzina, per cui prenderemo in esame la situazione
sotto questa angolazione cioè le persone anziane con un unico mezzo
di locomozione, in questo caso il motorino.
Quindi, l'impegno è per il prossimo anno di tener conto di
questo fatto. Ho pregato anche i componenti della Commissione di
portare delle proposte, come Amministrazione ne porteremo una
noi.
PRESIDENTE:
Ha chiesto di parlare il Consigliere Bajocco,
ne ha facoltà.
BAJOCCO (PCI):
Ringrazio l'Assessore e sono d'accordo che
vengano dati dei buoni a coloro che non hanno nessun mezzo, tranne
il motorino.
Pensavo che ci fosse stata quella maggiore sensibilità a
studiare il modo di rivedere per gli ultimi sei mesi del 1989, e
non arrivare al l990.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK