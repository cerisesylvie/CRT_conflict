Consiglio Regionale della Valle d'Aosta - Oggetto del Consiglio n. 470 del 6 marzo 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SPORT E TEMPO LIBERO
Sport invernali
TURISMO E INDUSTRIA ALBERGHIERA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 470 del 6 marzo 2019 - Resoconto
OGGETTO N. 470/XV - Interpellanza: "Coinvolgimento di partner
privati nei futuri investimenti destinati ai comprensori
sciistici".
Rini (Presidente)
-
Punto n. 21 dell'ordine del
giorno. La parole au collègue Aggravi.
Aggravi (LEGA VDA)
- Nell'introduzione di questa
interpellanza, come già si è avuto modo anche in altri consigli di
esaminare e di valutare anche nel corso di altre mozioni presentate
da altri gruppi, è chiaro a tutti che il mercato dello sci
in
primis
, ma di tutto quello che riguarda lo sviluppo degli
impianti a fune, è in forte evoluzione. In particolare perché oggi
vi sono realtà di storica costruzione, o comunque che hanno degli
impianti anche vetusti e soprattutto vi è la necessità di
potenziare gli impianti per renderli sempre più attrattivi verso
una clientela, che è sempre più esigente e soprattutto guarda anche
con grandissimo interesse al di là dello sport dello sci, ma anche
su sport che potrebbero e che consentono di allungare la stagione
verso la stagione estiva. All'interno del documento di economia e
finanza regionale è stato mantenuto una previsione che, appunto,
confermava l'importanza e soprattutto la strategicità degli
impianti a fune per l'economia regionale. Consci del fatto che
queste realtà grosse e meritevoli di vestimento necessitano di
forti risorse economiche e soprattutto tenuto conto di quelle che
sono ad oggi le risorse pubbliche o comunque la principale fonte di
finanziamento di questi investimenti che pesano sul bilancio
regionale, vi è la possibilità di valutare il coinvolgimento di
partner privati o comunque l'identificazione di soluzioni
meritevoli di poter potenziare queste realtà e soprattutto
permettere al socio di maggioranza, cioè l'ente pubblico, di
trovare risorse fresche e nuove per potenziare.
A fronte di questo, l'interpellanza esprime due richieste
specifiche: la prima, se vi siano stati ad oggi dei contatti con
l'Amministrazione regionale, oppure con sue emanazioni - pensiamo,
ad esempio, alle stesse società di impianti a fune oppure la
Finaosta, o interessamenti da parte di soggetti terzi - per
potenziare le future collaborazioni sia in termini di
partnership
che di finanziamento vero e proprio di queste
opere, ovvero anche, proprio sulla scorta di quello che dicevo
riportato a livello di documenti di economia e finanza, quali siano
gli intendimenti del Governo per attirare e coinvolgere potenziali
nuovi
partner
, anche soprattutto di natura privata con cui
la Regione possa far fronte a investimenti programmati oppure
futuri, vedi i collegamenti tra comprensori.
Presidente
- Per la risposta, la parola all'Assessore
Bertschy.
Bertschy (UVP)
- Il tema che pone è un tema che fa parte
del momento di analisi e approfondimento che stiamo cercando di
sviluppare proprio seguendo le indicazioni del DEFR, che, tra
l'altro, sono in continuità. Credo che, rispetto a questo, le due
maggioranze abbiano rimarcato l'importanza che questo settore ha,
ma soprattutto la necessità di dare una programmazione strategica
che passa per una visione del settore e soprattutto per una ricerca
di finanza per alimentarne in futuro l'importanza. Come ha bene
evidenziato, uno degli aspetti che ci deve vedere lavorare con
molta serietà è quello dato dall'età media degli impianti, che
ormai raggiunge circa i 23 anni. Età media degli impianti che,
unita al fatto che per una serie di ragioni, compresa quella
economica, alcuni impianti negli anni passati sono andati in deroga
rispetto alla necessità di intervento, oggi tutto questo è arrivato
al suo punto di necessità di intervento e ci mette nella condizione
di dover reperire importanti risorse per mantenere l'ordinario ma
anche per rilanciare gli investimenti in questo settore. Venerdì
scorso ci siamo incontrati con l'AVIF e con tutte le società e
abbiamo fatto con gli Assessorati... a nostro avviso, l'idea è
quella di affrontare con tutte le componenti il lavoro da fare,
quindi con gli Assessorati del turismo, dell'ambiente e della
finanza abbiamo affrontato il discorso che riguarda la gestione ma
anche la programmazione futura. Fra i temi indicati sui quali
dovremo lavorare insieme a Finaosta e alle società dell'AVIF c'è
proprio quello di come andare a reperire, in maniera molto concreta
ma anche con tutte le attenzioni che bisogna fare in una situazione
come questa, delle risorse. Attenzioni date dal fatto che se è vero
che, rispetto ad altri comprensori noi abbiamo quasi tutto il
capitale di natura pubblica, mentre da altre parti il privato è
entrato in maniera importante nel capitale delle società e nella
gestione... qua questo può essere visto un limite, ma è anche
stato, tra virgolette, un modo di governare uno sviluppo che dove
non c'è economia - credo che lei su questo possa ancora essere più
preciso di me -, dove non c'è ritorno soprattutto del capitale
investito... noi abbiamo società che non distribuiscono dividenti e
da tempo, ecco... seppure il MOL è positivo, tutto quello che viene
a vantaggio di un buon conto economico va nella necessità di
gestione impianti. L'ho presa alla larga per dirle, così vengo al
punto, che è vero che ci sono stati alcuni contatti, ma non sono
contatti governati ad oggi: sono contatti, tra l'altro, più come
advisor
per verificare la possibilità di intervenire su
alcune grandi società, La Thuile e Courmayeur, piuttosto che
guidate e governate come parte pubblica e politica che vorremmo
mettere in campo. Ad oggi noi quindi, neanche per l'istruttoria e
la conoscenza che abbiamo fatto con Finaosta, non abbiamo
interlocutori che si sono avvicinati con proposte significative e
anche operative. Non li abbiamo neanche cercati per quello che
riguarda questi tre mesi e questo Governo in maniera ordinata,
anche perché appunto da adesso stiamo lavorando a questo impianto.
L'idea è di fare con Finaosta e le società un ragionamento comune
che si lega anche al fatto che, come evidenziato anche nel DEFR, la
Corte dei conti ci ha segnalato anche di provare - e questo è stato
poi messo in finanziaria - a ragionare su una visione di insieme
delle società e di fare anche una proposta da qui alla fine
dell'anno rispetto a un'eventuale ancora accorpamento di società,
quindi la volontà... In questo senso la proposta che abbiamo fatto
l'anno scorso è quella di costituire insieme a Finaosta e le
società un percorso nei prossimi mesi per fare in modo, da un lato,
di andare a ricercare possibili investitori, che rientrino però in
una strategia di sviluppo delle nostre località, non semplicemente
in una visione di finanze da inserire senza una visione strategica
dei comprensori; dall'altra parte, di capire come utilizzare anche
quelle liquidità che alcune società oggi hanno. Non sono tutti
uguali i bilanci delle nostre società, per evitare di avere
finanziamenti fermi ma anche liquidità ferme.
Il tema quindi è non andare a incidere sulle liquidità che
alcune società hanno, che magari sono derivate da una buona
gestione dei propri bilanci e da economie fatte, ma allo stesso
tempo di non tener fermi degli investimenti con i soldini
parcheggiati in banca. Tutto questo però non deve creare delle
condizioni di svantaggio, appunto, per quelle società che sono
riuscite a tenere fermi degli investimenti. La visione d'insieme...
credo che la prossima riunione che abbiamo già stabilito di fare
con AVIF ci vedrà fare una proposta concreta anche tenendo in
considerazione eventualmente degli investimenti legati a società
che fanno parte del nostro patrimonio pubblico e che possono essere
interessati da operazioni di questo tipo. Le risorse da mettere in
campo sono tante in una visione dei prossimi cinque anni: si parla
di un contributo pubblico che va intorno ai 100 milioni, 96
milioni, facendo un'operazione di sommatoria dei piani strategici
ad oggi presentati. Parliamo quindi di circa 20 milioni all'anno,
che poi sono per fare una pianificazione, ma potrebbero essere non
composti in una maniera così ordinata, quindi 100 milioni di
risorse pubbliche. Quest'anno nella variazione di bilancio
inseriremo, anche per completare la proposta di DEFR che anche il
precedente Governo aveva fatto, circa 7 milioni di euro, che sono
sufficienti per dare una prima risposta, ma hanno bisogno poi di
essere accompagnati dal 2019 al 2023 da almeno il doppio delle
risorse. Il tema quindi è aperto e ci vedrà, appunto, molto attenti
a fare una proposta anche abbastanza in fretta, perché poi i
programmi e gli investimenti vanno realizzati e vanno sostenuti,
altrimenti non avremmo la possibilità di continuare a creare questo
sviluppo. In tutto questo ci sta il primo lavoro che si sta facendo
con il gruppo di lavoro del quale abbiamo parlato lo scorso
Consiglio, il collegamento intervallivo, che, appunto, partendo
dalla questione ambientale e dalla natura finanziaria, deve anche
dimostrare la sostenibilità dell'opera, i costi-benefici ma anche
la possibilità di reperire finanziamenti che possano permettere il
suo sviluppo.
Il dato positivo di tutta questa situazione è che, nonostante
un'annata di non grande neve, il fatturato alla fine di febbraio è
il dato migliore di questi ultimi anni, addirittura della stagione
2015-2016. Sperando che marzo sia ancora un buon mese, questo dato
positivo dimostra come gli investimenti degli anni passati e le
buone gestioni messe in campo dalle società comunque stanno creando
uno sviluppo economico importante per tutti i territori.
Presidente
- Per la replica, la parola al collega
Aggravi.
Aggravi (LEGA VDA)
- Grazie, Assessore, per la risposta.
Grazie per aver confermato che effettivamente dei contatti ci sono
stati e questo in parte rincuora, perché, al di là del fatto che
probabilmente oggi si sono fermati a un livello più valutativo,
vuol dire che comunque c'è una potenziale attrattività che può
essere sviluppata e soprattutto, magari, per certe realtà un
privato può ritenere che l'investimento possa essere vantaggioso.
La ringrazio anche per aver confermato che c'è una volontà di
proseguire su questa strada. Dal punto di vista dei potenziali
accorpamenti e soprattutto, se posso interpretare quello che lei
diceva di un modello strategico comune degli impianti a fune, io
spero e penso che sia il suo stesso
desiderata
quello di
adottare prima di tutto delle soluzioni industriali che possano
permettere una redditività, ovvero che gli investimenti possano
avere un buon frutto. A tal proposito, sul discorso degli
accorpamenti mi auguro che, al di là delle giustissime richieste
della Magistratura contabile, che giustamente ci chiede uno sforzo
di efficientamento delle realtà delle partecipate regionali, sia
solidamente sostenibile di fronte all'organo di vigilanza il fatto
che alcune soluzioni, piuttosto che altre, possono favorire,
appunto, una scelta aziendale, una scelta industriale che può
permettere uno sviluppo più completo di certi comprensori piuttosto
che altri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK