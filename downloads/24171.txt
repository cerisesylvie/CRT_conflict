Consiglio Regionale della Valle d'Aosta - Oggetto del Consiglio n. 3150 del 19 dicembre 2007 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSETTO DEL TERRITORIO
Urbanistica e pianificazione territoriale
FINANZA REGIONALE E LOCALE
Programmazione
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3150 del 19 dicembre 2007 - Resoconto
OGGETTO N. 3150/XII - Interrogazione: "Compatibilità dei
progetti FOSPI con gli strumenti urbanistici".
Interrogazione
Tenuto conto che il 3 dicembre 2007 scade il termine per i
progetti FOSPI e che a tutt'oggi solo pochi ne sono stati approvati
dalla Giunta regionale;
Venuti a conoscenza che alcuni progetti FOSPI interessano
interventi in zone A, in cui il P.T.P prevede in modo tassativo la
predisposizione di un PUD prima di poter eseguire tali
progetti;
Evidenziata la necessità di verificare che nelle concitate
attività di predisposizione dei progetti da parte delle
Amministrazionei comunali da sottoporre all'adozione da parte della
Giunta regionale non si trascurino tutti gli adempimenti previsti
dai P.T.P.;
i sottoscritti consiglieri regionali
Interrogano
La Giunta regionale competente per conoscere:
1) quanti progetti FOSPI in fase di adozione da parte della
Giunta regionale interessino zone A e quali problematiche siano
emerse in merito alla compatibilità con gli strumenti urbanistici e
con le prescrizioni dei P.T.P.;
2) quali siano le tipologie di intervento di tali interventi
e se vi sia la possibilità di poterli modificare, in modo da
renderli adeguati al P.T.P., rinviandone approvazione al
completamento della procedura di adeguamento.
F.to: Sandri - Fontana Carmela
Presidente
- La parola all'Assessore al territorio,
ambiente e opere pubbliche, Cerise.
Cerise (UV)
- Le programme FOSPI 2007-2009 comprend 19
projets, dont nous comptons 6 projets (Aoste, Morgex, Montjovet,
Charvensod, Roisan et Saint-Pierre) qui ont des aspects qui
intéressent d'une façon plus ou moins importante les zones A du
plan directeur.
On doit aussi préciser que toute précision et les autorisations
requises par rapport aux interférences avec les zones A, ou avec
des obligations établies par le plan territorial paysager, sont
indiquées dans l'annexe que je vous ferais parvenir, avec toutes
indications des différentes typologies des mêmes interventions.
Pour ce qui est des problèmes découlant du plan directeur
général, ou bien avec le PTP, ceux-ci sont examinés pendant
l'examen des projets préliminaires présentés et c'est à ce
moment-là que sont requises les autorisations, ou bien des
prescriptions qui doivent être remplies avec la présentation et la
documentation concernant les projets exécutifs.
Nous ne sommes pas à même en ce moment de savoir de l'existence
de problèmes particuliers; on le saura précisément quand les
dossiers de tous les projets seront déposés et sur ces projets
l'examen aura lieu. Seulement la Commune de Roisan a communiqué
d'avoir des difficultés pour l'approbation du PUD (plan d'urbanisme
de détail) tout indiquant les raisons de cette difficulté.
Le dossier est à l'examen des bureaux compétents, pour vérifier
s'il y a au moins la solution du problème et, donc, admettre ou non
le projet au financement.
Presidente
- La parola al Consigliere Sandri.
Sandri (PD)
- Continuo a far presente al Presidente
dell'assemblea che i numeri della maggioranza sono quasi
costantemente al di sotto dei 18 e questo non è un buon segnale:
alla prossima chiederemo la verifica con l'appello.
Ringrazio l'Assessore per la tabella che mi vorrà dare e per le
precisazioni, però credo che forse abbia perso una occasione per
fare una valutazione più nel dettaglio. Quando si parla di zone A,
parliamo dei centri storici e qui c'è una caduta della qualità del
FOSPI abbastanza grave. Il FOSPI è uno strumento molto positivo,
credo che sia stata una invenzione di quando la programmazione
aveva un dirigente di particolare valore e che ha impostato una
procedura molto interessante e intelligente, cioè programmare
significa prevedere con un certo anticipo l'evolversi della
situazione, quindi i progetti prima di poter arrivare al
finanziamento devono seguire una procedura pluriennale, invece la
qualità sempre meno è stata valutata dagli uffici. Alcuni di questi
progetti in zone A sono dei progetti di devastazione delle zone A e
non di riqualificazione di tipo ambientale, anzi, in alcuni casi si
arriva anche a chiamare come riqualificazione ambientale quello che
è un disastro ambientale, con una mancanza di onestà e anche con
una certa faccia di bronzo, perché nelle zone A non si può andare a
costruire parcheggi, ampliare strade, senza che ci sia un progetto
organico. Quando si va ad avere dei problemi su un PUD, come è
successo per il Comune di Roisan, significa che lì non si vuole
fare un progetto organico rispetto al territorio e alla zona A, ma
si va a risolvere qualche problema locale legato alla strada che
porta alla casa del sindaco, piuttosto che altre cose del genere. È
questo che si arriva a constatare: si fanno degli interventi
esclusivamente mossi da necessità contingenti. Si è arrivati,
proprio nel caso di Roisan, anche ad un assurdo, per cui dato che
il piano urbanistico di dettaglio, come previsto dal piano
regolatore, comprendeva tutta una frazione e non c'era la voglia di
affrontare complessivamente questo intervento, è stato suddiviso
con una variante non sostanziale al piano regolatore la zona A in
due zone, una piccolina che riguarda il progetto FOSPI, l'altra che
comprende tutto il resto della frazione, per potersi mettere
formalmente a posto. A noi del formalmente a posto ci interessa
fino a un certo punto, nel senso che il problema è che questi
centri storici devono avere degli interventi che li valorizzino,
che identifichino delle aree in cui sia fatto un recupero. Ad
esempio, c'è un parcheggio a cielo aperto con le auto spaparanzate
in giro al centro della frazione: benissimo, il parcheggio lo si fa
interrato, si fa sopra una piazzetta, si mettono dei giardinetti,
lo si arreda perché questo renda più bello il villaggio, non che
cozzi con delle strutture enormi in cemento armato all'interno di
una zona A.
Il problema è questo, per cui il richiamo che si fa è non solo
quello di essere molto precisi sulla questione formale, perché che
senso ha fare una programmazione triennale se poi all'ultimo minuto
si arriva dicendo: mi manca questo, mi manca quello. Vuol dire che
non sei stato capace a gestire la programmazione, e questo è grave!
Bisogna che gli uffici siano intransigenti e diano il segnale che
la programmazione ha un senso, perché chi non è capace di fare
programmazione, quindi di progettare con i dovuti tempi e passaggi
la costruzione di un progetto, non ha diritto ad averne i
finanziamenti, che sono finanziamenti sostanziosi. Dall'altra parte
c'è anche un richiamo agli uffici per una grossa qualificazione
qualitativa, perché con la scusa della riqualificazione ambientale,
si sta riempiendo la regione di parcheggi nei centri storici delle
nostre frazioni. Parcheggi che spesso sono vuoti, perché non si
usano, perché servono solo per rendersi bello con questa o quella
famiglia, perché una famiglia non ha la possibilità di avere un
garage vicino alla propria abitazione, per cui si fa il parcheggio
pubblico e diventa quello di servizio alle abitazioni.
Richiamo una vigilanza forte sia sulla questione formale sia
sulla questione sostanziale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK