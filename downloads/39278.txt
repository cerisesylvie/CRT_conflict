Consiglio Regionale della Valle d'Aosta - Oggetto del Consiglio n. 2542 del 11 gennaio 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Disabili
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2542 del 11 gennaio 2017 - Resoconto
OGGETTO N. 2542/XIV - Interpellanza: "Mancato abbattimento
delle barriere architettoniche per l'accesso all'immobile del CRAL
Cogne di Aosta".
Rosset (Président) -
Point n° 17 de l'ordre du jour. Per
l'illustrazione, chiede la parola il collega Bertin, ne ha
facoltà.
Bertin (ALPE) -
Con questa interpellanza riprendo una
vecchia questione che era stata sollevata nella passata legislatura
sia da me che dal collega Rigo: una questione di sette-otto anni fa
che riguarda l'accessibilità del CRAL Cogne, un immobile che ha un
ruolo importante, anche perché in questa sede vengono organizzate
da diverse associazioni diverse attività ricreative: da corsi di
carte piuttosto che ballo,
bridge
, eccetera. Le attività
sono notevoli e comunque rappresenta un punto di riferimento per la
città e per molte associazioni e residenti. Come dicevo, questa era
una vecchia storia sollevata diverso tempo fa su questo immobile
che, pur essendo un immobile che svolge una funzione pubblica, non
è accessibile, non lo era sette anni fa e non lo è ancora.
All'epoca in occasione di questa interpellanza, ben 7 anni fa,
l'Assessore competente dichiarava - qua si parla del 2010 - che per
tale immobile c'era l'intenzione di realizzare in brevissimo tempo
una piattaforma, che erano già stati richiesti preventivi, che
questa piattaforma si sarebbe potuta realizzare in 90 giorni per un
costo di circa 20 mila euro, se non mi sbaglio, e la cosa si
sarebbe risolta in poco tempo: questi erano gli intendimenti 7 anni
fa. In 90 giorni, pertanto una cosa piuttosto facilmente
realizzabile. Sono passati 90 giorni, sono passati non 9 mesi ma
bensì 7 anni e la situazione rimane identica a quella di allora. Vi
è un ascensore che fortunatamente adesso funziona, in passato in
certi periodi non funzionava, ma l'ascensore non è accessibile,
poiché c'è una rampa di scale che porta all'ascensore posto al
primo piano, quindi è inutile per un'accessibilità completa
dell'immobile. Ci chiedevamo, in ragione di queste premesse a più
di 6-7 anni di distanza, le ragioni del mancato abbattimento delle
barriere architettoniche dell'immobile in questione e quali erano a
questo punto gli intendimenti dell'Amministrazione regionale.
Presidente -
Per la risposta chiede la parola l'Assessore
Baccega, ne ha facoltà.
Baccega (SA) -
L'ex Palazzo Cogne, di proprietà
regionale, ha sicuramente una rilevanza storica, in quanto edificio
documento in memoria della presenza della Cogne in Valle d'Aosta e
soprattutto all'interno del territorio della città, essendo anche
adiacente al quartiere Cogne. È innegabile che si siano effettuati
nel tempo svariati interventi ma, viste le sue enormi proporzioni,
il palazzo evidenzia alcune criticità funzionali di gestione
piuttosto importanti. Il problema legato ad una perfetta
accessibilità c'è, la Regione ha cercato di attuare alcune misure
possibili al fine di limitare i disagi legati alle difficoltà di
accesso, e in particolare, per quanto concerne la realizzazione
della piattaforma direttrice citata, possiamo dire che all'interno
dello stabile era precedentemente installato un impianto elevatore
storico a trasmissione elettrica, che era del 1941, che è stato
dismesso in quanto non era ovviamente adeguato dal punto di vista
dell'accessibilità. Per risolvere parzialmente il problema, nel
2010 è stata fatta una valutazione tecnica, per la quale la
Soprintendenza si è espressa informalmente con parere positivo per
l'istallazione di quella piattaforma elevatrice verticale, che è
stata poi inserita nel vano scala per i locali utilizzati dal CCS
Cogne, quindi piattaforma realizzata nel 2011 e attualmente
utilizzata.
Più in generale devo dire che tra le ipotesi a suo tempo
vagliate per risolvere i problemi di accessibilità era stata
valutata la realizzazione del nuovo gruppo scala ascensore previsto
nel progetto di adeguamento regionale in capo alla Direzione opere
edili. Da alcune stime di massima, l'intervento avrebbe comportato
un impegno economico di 700 mila euro, quindi per una mancanza di
risorse economiche solo per l'intervento, laddove si doveva fare un
intervento più generale e complessivo sull'edificio, lo stesso è
stato al momento tralasciato. Tenuto conto che sono in corso di
ultimazione di spostamento presso altre sedi di tutti gli uffici
regionali presenti nel palazzo e che, di conseguenza, gli unici
occupanti che rimarranno sono solo le associazioni, CCS Cogne e i
negozi al piano terra, l'Amministrazione regionale sta facendo le
necessarie valutazioni per gli eventuali interventi, in quanto
oggi, partendo da una visione d'insieme del palazzo, dovrebbero
essere effettuati interventi per l'abbattimento totale delle
barriere architettoniche, ma anche interventi edili, strutturali di
adeguamento e ottimizzazione di tutti gli impianti. Era previsto un
sopralluogo con l'Assessore Perron, la struttura del Patrimonio, la
nostra struttura per andare a verificare quali potevano essere le
strategie per andare nella direzione di una ristrutturazione
complessiva. A causa di queste criticità, la Giunta ha deciso di
inserire il palazzo nel piano di valorizzazioni immobiliari.
Evidentemente l'auspicio è che una cordata di investitori possa
riportare il palazzo all'antico splendore, adeguandolo a tutte le
disposizioni. La prossima settimana con l'Assessore Perron è
previsto un ulteriore sopralluogo con tutti i tecnici anche per
valutare l'opportunità di fare una stima degli interventi e capire
meglio quali possono essere le azioni da adottare.
Presidente -
Per la replica, chiede la parola il collega
Bertin, ne ha facoltà.
Bertin (ALPE) -
Assessore, mi spieghi perché forse non ho
capito; spero di non aver capito, se non altro: la piattaforma di
cui mi accennava all'epoca l'Assessore ai lavori pubblici nel 2010
è stata realizzata nel senso che avete speso questi 25 mila
euro?
(interruzione dell'Assessore Baccega, fuori
microfono)
...nel 2011...lei dice che è stata realizzata, ma lì non c'è
niente, non c'è questa piattaforma da 25 mila euro per accedere
all'ascensore. Non si può accedere. Se ho capito bene, la cosa è di
una gravità inaudita, nel senso che lei mi conferma che avete speso
25 mila euro nel 2011 per portare dal pianoterra al piano rialzato
dove c'è l'ascensore...non c'è quella roba lì...
(nuova interruzione dell'Assessore Baccega, fuori
microfono)
...ma è quella la piattaforma, non è che ce n'è un'altra, lei mi
ha parlato di piattaforma... È quello che voglio capire: nel 2011
mi ha detto che avete realizzato questa piattaforma, la piattaforma
è quella da 25 mila euro che sostituiva un impianto con
montacarrozzelle del 1941...
(nuova interruzione dell'Assessore Baccega, fuori
microfono)
...non è operativa per niente! Lì non c'è niente, ci sono i
gradini! Voi avete speso 25 mila euro e non siete andati a vedere
se c'è la piattaforma dal 2011 ad oggi? Ma stiamo scherzando! Se
così è, è di una gravità inaudita! È costata 25 mila euro, lo ha
detto il suo collega prima di lei, ma se avete speso questi 25 mila
euro e per sette anni è rimasto inaccessibile quel
luogo...attenzione. La chiudo qui.
Presidente -
Il collega Chatrian ha avuto un'urgenza ed è
stato chiamato all'esterno, quindi chiederei di passare al punto n.
19 e rinviare il punto n. 18 al successivo rientro del collega.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK