Consiglio Regionale della Valle d'Aosta - Oggetto del Consiglio n. 2039 del 20 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2039 del 20 aprile 2016 - Resoconto
OGGETTO N. 2039/XIV - Interpellanza: "Interventi per
aumentare l'adesione delle strutture ricettive al sistema VdA
Booking".
Rosset (Presidente) -
Punto n. 37 dell'ordine del giorno.
Per l'illustrazione, chiede la parola la Consigliera Morelli, ne ha
facoltà.
Morelli (ALPE) -
La nostra interpellanza richiama un tema
che è già stato oggetto di altre iniziative in Consiglio, e non
solo del nostro gruppo naturalmente, ed è quello del
Valle
d'Aosta Booking
, che è la piattaforma di prenotazione
on
line
creata nel 2011, attiva da febbraio 2011 fino al 2013
gestita dalla società Opera21, che poi nel 2014 è fallita.
L'
Office régional du tourisme
ha rilevato i codici sorgente
e, attraverso l'accordo con Federalberghi, ha potuto fornire
ugualmente il servizio alle strutture ricettive.
La nostra interpellanza vuole andare a capire qual è la ragione
per la quale questa piattaforma, pur presentando tutta una serie di
aspetti positivi che dovrebbero avvantaggiare le strutture
ricettive, in realtà non riesce a svolgere appieno la sua funzione
proprio perché le strutture ricettive non vi hanno aderito come ci
si sarebbe aspettati e come era con il sistema precedente. Con la
delibera n. 269 del febbraio scorso è stato approvato il piano
operativo annuale de l'Office du tourisme; al capitolo Valle
d'Aosta Booking si legge che sulla totalità delle strutture
ricettive a dicembre 2015 soltanto il 26 percento ha aderito al
Booking. È corretto però fare una precisazione: per quanto riguarda
gli alberghi, che sono i più numerosi tra tutti gli esercizi,
bisogna riconoscere che la percentuale è più alta, perché arriva al
52 percento. È inferiore rispetto al sistema precedente, dove gli
alberghi avevano aderito per il 65 percento, ma è comunque una
percentuale significativa, mentre lo è molto meno per una serie di
altri esercizi.
Il rapporto dell'Office du tourisme che correda il POA va a fare
tutta un'analisi del sistema e dice alcune cose interessanti,
perché dice: "il sistema presenta ancora alcune evidenti mancanze
di inserimento su disponibilità e prezzi da parte delle strutture
ricettive aderenti, che non favoriscono la giusta valorizzazione
del sistema stesso". C'è quindi un duplice problema: il fatto che
vi sia una percentuale relativamente bassa di adesione, ma che
anche in quella percentuale che aderisce vi sia il problema del non
caricamento costante e regolare delle disponibilità.
Con la nostra interpellanza quindi si vuole chiedere: se è stata
fatta un'analisi delle motivazioni per le quali vi è una bassa
adesione e vi è questa difficoltà anche di partecipazione e quali
correttivi si intende mettere in atto per far sì che questo
strumento, che è uno strumento assolutamente importante e
necessario, che va ad aggiungersi alle altre possibilità di
prenotazione
on line
, non sia sfruttato appieno.
Presidente -
Per la risposta, la parola all'Assessore
Marguerettaz.
Marguerettaz (UV) -
Grazie alla collega Morelli per la
presentazione dell'interpellanza. Da questo punto di vista, abbiamo
avuto modo di seguire anche i lavori del Congresso di
Federalberghi, abbiamo avuto modo di confrontarci con il Presidente
Bocca e con il Direttore a margine dell'Assemblea soprattutto sulla
bontà di questo percorso, che, come lei ben sa, è stato un percorso
che abbiamo intrapreso in collaborazione con l'ADAVA, ma
soprattutto nell'ambito di un accordo con Federalberghi.
Le esperienze passate sono delle esperienze che ci servono, che
sono state un ottimo banco di prova, ma, da un lato, il fallimento
della società Opera21 e, dall'altro, un'impostazione probabilmente
un po' troppo complessa e un po' troppo particolare non avevano
particolarmente soddisfatto gli albergatori, mentre c'è stato da
parte degli organi dell'ADAVA un grande entusiasmo nello scegliere
questa strada. Lei ha già fornito un elemento interessante, ovvero
nell'ambito degli alberghi l'adesione è un'adesione comunque
importante. Dobbiamo tenere conto che il dato si riferisce
sostanzialmente al 2015, perché la nuova piattaforma è funzionale
dall'inizio del 2015, quindi un anno. Ovviamente ci sono alcune
questioni che devono essere messe in evidenza. Da un lato il
precedente
VdA Booking
offriva alle strutture alberghiere un
channel manager
a titolo gratuito compreso nel sistema VdA
Booking. La nuova piattaforma richiede una separata acquisizione a
costi agevolati da parte delle strutture ricettive del
channel
manager
proposto da
Vertical Booking
. Vi è quindi un
aspetto economico che probabilmente fa fare delle valutazioni alle
strutture più piccole per capire se effettivamente è necessario o
meno, ma ovviamente non è questa né la risposta, né l'obiettivo di
andare a ridurre, ma di andare a dare dei vantaggi competitivi a
coloro che utilizzano questa piattaforma.
Per arrivare ad un risultato più interessante, il lavoro - che è
un lavoro che vedrà la luce per la prossima stagione - è quello di
avere tutta una serie di servizi accessori: per intenderci,
l'acquisto degli
skipass
. Rispetto a questo, quindi posso
annunciare che la stagione 2015-2016 è stata una stagione
test
con cui si è lavorato con le società degli impianti a
fune in modo tale da poter associare la prenotazione della camera
alla vendita dello
skipass
. Ovviamente parliamo di
skipass
pluri-giornalieri, che ovviamente sono associabili
ad un soggiorno e non semplicemente alla sciata... Noi riteniamo
che il discorso dello skipass possa fare la differenza, ma nello
stesso tempo si sta cercando di lavorare con l'Assessorato della
cultura per introdurre all'interno del Booking la vendita per le
offerte culturali, l'ingresso ai musei, ai castelli, in modo tale
che, rispetto alle altre piattaforme, ci sia la possibilità a
carrello di comprare, di prenotare dei servizi che potrebbero fare
la differenza. Rispetto a questo, quindi riteniamo che con questa
scelta nella prossima stagione invernale potrebbero esserci delle
risposte decisamente positive.
Ovviamente con l'ADAVA abbiamo messo in cantiere con
l'
Office
una serie di incontri sul territorio per incontrare
gli albergatori e i vari aderenti all'ADAVA, in modo tale da
spiegare questa soluzione, quest'opportunità e incentivare quello
che lei ha definito - e concordo - uno strumento indispensabile che
non vuole fare concorrenza a
booking.com
, ma è quello
strumento indispensabile per mantenere un minimo di "anticorpo"
all'interno delle strutture.
Presidente -
Per la replica, la parola alla Consigliera
Morelli.
Morelli (ALPE) -
Assessore, fa piacere che lei riconosca
onestamente quali sono le criticità e quali sono i limiti. Ciò che
io posso osservare è la lentezza con cui procediamo, se lo lasci
dire. Le cose che lei dice sulla prossima stagione invernale
avremmo già dovuto farle la stagione scorsa. Non possiamo metterci
un anno per mettere a punto un sistema che sia in grado di
diventare appetibile per i turisti rispetto alle OLTA.
Gli impianti a fune saranno un interlocutore difficile? Ma
l'Assessore alla cultura ce l'ha in Giunta con lei, i pacchetti per
acquistare gli ingressi ai castelli, poter prenotare l'ingresso ai
musei, alle esposizioni io credo che siano cose che si possano fare
in tempi più ragionevoli. Sull'analisi concordiamo, sulle soluzioni
anche, sui tempi di realizzazione no, mi dispiace. I risultati in
certi anni sono stati veramente scarsi, per cui è evidente che poi
gli albergatori hanno poco interesse ad aderire, perché danno per
scontato che tanto i ritorni saranno minimi. Ben vengano quindi gli
incontri sul territorio per andare a sensibilizzare e a far sì che
adottino il
channel manager
nonostante sia un costo da
sostenere rispetto alla gratuità del sistema precedente, però se
riteniamo che il turismo sia la risorsa principale, forse dobbiamo
essere un po' più sul pezzo, Assessore, quindi
quoi faire
?
Intanto se vogliamo utilizzare il web, dobbiamo anche mettere dei
soldi per il
web marketing
. I soldi ci sono, spendiamoli,
investiamoli...
(interruzione dell'Assessore Marguerettaz, fuori
microfono)
...semplifichiamo al massimo le operazioni per gli albergatori,
perché sappiamo bene qual è la nostra realtà imprenditoriale, che è
fatta in gran parte di piccole strutture, di piccoli alberghi dove
non c'è una persona dedicata a seguire il web. Poi offriamo
qualcosa di diverso, qualcosa in più rispetto agli altri, perché
sicuramente non possiamo metterci a competere con
booking.com
e con le OLTA di quella portata, ma ciò che
possiamo fare è dare quei servizi in più per i turisti.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK