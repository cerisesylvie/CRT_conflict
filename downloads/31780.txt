Consiglio Regionale della Valle d'Aosta - Oggetto del Consiglio n. 696 del 28 luglio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 696 del 28 luglio 2009 - Resoconto
OGGETTO N. 696/XIII - Comunicazione di provvedimenti
amministrativi di variazione al bilancio.
Il Consiglio
Premesso che ai sensi dell'articolo 42 - primo comma - della
legge regionale 27 dicembre 1989, n. 90, come sostituito
dall'articolo 5 della legge regionale 7 aprile 1992, n. 16, la
legge regionale relativa all'approvazione del bilancio di
previsione della Regione per l'anno 2009 ha autorizzato la Giunta
regionale ad apportare, per l'anno 2009, variazioni di bilancio
mediante provvedimenti amministrativi da comunicare al
Consiglio;
Rilevato che, ai sensi dell'articolo 37, comma 3, della legge
regionale 27 dicembre 1989, n. 90, come sostituito dall'articolo 4,
comma 1, della legge regionale 21 agosto 2000, n. 27, il prelievo
di somma dal fondo di riserva per spese impreviste è disposto con
deliberazione della Giunta regionale da comunicare al Consiglio
regionale entro quindici giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l'anno 2009;
Prende atto
della comunicazione delle seguenti deliberazioni della Giunta
regionale:
Oggetto n. 1714 in data 26 giugno 2009:
Variazioni al bilancio di previsione della Regione per l'anno
2009 e a quello pluriennale per il triennio 2009/2011 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 1716 in data 26 giugno 2009:
Variazione al bilancio di previsione della Regione per l'anno
2009 e a quello pluriennale per il triennio 2009/2011 e conseguente
modifica al bilancio di gestione per l'iscrizione di assegnazioni
statali.
Oggetto n. 1802 in data 3 luglio 2009:
Variazioni al bilancio di previsione della Regione per l'anno
2009 e a quello pluriennale per il triennio 2009/2011 per
variazioni tra capitoli appartenenti al medesimo obiettivo
programmatico e conseguente modifica al bilancio di
gestione.
Oggetto n. 1806 in data 3 luglio 2009:
Variazioni al bilancio di previsione della Regione per l'anno
2009 e pluriennale 2009/2011 per l'iscrizione di un finanziamento
della "Fondazione CRT-Cassa di Risparmio di Torino" quale
contributo per la realizzazione delle iniziative culturali Etétrad
2009, Châteaux en Musique e della XIV edizione di Aosta
Classica.
Presidente
- La parola al Consigliere Louvin.
Louvin (VdAV-R)
- Grazie, Presidente. Soltanto alcuni
piccoli chiarimenti relativi alla deliberazione del 3 luglio 2009
n. 1802, dove sono apportate in variazione delle decurtazioni alle
poste in bilancio per una mancata esecuzione degli interventi di
valorizzazione del patrimonio urbanistico, artistico,
architettonico e archeologico, presumo in particolare per
quest'ultimo, della zona est della città di Aosta, che non verranno
realizzati nel 2009. Mi premeva capire se questo fosse connesso in
qualche modo in particolare alla realizzazione degli interventi di
valorizzazione dell'area fra la Porta Pretoria e l'Arco di Augusto,
e in quale modo e per quale ragione questo non possa avvenire nel
corso del 2009, siccome si tratta di lavori che hanno già un
protrarsi molto prolungato, ma... è possibile che non si tratti di
quello. Gentilmente l'Assessore vorrà darcene conto.
E poi ci incuriosiva - ma è necessario capire - il travaso che
viene operato fra i contributi alle imprese per l'assunzione dei
lavoratori che sembrano essere oggetto di diminuzione, perché il
numero di domande presentate è significativamente basso e se
gentilmente l'Assessore è in grado di fornirci il dato; invece più
interessante è l'aumento dei contributi ai datori di lavoro per
l'assunzione di lavoratori e la trasformazione di contratti a
termine, perché lì - se non capiamo male - c'è una crescita o un
significativo incremento.
Qual è cortesemente la linea tendenziale di questi due tipi di
intervento e per quali ragioni uno è sviluppato e l'altro, invece,
è in decremento. Grazie.
Presidente
- La parola all'Assessore all'istruzione e
cultura, Laurent Viérin.
Viérin L. (UV)
- Grazie, Presidente. Sì, in effetti si
riferisce questo importo alla valorizzazione di Aosta est, sul
quale stiamo ragionando con un discorso di insieme, con un
master plan
che presenteremo e che prende in considerazione
l'intera valorizzazione non solo della Porta Pretoria e della Torre
dei Signori di Quart, ma dell'intera zona Aosta est. Quindi nelle
prossime settimane il
master plan
sarà pronto con lo studio
di fattibilità e la valorizzazione di Aosta est diventerà un
intervento unico che - sicuramente collegato con i vari interventi
di cui avevamo parlato anche in Consiglio, cioè la legge di
valorizzazione del Borgo di S. Orso principalmente - diventerà un
circuito di valorizzazione del percorso del turismo culturale molto
interessante.
Abbiamo approfittato dell'utilizzo di questi fondi per
un'emergenza positiva, nel senso che nell'area di Quart, della
chiesa parrocchiale del Villair di Quart sono stati effettuati
degli importanti ritrovamenti che meritano di essere approfonditi e
che quindi sono stati oggetto di intervento finanziario, di impegno
finanziario su questo stesso dettaglio, nel senso che non potevano
essere utilizzati da un punto di vista tecnico.
Per quanto riguarda invece l'Aosta est ne riparleremo, perché ci
sarà il passaggio anche in commissione per presentare il progetto,
che è sicuramente ambizioso.
Presidente
- La parola al Presidente della Regione,
Rollandin.
Rollandin (UV)
- Per i chiarimenti legati, credo che la
nota che è stata predisposta dia l'indicazione del perché un
capitolo che si prevede in aumento, l'ultimo, era esaurito e quindi
si è utilizzata una parte del finanziamento, tenuto conto che lì,
sì, le domande sono inferiori a quelle previste. C'è solo questo
trasferimento dovuto alla certezza che è insufficiente, quindi per
poterlo utilizzare e per evadere le domande. La differenza non è
consistente ad oggi, ma lo abbiamo fatto tenendo conto che
probabilmente ci sarà un'ulteriore validazione ad ottobre.
Presidente
- Se non vi sono altri chiarimenti, il
Consiglio prende atto.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK