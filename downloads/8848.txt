Consiglio Regionale della Valle d'Aosta - Oggetto del Consiglio n. 3349 del 22 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3349 del 22 dicembre 1987 - Resoconto
OGGETTO N. 3349/VIII - DICHIARAZIONI ALLA STAMPA DEL
DIRETTORE DELLA SOCIETÀ VAL VENY. (Interrogazione).
PRESIDENTE
: Do lettura dell'interrogazione presentata dal
Consigliere Lilliana Breuvé:
INTERROGAZIONE
APPRESO dalla pagina regionale del quoti diano "LA STAMPA"
del 24 novembre 1987 che il Sig. Edgardo ARBOLETTI, direttore della
Società Val Veny, in una intervista sulla Coppa del Mondo di sci,
ha dichiarato: "che la Società è stata costretta a seguire una
linea dura per non creare precedenti";
CONSIDERATO che l'Amministrazione regionale è azionista al
33% della Società Funivie Val Veny;
INTERROGA
l'Assessore competente affinchè chiarisca il significato
della frase in questione.
PRESIDENTE
: Ha chiesto di parlare l'Assessore al Turismo,
Urbanistica e Beni Culturali Lanièce, ne ha facoltà.
LANIECE (D.C.):
Il Consigliere Breuvé interroga per
sapere il significato di quella frase detta dal Direttore della Val
Veny, signor Arboletti.
Il Direttore in questione, interpellato dal sottoscritto, ha
affermato di non aver rilasciato alcune dichiarazione, anzi, alla
giornalista che lo voleva intervistare ha detto di non voler
rilasciare alcuna intervista ufficiale. Ha aggiunto che a suo
parere si tratta di un'interpretazione della giornalista, che, in
seguito alla denuncia fatta dalla Val Veny, gli avrebbe attribuito
la volontà di voler tenere una linea dura.
PRESIDENTE
: Ha chiesto di parlare il Consigliere
Segretario Lilliana Breuvé, ne ha facoltà.
LILLIANA BREUVÈ (P.S.I.):
Mi fa molto piacere che questo
signore non abbia detto questa frase, anche perchè ritengo che sia
una persona molto corretta.
Sottolineo invece la scorrettezza della giornalista, perchè
questa è una dichiarazione importante per la divisione di una
società, tipo la Val Veny con i proprietari terrieri, a causa di
questa grossa contestazione, tant'è vero che questa non è una
piccola fase di tutta questa storia, a tal punto che abbiamo
scomodato un giudice, i dirigenti del la Val Veny, la Giunta
regionale e non abbiamo scomodato la gente di Courmayeur, che non è
andata a vedere questa coppa, perchè "ne ha piene le scatole" di
questi soprusi e di queste storie. Infatti, ne "La Stampa" del 24
novembre si parla, nell'articolo a cui la frase incresciosa si
riferisce, degli altri proprietari terrieri e si dice: "...
sembrano cauti nell'esprimere giudizi sulla vicenda. Alcuni di loro
che possiedono bar e ristoranti sulle piste si trincerano dietro il
silenzio dichiarando di non volersi compromettere". Non vogliono
compromettersi di cosa? Di essere proprietari terrieri, mi chiedo
io? Quindi sono atteggiamenti abbastanza delicati.
Nel notiziario ANSA l'Avv. Quagliolo ha dichiarato che la
società è disponibile ad indennizzare i danni arrecati ai terreni,
ma che è comunque necessario che la Regione al più presto legiferi
per regolamentare i passaggi sulle proprietà private degli impianti
di risalita della pista di sci. È per questo che ho presentato
quest'interrogazione, perchè esigo da questa Giunta che prenda
un'iniziativa di questo genere, per evitare che tutti i momenti
nascano delle storie tipo questa. Lo avevo già detto nel luglio di
quest'anno, quando avevo chiesto all'Assessore alle Foreste cosa ci
facevano quegli alberi sulla pista: non ho avuto risposta. Pensavo
che fosse una cosa di trascurabile valore: ebbene, alla Coppa del
Mondo abbiamo visto il valore che ha.
Su "La Stampa" del 27.11.87 c'è di nuovo un articolo della
sig.ra Mosca dove si legge: "Alla base della vicenda la presenza di
50 abeti piantati la scorsa primavera sul terreno della località
Chécrouit, dove è previsto l'arrivo della gara della Coppa del
Mondo, e il perdurare di difficili rapporti fra la società che
gestisce gli impianti di risalita e alcuni proprietari di aree
incluse nel comprensorio sciistico dello Chécrouit. L'ordinanza che
dovrà riconoscere o meno il diritto possessorio della società Val
Veny sui terreni dello Chécrouit è importante, non soltanto ai fini
del mondiale di sci, ma perchè rappresenterà un punto di partenza
per la futura regolamentazione dei rapporti fra i proprietari dei
terreni di alta quota sfruttati per lo sci da discesa e società
degli impianti e del loro uso".
Dall'incontro, comunque, è emersa una novità: l'annunciata
disponibilità della Val Veny a riconoscere a (....) il diritto di
risarcimento, che, come ha detto l'avv. Quagliolo, dovrà essere
quantificato, ma potrà tener conto anche degli anni passati in cui
i proprietari non hanno ricevuto dalla Val Veny nessun indennizzo
relativo all'uso del suo terreno da parte della società.
"Non contestiamo il diritto dei proprietari di far valere le
loro ragioni - ha detto ancora Quagliolo - per questo è un bene che
la vicenda degli abeti abbia posto il problema, e riteniamo che i
rapporti fra le società che gestiscono gli impianti di risalita e i
proprietari dei terreni inclusi nei comprensori sciistici siano
regolati da una legge che compete soltanto alla Regione". Quindi,
di nuovo, la responsabilità viene a questa Giunta, che non ha
pensato di fare prima una cosa di questo genere.
Leggiamo su "La Stampa" del 28: "Sconfitti 50 abeti";
finalmente, su "La Stampa" del 29, come ho già detto prima: "A
Courmayeur ecco la Coppa del Mondo che ha deluso".
Vediamo di evitare queste storie che si prolungano da tempo
ponendo una norma legislativa e cercando di chiarire le posizioni
degli uni e degli altri.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK