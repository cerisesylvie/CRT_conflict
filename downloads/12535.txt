Consiglio Regionale della Valle d'Aosta - Oggetto del Consiglio n. 3451 del 21 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3451 del 21 maggio 1992 - Resoconto
OGGETTO N. 3451/IX Adozione di criteri e parametri atti a
determinare il numero delle autorizzazioni rilasciabili ai sensi
della legge 25 agosto 1991 n. 287 sull'aggiornamento della
normativa sull'insediamento e sull'attività dei pubblici
esercizi.
Deliberazione Il Consiglio regionale
- visto il parere della IV Commissione consiliare permanente e
nel nuovo testo predisposto dalla Commissione stessa;
delibera
di approvare, nel testo sottoriportato, i parametri ed i criteri
per la determinazione del numero delle autorizzazioni rilasciabili,
ai sensi dell'articolo 3 della legge 25 agosto 1991, n. 287:
Articolo 1
Parametri per la determinazione del numero delle
autorizzazioni
1. I parametri atti a determinare il numero delle autorizzazioni
rilasciabili dal Comune, sulla base delle tipologie degli esercizi
di somministrazione di alimenti e bevande e tenuti presenti gli
elementi caratterizzanti previsti al quarto comma dell'articolo tre
della legge 25 agosto 1991, n. 287, sono indicati nell'allegato
A.
2. I parametri relativi ai flussi turistici ed alle abitudini di
consumo, sono applicati solo ai comuni che hanno rilevanza
turistica. La rilevanza turistica è individuata dal rapporto tra
presenze turistiche e popolazione superiore a venti.
Articolo 2
Dati per l'applicazione dei parametri e determinazione degli
indici.
1. I dati per l'applicazione dei parametri e la determinazione
degli indici, di cui all'articolo 1, sono riferiti al 31 dicembre
1990 e sono indicati nell'allegato B.
Articolo 3
Indici di rilevanza turistica.
1. Gli indici di rilevanza turistica sono indicati nell'allegato
C.
Articolo 4
Esclusione dall'obbligo di osservanza dei limiti numerici.
1. Ad integrazione del disposto del sesto comma dell'articolo
tre della leg-ge 25 agosto 1991, n. 287, i limiti numerici così
determinati dal presente provvedimento, non si applicano al
rilascio di nuove autorizzazioni:
- nelle zone di nuova espansione abitativa approvate con piano
regolatore;
- nelle zone in cui è previsto un rilancio turistico,
determinato dall'installazione o dall'ammodernamento di impianti
sportivi.
Articolo 5
Validità delle direttive.
1. Le presenti direttive hanno validità fino al 31 dicembre
1996. Le autorizzazioni rilasciate fino a tale data saranno portate
in diminuzione al numero delle autorizzazioni rilasciabili
determinato in applicazione del presente procedimento. Nel caso di
restituzione di autorizzazioni già rilasciate, il loro numero sarà
portato in aumento a quello delle autorizzazioni rilasciabili.
2. In caso di modifica sostanziale degli indici di riferimento,
il Sindaco del Comune interessato può avanzare richiesta
documentata di aggiornamento, che sarà approvata con le stesse
modalità del presente provvedimento.
Articolo 6
Autorizzazioni stagionali.
1. Considerato il fenomeno del turismo di passaggio e la
progressiva evoluzione del turismo stagionale verso un turismo
destagionalizzato, non si ritiene di stabilire criteri
differenziati per il rilascio di autorizzazioni per la
somministrazione di alimenti o bevande permanenti o stagionali.
La disponibilità evidenziata dall'applicazione dei parametri di
cui agli articoli 1, 2 e 3 può essere di conseguenza utilizzata
senza distinzione.
Articolo 7
Zonizzazione.
1. Qualora i comuni lo ritengano necessario, possono, con
deliberazione di consiglio, sentita la Commissione competente ai
sensi dell'articolo sei della legge 25 agosto 1991, n. 287,
suddividere il territorio comunale in zone omogenee. In tal caso
con la stessa deliberazione, il consiglio comunale provvederà a
determinare la distribuzione per zona della disponibilità accertata
in base ai criteri di cui agli articoli 1, 2 e 3.
Articolo 8
Criteri comunali.
1. I comuni, in conformità ai criteri e ai parametri di cui al
presente provvedimento, sentita la Commissione competente ai sensi
dell'articolo sei della legge 25 agosto 1991, n. 287, stabiliscono,
eventualmente anche per singole zone del territorio comunale, le
condizioni per il rilascio delle autorizzazioni.
Presidente
La parola all'Assessore dell'Industria,
Commercio e Artigianato, Mafrica.
Mafrica (PCI-PDS)
Questo provvedimento si rende
urgente per poter sbloccare le autorizzazioni relative ai pubblici
esercizi, ristoranti e bar. Una legge dello Stato, la 287, ha
bloccato tutte le autorizzazioni in attesa di normative emanande da
parte del ministero che ancora non sono state in realtà emanate e
non si sa esattamente quando lo saranno.
Poiché la regione ha, con altre sue parti dell'amministrazione,
concesso a molti di questi esercizi, dei finanziamenti, ritenendoli
utili per le località in cui sono insediati, pare opportuno un
provvedimento che autorizzi e consenta l'apertura, per lo meno per
la stagione estiva, questa è la ragione dell'urgenza.
Il meccanismo in base al quale è formulato il provvedimento, è
sostanzialmente questo: si stabiliscono dei parametri, questi
parametri sono la popolazione, per la popolazione si autorizza un
ristorante, un bar per ogni frazione fino a 1500 abitanti e si
autorizza poi, invece una seconda autorizzazione quando si superano
i 1500 abitanti; questo parametro permette a tutti i comuni della
valle di avere almeno un'autorizzazione possibile per un bar e per
un ristorante.
Viene poi utilizzato un parametro differente, che è il flusso
turistico; qui si può andare da 0 a 3, in base alla percentuale di
flusso turistico di ogni comune. Questo parametro avvantaggia i
comuni con maggior flusso turistico.
Esistono poi altri due parametri: il reddito della popolazione e
l'abitudine di consumo. Per il reddito della popolazione, i
parametri variano da 0 a 2 mentre per le abitudini di consumo, da 0
a 1.
Diciamo che questi parametri influiscono, sui centri con
popolazione maggiore, ed essendo limitato, tra 0 e 1, tra 0 e 2,
sostanzialmente contengono il numero delle autorizzazioni
rilasciabili nei centri più popolosi.
Con questo meccanismo, sostanzialmente si riesce a dare la
possibilità di nuove autorizzazioni in ogni comune, autorizzazioni
più significative nei comuni turistici e un numero non eccessivo,
nei comuni più popolati. Esistono poi dei meccanismi di revisione,
di questo provvedimento che permettono ai comuni che hanno zone di
espansione o nuove strutture sportive, di chiedere la modifica del
parametro di competenza del comune stesso. Il comune può anche
intervenire se si sono modificate le condizioni di popolazione, o
di flusso turistico, chiedendo di essere ripreso in considerazione
per nuove e necessarie autorizzazioni. Il comune può provvedere a
una zonizzazione e può anche stabilire con propri criteri, sentita
una commissione regionale che è prevista dalla legge 287, può
intervenire per stabilire condizioni particolari per il rilascio
delle autorizzazioni.
Diciamo che il provvedimento ha un carattere d'urgenza e anche
transitorio nel senso che si stabiliscono dei parametri, però
prevede anche le possibilità con cui si possano avere, per
modifiche successive, possibilità di intervento.
Presidente
La parola al Consigliere Louvin.
Louvin (UV)
Nous sommes conscient que cette
délibération nous est soumise avec une certaine urgence, du fait
que la loi 287 a, en quelque sorte, paralysé ces autorisations au
commerce pendant deux longs mois. Il y a en effet de nombreux
titulaires de autorisations, plutôt, de demandeurs d'autorisations
qui souhaitent d'ouvrir des activités, restaurant, bar et autre,
qui pour l'instant ne sont pas en condition de le faire, étant
donné que la loi 287 a imposé un changement de régime.
Nous sommes donc d'accord sur l'adoption de cet acte, de nature
générale. Nous voudrions rappeler à l'Assesseur, nous profitons de
le faire ici, que la matière dans son ensemble mériterait une
intervention législative. Si ce règlement est de nature à dépasser
les obstacles qui se posent actuellement, il faudra une
intervention en profondeur en cette matière. Je pense notamment
pour ce qui a trait aux commissions qui devront établir la
compatibilité ou moins des requêtes et l'établissement de critères
et paramètres; nous avions dans le temps les commissions a niveau
communal qui s'occupaient de ça, il y avait le plan de commerce et
la commission communale qui était chargée de décider, où, quand,
comment on pouvait ouvrir des exercices au public. Cette même
commission reste, si j'ai bien compris sur la base de la 247, pour
la commune d'Aoste, tandis que, pour toutes les autres communes
nous avons, en quelque sorte centralisé le fonction à niveau de la
région.
Je crois qu'il y aurait moyen, par une intervention législative,
d'éliminer cette disparité; je ne vois pas pourquoi la commune
d'Aoste devrait pouvoir bénéficier d'une autonomie communale dans
la matière et les autres communes, qui n'ont pas une population
très nombreuse, ne pourraient pas en profiter.
Il y aurait peut-être moyen d'étudier des niveaux
intermédiaires, éventuellement au niveau des communautés de
montagne pour avoir des zones plus homogènes, qui seraient traitées
et de façon d'avoir une certaine souplesse.
Les barèmes que vous avez sont sans doute raisonnables. Je pense
que le résultat ne devrait pas s'éloigner trop des attentes, qui
sont celles de la population locale, des usagers, mais une
souplesse majeure, me parait souhaitable, de façon à mieux adapter
cette directive au niveau des différentes zones de haute montagne
et de moyenne montagne, où les problèmes ne se posent pas de la
même façon.
Je voudrais également demander à l'Assesseur pour quelle raison
il a fixé le délai du 31 décembre du 1996, pour la validité de
cette directive, et s'il ne pense pas que c'est un délai quand même
relativement éloigné et que l'on pourrait éventuellement le réduire
de façon à nous imposer de revenir dans la matière dans un délai
plus court, étant donné que tous cela a été fait avec une certaine
vitesse et que l'on a, peut-être, pas encore suffisamment
expérimenté le régime qu'il serait peut-être souhaitable d'établir
un délai plus court.
C'est une opinion sur laquelle l'Assesseur pourrait ne pas
concorder, mais je voudrais bien lui demander s'il y a une raison
de substance qui a fait de sorte que l'on ait choisi 1996 en tant
que délai pour les directives établies et contenues dans cette
délibération.
Presidente
La parola all'Assessore dell'Industria,
Commercio e Artigianato, Mafrica.
Mafrica (PCI-PDS)
Il provvedimento ha avuto l'assenso
dell'associazione commercianti che per sua natura era piuttosto
restia rispetto a concessione di nuove autorizzazioni. È stato
anche sottoposto al direttivo dell'ANCI, che lo ha discusso e che
ha delle osservazioni di cui cercheremo di tener conto. Per quello
che riguarda il periodo, dipende dal fatto che il provvedimento è
stato stilato in base alle funzioni amministrative che la Regione
ha in materia di commercio, derivanti dal D.P.R. 1142, che sono
però funzioni amministrative. Per non creare problemi ad un
provvedimento che anticipa normative nazionali che ancora non sono
state emanate, si è per quanto possibile fatto riferimento ai tempi
e ai parametri già stabiliti per legge. Il periodo quindi è legato
a queste indicazioni già previste dalla legge e anche i parametri
finora scelti sono quelli che la legge elenca che potranno essere
modificati se le norme che saranno emanate, su cui dovremmo
intervenire e con la legge successiva, saranno chiare ed
eserciteremo rispetto a cose più precise questo nostro
potere.
Oggi lo esercitiamo perché siamo in una situazione d'urgenza e
abbiamo cercato di evitare, per quanto possibile, motivi di
frizione con la Commissione di Coordinamento.
Presidente
Si passa alla votazione dell'oggetto in
questione.
Esito della votazione:
Presenti, votanti e favorevoli: 31
Il Consiglio approva.
Presidente
La seduta è tolta. Il Consiglio riprenderà
alle ore 16.00.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK