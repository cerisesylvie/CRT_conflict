Consiglio Regionale della Valle d'Aosta - Oggetto del Consiglio n. 1036 del 14 gennaio 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1036 del 14 gennaio 1985 - Resoconto
OGGETTO N. 1036/VIII - INIZIATIVE PER CONTENERE E
REGOLAMENTARE IL TRANSITO DEI TIR IN VALLE D'AOSTA.
(Interpellanza).
PRESIDENTE
: Do lettura dell'interpellanza presentata dal
Consigliere Riccarand:
INTERPELLANZA
Venuto a conoscenza, tramite gli organi di stampa, della
decisione della Confederazione Elvetica di introdurre una pesante
tassazione per gli autotreni in transito sul territorio della
Confederazione;
Rilevato che tale provvedimento tende a scoraggiare il
transito di autotreni nel territorio della Confederazione al fine
di ridurre i disagi, i pericoli e l'inquinamento che tale transito
determina;
Sottolineato il fatto che anche altri stati confinanti con
l'Italia (in particolare l'Austria) stanno introducendo misure per
ridurre il transito dei TIR sul loro territorio e per potenziare il
trasporto merci su ferrovia;
Evidenziata l'assenza di iniziative per contenere e
regolamentare il transito di TIR attraverso la Valle
d'Aosta;
il sottoscritto Consigliere regionale di "Nuova Sinistra
della Valle d'Aosta"
INTERPELLA
la Giunta regionale per conoscere:
1)
il modo in cui è regolamentato, nella
Confederazione Elvetica, il transito di TIR (peso massimo
consentito, tasse di circolazione, ecc.);
2)
quali ripercussioni si potranno avere sui transiti
al tunnel del Monte Bianco ed al tunnel del Gran San Bernardo in
conseguenza dei nuovi provvedimenti adottati dalle autorità
elvetiche;
3)
se ha preso in esame l'opportunità di usare le
competenze statutarie della Regione Valle d'Aosta e le prerogative
prefettizie del Presidente della Giunta regionale per contenere il
traffico di TIR attraverso la Valle d'Aosta e per un'eventuale
imposta regionale sul transito di tali veicoli.
PRESIDENTE:
Ha chiesto di illustrare l'interpellanza il
Consigliere Riccarand, ne ha facoltà.
RICCARAND - (N.S.): Questa interpellanza è stata presentata a
seguito della comparsa sugli organi di stampa di un provvedimento
che la Confederazione Elvetica ha intenzione di introdurre dal °
gennaio 1985: si tratta di una tassazione sugli autotreni in
transito nel territorio della Confederazione Elvetica. Le mie
informazioni non sono del tutto precise, nel senso che non so se
questa tassazione riguarda solo gli autotreni provenienti
dall'estero o anche gli autotreni di proprietà degli stessi
cittadini della Confederazione.
Si tratta comunque dell'applicazione di fatto di una decisione
assunta con un referendum, che mira a colpire il transito degli
autotreni nel territorio della Confederazione in conseguenza dei
gravi danni che tale tipo di transito comporta sotto forma di
inquinamento, pericoli, disagi per la popolazione. E' stato
calcolato che anche tenendo conto delle tasse sulla circolazione e
di quelle contenute nel prezzo dei carburanti, il traffico pesante
è ben lungi dal contribuire sufficientemente al pagamento dei danni
stradali, ambientali ed ecologici che provoca. Quindi sia la
Svizzera sia l'Austria stanno adottando una serie di provvedimenti,
diversi gli uni dagli altri, per cercare di contenere e limitare il
transito dei TIR sulle loro strade e conseguentemente scelgono di
potenziare il trasporto di merci su ferrovia.
Com'è noto, l'orientamento della Regione Valle d'Aosta in
materia pare essere diverso, poiché la decisione, recentemente
assunta a maggioranza dal Consiglio regionale, di costruire
un'autostrada da Aosta al tunnel del Monte Bianco va nel senso di
incentivare il passaggio dei TIR attraverso la nostra Regione. Non
solo, ma anche in base ai dati che mi sono stati forniti dopo
l'interrogazione che ho presentato, risulta evidente che la società
del
Traforo del Monte Bianco sta cercando in tutti i modi di
incentivare il passaggio attraverso il tunnel dei TIR con una serie
di agevolazioni tariffarie, abbonamenti molto privilegiati,
addirittura con una sorta di così detto "premio di fedeltà" alle
società di trasporto che più frequentemente utilizzano il tunnel
del Monte Bianco.
Tuttavia va tenuto presente che anche se la soluzione
autostradale comporterà un aggravamento di certi problemi e ne
risolverà altri, si tratta comunque di una soluzione che ha dei
termini abbastanza lunghi, quindi l'interpellanza che ho presentato
mira ad assumere alcune informazioni in merito: anzitutto chiedere
quali sono, in termini precisi, le decisioni adottate dalla
Confederazione Elvetica; verificare poi se dette decisioni potranno
avere delle ripercussioni sul transito al tunnel del Gran San
Bernardo ed a quello del Monte Bianco e se provvedimenti analoghi a
quelli assunti dalla Confederazione possono essere presi anche in
Valle d'Aosta, usando le competenze statutarie proprie e le
competenze prefettizie del Presidente della Giunta, soprattutto in
questo arco di tempo che vede una pressione di traffico molto
pesante con una struttura viaria inadatta, il che comporta dei
disagi per il traffico.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
M. Riccarand lui-même a déjà donné la
réponse à son interpellation: en effet on a fait un autre choix,
même si on partage les préoccupations pour le problème de la
pollution de l'air. On a quand même déjà souligné le fait qu'à
présent, même si on ne connaît pas dans les détails les solutions
qui ont été adoptées de la part de la Suisse, on donnera mandat à
notre Ministre de l'Extérieur d'avoir les données et ensuite on les
fera connaître à M. Riccarand.
Je répète qu'on a choisi une autre solution, c'est-à-dire celle
de donner la possibilité aux TIR qui passent à travers la Vallée
d'Aoste d'avoir l'autoroute, afin qu'il n'y ait plus les problèmes
que nous connaissons, et on a déjà discuté longuement sur la
solution que l'autoroute va donner aux problèmes du trafic.
En ce qui concerne les facilités que les autres tunnels ont
mises en acte pour les TIR, on connaît celles du Fréjus, qui sont à
peu près le double de celles qui sont prévues pour le tunnel du
Mont Blanc. Je crois que là il faudra en discuter pour voir quelle
sera la solution à prendre pour prévoir les mêmes facilités qu'il y
a au Fréjus, compte tenu du fait que notre Région a un revenu lié
au trafic.
A la suite de cela, je n'accepte pas ce que M. Riccarand vient
de suggérer à ce sujet; on pourra trouver des solutions pour la
question de la pollution, mais on est de toute façon contraires à
la solution suggérée par M. Riccarand.
Je dois rappeler à M. Riccarand que, comme Région nous sommes
liés à la politique économique du marché commun, ce qui au
contraire ne vaut pas pour la Suisse, et là aussi il faudra faire
attention de voir de quelle façon on peut s'intégrer à niveau de la
politique européenne en permettant certaines facilités que les
autres pays ont déjà adoptées.
PRESIDENTE
: Ha chiesto di parlare il Consigliere
Riccarand, ne ha facoltà.
RICCARAND - (N.S.):
Sono ovviamente insoddisfatto della
risposta del Presidente della Giunta perché devo constatare che non
c'è stata la preoccupazione di assumere delle informazioni precise
- anche se si è impegnato a darmi dei dati - in quanto si tratta di
una decisione che non va presa in modo superficiale.
Esiste uno stato confinante, a cui si fa riferimento per tante
altre problematiche, che assume una decisione che non potrà non
avere delle ripercussioni rispetto alla nostra realtà regionale, ed
il Presidente della Giunta dice che notizie in merito non ci sono
ancora! Spero che arrivino al più presto queste notizie, ma mi
sembra preoccupante che la Regione non si sia interessata per
averle fin dall'inizio e non si sia preoccupata di valutare le
conseguenze che la decisione della Svizzera potrà avere rispetto al
traffico ai tunnel del Monte Bianco e del Gran San Bernardo.
Per quanto riguarda l'ipotesi avanzata dal Presidente della
Giunta, di agevolare ulteriormente il traffico dei TIR attraverso
il tunnel del Monte Bianco, ripeto che si tratta di una
impostazione estremamente grave nel senso che soprattutto in una
fase come quella attuale, in cui la viabilità rimarrà per molti
anni quella che è (con la sola superstrada, in assenza di
autostrada) per cui il discorso sarà molto lungo, credo che la
scelta dell'Amministrazione dovrebbe andare nella direzione
opposta, cioè cercando di ridurre le agevolazioni per contrarre il
numero dei passaggi di TIR in Valle d'Aosta, con conseguenze gravi
per gli abitanti.
Si dice di voler difendere gli interessi della popolazione solo
quando si vuole catturare il consenso per realizzare l'autostrada:
esiste un metodo diverso per eliminare il rischio e la congestione
del traffico nell'alta Valle ed è quello di adottare una adeguata
politica tariffaria, ma non lo si vuol fare, anzi, si vuole andare
in una direzione diversa, per cui il nostro giudizio è
completamente negativo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK