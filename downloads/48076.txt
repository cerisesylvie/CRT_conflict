Consiglio Regionale della Valle d'Aosta - Oggetto del Consiglio n. 4217 del 19 dicembre 2024 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Università
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 4217 del 19 dicembre 2024 - Resoconto
OGGETTO N. 4217/XVI - Interrogazione a risposta immediata:
"Tempistiche relative alla completa fruibilità della nuova sede
dell'Università della Valle d'Aosta, con particolare riferimento
all'aula magna".
Bertin (Presidente)
- Punto numero 4.11. Consigliera
Erika Guichardaz, ne ha facoltà.
Guichardaz E. (PCP)
- L'Università della Valle ha aperto
la sua nuova sede ormai da tempo, perché tutti noi il 26 di
settembre siamo andati all'inaugurazione ufficiale. A oggi, però,
risulta che ancora diversi spazi non sono fruibili, sicuramente
l'aula magna, nel senso che anche le ultime lauree di dicembre non
sono avvenute in quello spazio e sembrerebbe, almeno da quello che
abbiamo appreso, che attualmente quella sala non sia ancora
fruibile. Quindi, con questa interrogazione vorremmo capire dal
Governo regionale i tempi e le criticità ancora presenti per
rendere totalmente fruibile l'edificio, sede dell'Università della
Valle, e in particolare l'aula magna.
Presidente
- Assessore Jean-Pierre Guichardaz, per la
risposta.
Guichardaz J. (FP-PD)
- Con deliberazione della Giunta
regionale 1339 del 20 novembre 2023 era stata approvata la bozza di
concessione gratuita all'Università della Valle d'Aosta
dell'immobile di proprietà regionale - questo lo do solo come
informazione preventiva - sito in Aosta, edificio didattica - ex
palazzina Zerboglio, ai sensi dell'articolo 6, comma 4, della legge
regionale 12 del 1997. L'ateneo, attraverso il suo direttore
amministrativo, al quale ho girato la vostra
question
,
risponde: "Il 26 settembre 2024 è stata indetta una conferenza
stampa con la ditta Adicom, che ha seguito tutti i lavori
tecnologici, e lo studio di architettura di Cucinella. È stata
l'occasione di un taglio estemporaneo del nastro, ma non di una
inaugurazione vera e propria della sede. L'aula magna è stata -
sempre in quella data - aperta per consentire alla ditta Adicom di
illustrare le attrezzature tecnologiche inserite nella stessa,
oltre che nelle restanti aule. Le attrezzature sono particolarmente
innovative, richiedono un periodo di formazione e addestramento
complesso per il loro pieno utilizzo. Le cerimonie delle lauree si
sono svolte a partire da settembre fino a dicembre nelle aule,
anche in considerazione dell'esiguità dei laureandi e dei parenti
invitati dagli stessi, tenuto conto che le aule didattiche sono
ampie e totalmente soddisfacenti per tale attività. Le
infiltrazioni d'acqua, come già chiarito dalla società SIV, che ha
seguito i lavori, saranno da monitorare, in quanto l'edificio
rappresenta un
unicum
composto da molti elementi, tutti
diversi tra loro, messi in opera in sito. A tale proposito, non
abbiamo informazioni sufficienti sugli eventuali interventi che
dovranno essere messi in opera dalla ditta che è intervenuta nella
costruzione, che continuerà le sue attività di intervento
manutentivo e di monitoraggio al fine di risolvere il problema". La
società SIV, dal canto suo, precisa invece quanto segue: "In
particolare per l'aula magna sono in corso di verifica, sulla base
di una
check list
ricevuta durante una recente visita della
Commissione di pubblico spettacolo, i settaggi delle dotazioni
impiantistiche e gli allestimenti necessari per consentirne
l'utilizzo in occasione di manifestazione esterna all'Università
degli studi della Valle d'Aosta. Tale verifica ha l'obiettivo di
garantire il pieno rispetto delle normative vigenti in materia di
sicurezza e di adeguatezza degli spazi, al fine di assicurare la
corretta fruizione dell'Aula Magna con riferimento agli eventi
pubblici esterni all'attività universitaria".
Presidente
- Per la replica, la consigliera Erika
Guichardaz.
Guichardaz E. (PCP)
- Insomma, abbiamo aperto una sede
senza che questa fosse totalmente fruibile e, sinceramente, anche
dalla sua risposta io mi aspettavo comunque, anche calcolando il
numero dei laureati che abbiamo in Valle d'Aosta, che comunque si
utilizzasse l'aula magna nel caso di una laurea, vista l'importanza
del momento, come si fa in qualsiasi università, perché lo abbiamo
visto... è anche una sala prestigiosa. Sinceramente, fare le lauree
in un'aula perché sono pochi mi sembra veramente una risposta che
spero in qualche modo anche il Presidente, che è anche Presidente
dell'Università, riveda con l'Università e con il Consiglio
dell'Università della Valle d'Aosta perché, ripeto, per un momento
come quello, forse dedicare l'aula magna, al di là dei costi che
questo possa avere.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK