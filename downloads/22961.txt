Consiglio Regionale della Valle d'Aosta - Oggetto del Consiglio n. 2313 del 4 dicembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2313 del 4 dicembre 2006 - Resoconto
OBJET N° 2313/XII - Communications du Président du Conseil
régional. Ordre des travaux.
Président
- J'informe le Conseil de l'activité de la
Présidence et des organes du Conseil depuis la dernière réunion de
l'Assemblée:
Proposition de loi n° 142, présentée par les Conseillers
Squarzino Secondina, Venturella et Bortot, le 22 novembre 2006
"Ulteriori modificazioni alle leggi regionali 21 agosto 1995, n. 33
(Norme sulle indennità spettanti ai membri del Consiglio e della
Giunta e sulla previdenza dei Consiglieri regionali), e 8 settembre
1999, n. 28 (Interventi per il contenimento della spesa in materia
di previdenza dei Consiglieri regionali. Costituzione dell'Istituto
dell'assegno vitalizio. Modificazioni alla legge regionale 21
agosto 1995, n. 33 (Norme sulle indennità spettanti ai membri del
Consiglio e della Giunta e sulla previdenza dei Consiglieri
regionali))" (I
e
)
Projet de loi n° 143, présenté par le Gouvernement régional, le
24 novembre 2006 "Disposizioni sullo sviluppo dell'apicoltura in
Valle d'Aosta" (III
e
et V
e
)
Projet de loi n° 144, présenté par le Gouvernement régional, le
24 novembre 2006 "Disposizioni in materia di tutela
dall'inquinamento atmosferico ed approvazione del Piano regionale
per il risanamento, il miglioramento ed il mantenimento della
qualità dell'aria per gli anni 2007/2015"
Proposition de loi n° 145, présentée par les Conseillers Sandri
et Squarzino Secondina, le 1
er
décembre 2006
"Modificazione alla legge regionale 27 dicembre 1989, n. 90 (Norme
in materia di bilancio e di contabilità generale della Regione
Autonoma Valle d'Aosta)"
Proposition de loi n° 146, présentée par les Conseillers Sandri,
Fontana Carmela et Ferraris, le 1
er
décembre 2006
"Disposizioni in materia di incarichi. Modificazioni alle leggi
regionali 28 aprile 1998, n. 18 e 20 giugno 1996, n. 12"
Réunions:
Bureau de Présidence: 1
Conférence des Chefs de Groupes: 1
I
e
Commission: 1
II
e
Commission: 1
III
e
Commission: 2
Lundi 27 novembre j'ai eu l'occasion de présider le Bureau de la
Commission de l'éducation, de la communication et des affaires
culturelles réuni à Saint-Pierre. Au cours de la journée de
travaux, le Bureau a abordé des thématiques à la une de l'actualité
comme la question de la coexistence des libertés, des cultures et
des religions ou celle des politiques migratoires en francophonie
pour ce qui concerne la mobilité des étudiants, des professeurs et
la reconnaissance réciproque des diplômes. Parmi les autres thèmes
qui seront approfondis au travers de rapports spécifiques, l'état
de la ratification des conventions internationales de l'Unesco et
la politique du Livre francophone. Enfin, le Bureau s'est penché
sur le suivi des activités du réseau parlementaire de lutte contre
le Sida. Il s'agit d'une question qui est au centre des
préoccupations des Parlementaires de l'APF et, ainsi, des membres
de la section valdôtaine de l'APF. Une question trop souvent
sous-estimée qui devrait être conçue de plus en plus comme un
domaine de travail prioritaire aussi du Conseil de la Vallée. Parmi
les autres choses je voudrais rappeler le fait que nous avions
adopté le dernier plan d'action 2007-2008 pour la lutte contre le
VIH/Sida.
Sabato 2 dicembre, insieme con il Presidente della Regione
Luciano Caveri, ho avuto il piacere di ricevere nell'aula
consiliare i rappresentanti delle Commissioni Affari Costituzionali
di Camera e Senato e i Presidenti delle Assemblee e delle Regioni a
Statuto speciale e delle Province autonome, per un'audizione
dedicata ai temi delle Autonomie e in particolare in merito al
rapporto tra le specialità regionali e le innovazioni emerse dal
nuovo Titolo V, parte II della Costituzione. Nel corso
dell'incontro, che ha rappresentato un fatto storico considerato
che per la prima volta degli organi parlamentari si sono recati sul
territorio e non a Roma per svolgere un'audizione, è stato
approvato un documento, che abbiamo denominato "Dichiarazione di
Aosta", che raccoglie la voce condivisa delle Regioni e delle
Province a Statuto speciale rispetto a quanto sta accadendo in
Italia in materia di finanza e dei nuovi assetti delle Regioni. Nel
testo, redatto congiuntamente da tutti i Presidenti, si sottolinea
come le autonomie speciali hanno rappresentato per decenni l'unica
esperienza di regionalismo in Italia, preparando il terreno alla
graduale effettiva estensione di poteri anche alle altre Regioni, a
lungo rimaste solo sulla carta. Le autonomie speciali ritengono
necessario che vi sia un pieno e definitivo recepimento del loro
particolare "status" derivante da fattori storici, istituzionali,
territoriali, culturali, linguistici che le pone su un piano
diverso rispetto alle altre Regioni, con diversa strutturazione dei
rapporti con lo Stato, che devono caratterizzarsi per individualità
e bilateralità. È quindi necessario sottolineare come esse
costituiscano un sistema integrato e omogeneo con gli enti locali.
D'altra parte, il particolare ordinamento finanziario delle
speciali deve essere coerente con il complesso dei poteri e delle
funzioni loro riconosciute nonché con le peculiarità delle singole
situazioni che ne caratterizzano i territori. Da ciò discende che
agli oneri finanziari sostenuti autonomamente deve corrispondere la
relativa autonomia decisionale e che debba essere conferita piena
autonomia fiscale alle speciali, in base a specifiche norme di
attuazione statutarie. Nel corso della riunione ho ribadito
l'urgenza che le Camere approvino la modifica all'articolo 116
della Costituzione, introducendo il meccanismo della previa intesa
con la Regione interessata nel procedimento di modifica dello
Statuto speciale. L'auspicio è che l'incontro di Aosta possa
rappresentare un punto di riferimento per una nuova stagione di
rapporti tra autonomie speciali e Stato. Il cammino delle riforme è
assolutamente da riprendere con rapidità e riteniamo politicamente
interessante che un documento che stabilisce la futura azione
politica sia stato sottoscritto per la prima volta congiuntamente
da Presidenti di Regioni e da Presidenti di Consigli.
Solo per informarvi ancora sull'andamento dei lavori: come è
consuetudine, esamineremo i punti iscritti all'ordine del giorno
fino intorno alle ore 18, dopodiché ci sarà l'inversione
dell'ordine del giorno per l'illustrazione della finanziaria e del
bilancio; faremo illustrazione abbinata della legge finanziaria e
della legge di bilancio, la relazione del relatore, seguita dalla
relazione dell'Assessore al bilancio, per riprendere domattina
l'inizio della discussione generale. Ricordo che il termine ultimo
per presentare gli emendamenti sulla legge finanziaria è stabilito
per domani entro le ore 12. Domani sera faremo notturna fino
all'una di notte, con sospensione dalle ore 20 alle ore 21 e
verificheremo il lavoro che rimane da fare e decidere con che
modalità verrà fatta la notturna di mercoledì.
La parola al Consigliere Sandri.
Sandri (GV-DS-PSE)
- Un brevissimo accenno all'incontro
di Saint-Pierre: credo che quella, come è stato anche l'incontro
con il Vallese... spero che sia un'occasione perché si possa
continuare e, anzi, incrementare lo scambio di presenza di studenti
a livello scolastico in Paesi francofoni.
Intervengo invece sulla questione di questa storica visita delle
Commissioni Affari costituzionali Camera e Senato in Valle d'Aosta,
in cui i Consiglieri regionali non sono stati coinvolti. Nulla
vietava di invitare i Consiglieri regionali ad assistere
all'incontro che sarebbe stato sicuramente utile per capire cosa
succedeva o meno, è un'occasione storica che ci siamo persi e,
visto che si trattava di argomenti di cui noi, per Costituzione,
siamo i tesorieri, è quanto meno incongrua, rispetto al nostro
compito, questa dimenticanza! Aggiungo che sarebbe stato anche
opportuno un coinvolgimento prima, per sapere cosa si andava a
dire. Che ci sia un'identificazione dei Presidenti con la Valle
d'Aosta, credo sia una cosa più che condivisibile, perché è il
ruolo costituzionale che viene attribuito dallo Statuto; che però
questo comporti anche una totale solitudine di pensiero credo sia
alquanto bizzarro, perché è chiaro che nessuno pretende che la
minoranza o una delle minoranze del Consiglio debba essere quella
che indirizza l'attività, ma credo che una consultazione per capire
da parte delle forze politiche quali siano gli andamenti, le
supposizioni e le suggestioni era innanzitutto doverosa per
rispetto istituzionale e poi utile, perché spesso a ragionare in 3
o 4 soprattutto con idee diverse, si riesce a fare qualche sintesi
di maggiore livello che non quella che si può fare da soli, per
quanto uno possa essere in gamba e capace.
Devo quindi dire che è stata una delusione non aver potuto
partecipare ufficialmente a questo tipo di incontro, ma soprattutto
non essere stati coinvolti, né nel poter assistere alla
manifestazione, né nell'espressione del contributo della Valle
d'Aosta; per cui questa "Dichiarazione di Aosta" è una
dichiarazione che vi attribuisco, ma della cui validità e solidità
credo che nulla possa essere attribuito a questo Consiglio, quindi
è un'iniziativa... non dico personale, ma profondamente
inficiata!
Presidente
- La parola alla Consigliera Squarzino
Secondina.
Squarzino (Arc-VA)
- Ringrazio il Presidente
dell'informazione, ma anch'io mi unisco alle annotazioni del
collega Sandri, nel senso che la sottoscritta - che è notoriamente
curiosa - ha partecipato come spettatrice per 2 ore, lassù, in
tribuna, perché voleva capire.
A mio avviso si trattava di temi molto interessanti. Se è vero
che noi siamo chiamati con la legge sulla convenzione, quindi la
legge che prevede che ci sia un grosso ripensamento delle origini
dello Statuto, dei principi, se esiste qui, in questo Consiglio, da
parte dei Presidenti della Regione e del Consiglio in particolare,
l'esigenza riformatrice dello Statuto e quindi di mettere mano a
tutta questa materia, credo che quell'incontro sarebbe stato molto
interessante e utile, perché ci offriva la possibilità di capire
cosa si muove nelle altre Regioni, quali sono i temi fondamentali
che vengono trattati. Certo, ci sarà un documento di sintesi, ma
come tutti i documenti di sintesi coglie alcuni aspetti, mentre gli
interventi specifici sia dei Presidenti delle Regioni a Statuto
speciale, sia dei Presidenti dei Consigli a Statuto speciale, hanno
individuato temi diversi.
Credo allora che questa sarebbe stata un'occasione importante
per consentire ai Consiglieri non di "straforo", ma nel loro ruolo
di coloro che sono chiamati a lavorare sullo Statuto e sulle
riforme, di partecipare a questo momento formativo-informativo. E
credo che questo sarebbe stato possibile. Ricordo che già alcuni
anni fa c'erano state riunioni di questo tipo a un altro livello,
però erano presenti tutti i Consigli delle Regioni europee, i
Parlamentari, oltre che il Presidente del Parlamento italiano,
Onorevole Violante; questo incontro era stato fatto in quel di
Cogne e c'erano stati dei momenti di lavoro istituzionale da cui
noi eravamo esclusi, perché eravamo a un livello diverso, ma era
stato possibile anche a noi partecipare come uditori, come coloro
che riescono ad essere presenti nel momento in cui si dibattono le
idee.
Anch'io credo che sarebbe stato opportuno prevedere una
partecipazione dei consiglieri ogni tanto ci sono questi inviti a
serate di gala o a cene di gala, molto interessanti e utili, ma
alla sottoscritta interessa di più poter partecipare a riunioni o,
perlomeno, accedere come uditrice almeno a riunioni -
partecipazioni non di "straforo", ma istituzionalmente previste -
in cui si possa svolgere un ruolo, in cui sia rispettato il nostro
ruolo di legislatore, chiamato ad affrontare in tempi brevi
problemi complessi anche a livello istituzionale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK