Consiglio Regionale della Valle d'Aosta - Oggetto del Consiglio n. 692 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 692 del 23 maggio 2019 - Resoconto
OGGETTO N. 692/XV - Interrogazione: "Tempistica per l'entrata
in vigore della norma relativa alle concessioni di contributi per
la monticazione dei capi bovini".
Rini (Presidente) -
Facciamo ancora un punto: il punto n.
38 dell'ordine del giorno. Per la risposta, la parola all'Assessore
Viérin Laurent.
Viérin (AV) -
Abbiamo avuto modo di discutere di questa
norma sia in alcune occasioni di dibattito in quest'aula, ma
soprattutto durante l'approvazione della modifica della legge n. 17
che abbiamo recentemente portato avanti. Per rispondere alle
domande, qualche informazione in più: intanto qual è l'idea, questa
è un'idea che è maturata tempo fa, avevo nel corso del 2017 avuto
occasione di condividere con le associazioni una serie di
riflessioni sulla crisi del settore agricolo...
Presidente -
Un po' di silenzio. Non si riescono a
seguire i lavori.
Viérin (AV) -
... è vero che sono temi agricoli, ma
insomma credo che un po' di attenzione anche per questi temi sia
necessaria. Dicevo, collega Gerandin, che nel 2017, quando ho avuto
l'onore e l'onere di condurre l'Assessorato dell'agricoltura
avevamo condiviso con le associazioni una serie di riflessioni.
Eravamo partiti, per esempio, dalla modifica delle percentuali dei
bandi PSR, aumentando questa possibilità di utilizzo. Avevamo fatto
dei ragionamenti sulle misure strutturali, su come si poteva agire
sulla qualità dei prodotti, sul prezzo ai produttori, sulla filiera
lattiero-casearia e tra le varie iniziative o comunque riflessioni
era maturata l'idea che una delle pratiche storiche della nostra
regione: la monticazione... anche dai dati che avevamo analizzato,
è una pratica che purtroppo ha avuto un calo come hanno avuto un
calo il numero di aziende di capi della nostra regione. La
monticazione è una pratica storica, che fa parte del nostro
ecosistema e della nostra storia rurale, che dà la possibilità di
avere latte di alpeggio e quindi fontina di alpeggio - storicamente
il periodo è dal mese di giugno fino a
San Mitchì
[traduzione letterale dal patois: San Michele], quindi fino alla
Désarpa - che prevedeva quella che era, appunto, la presenza e la
salita delle mandrie in alpeggio. Questa pratica e il suo calo
hanno creato una serie di problematiche: una prima nell'ecosistema
in pianura, perché è chiaro che produce reddito il tenere i capi in
piano e avere una possibilità di vivere, seppur con i problemi che
ci sono sul prezzo, ma con il latte nel periodo estivo per
un'azienda che ha già delle difficoltà... e l'esigenza di alcune
aziende di garantire un'entrata economica nei mesi estivi... è
grazie alla vendita del latte durante questo periodo che, appunto,
tradizionalmente era di affido in alpeggio... ha creato anche dei
problemi proprio di liquame, di letame, di
dredjì
[traduzione letterale dal patois: letamaio], di mosche e tutto
quello che effettivamente in una stagione estiva... non è in
termini di compatibilità per l'azienda stessa, al di là di chi vive
fuori da quell'ecosistema o fuori dall'azienda. Tra le azioni che
ci siamo detti era nelle corde una possibilità di verifica...
abbiamo preliminarmente cercato di capire se si poteva mettere in
campo... qui a sottolineare il ruolo dei tecnici, che avevano
cercato di capire come si poteva agire, perché è una previsione che
doveva essere notificata. Allora il lavoro che è stato puntualmente
fatto era l'erogazione di un aiuto che cerca di analizzare il
mancato reddito, no? Il mancato reddito derivante dalla non
possibilità di avere la produzione di latte in piano quindi ti dà
la possibilità nelle corde di quello che l'Europa dà la possibilità
di fare per com'è stata studiata e di avere al netto dei minori
costi sostenuti... anche dei costi che ci sono in più rispetto a
quello che... Questa quindi è un po' la
ratio
, le
informazioni sono queste; le altre informazioni sono la
quantificazione, lì, come i colleghi sanno, c'è una collaborazione
che abbiamo sviluppato con l'
Institut agricole
, INEA, in
collaborazione il CREA, per riuscire a quantificare. Dai primi
calcoli che abbiamo fatto, si parla di una stima a capo di 250-300
euro: questo per andare a creare una sostenibilità e una
possibilità. La fase di concertazione è stata avviata, quindi è
stata notificata.
Nella risposta sulla tempistica dunque è chiaro che la
tempistica di risposta è fondamentale per capire se siamo in tempo
di correre... ed è legato anche alla sua domanda sul bilancio,
perché poi alla fine... Oggi quando chiede cosa c'è sul 2019 e che
cosa c'è sul 2020... Quando abbiamo modificato la legge, abbiamo
messo una cifra. Lei, collega Gerandin, sa benissimo che non si può
fare una disposizione di legge se non c'è almeno un impegno
finanziario. È stato immesso quel milione sul 2020 prendendolo
dalle risorse che già c'erano, ma era semplicemente per costruire,
diciamo, il dispositivo. Sappiamo benissimo che 250-300 euro
moltiplicato per i capi è una cifra che si aggira sui 4 milioni e
qualcosa, per essere chiari. Di che cifra quindi abbiamo la
necessità? La cifra di cui abbiamo necessità è quella. Sull'entrata
in vigore poi è chiaro che noi speriamo che si riesca ad avere già
una risposta che i tecnici stanno monitorando... e la concertazione
per questa stagione, ma noi oggi non abbiamo la possibilità - non
dipendendo da noi - di dire che può già essere messa in campo,
quindi prudenzialmente si dice... intanto l'importante è che venga
concertata e che ci sia l'
okay
, l'avvallo. Dopodiché è
chiaro che l'impegno c'è di andare a reperire anche le cifre in
bilancio. Sul 2019 - è chiaro che nelle prossime settimane avremo
occasione di parlarne - ci sarà già una parte di riassegnazione di
risorse nei vari settori al di là di questa norma in generale. C'è
una possibilità quindi se ci fosse un'esigenza e l'Assessore
Testolin ha convocato delle prime riunioni preparatorie per cercare
di capire le esigenze come si fa sempre, nei vari settori. È chiaro
che dobbiamo avere una certezza sulle tempistiche, per farlo
quest'anno, che si arrivi a questa risposta, a questa
concertazione.
Per il resto, se non dovessero esserci oggi le possibilità di
arrivare tempisticamente ad avere una risposta immediata, si
lavorerà comunque per fare partire questa norma con tutti i crismi.
Era stato detto dal collega: "ci sono degli aiuti", ecco, questo è
un aiuto nuovo, è un aiuto che cercheremo di costruire in modo
autonomo, che è in più rispetto a quello che già oggi si conosce,
diciamo, negli aiuti rurali. Questo è quello che ad oggi, collega,
si può dire in termini di certezze, per non andare a dire delle
date o delle cifre che oggi effettivamente non abbiamo, non
dipendendo da noi ma appunto da questa operazione di
autorizzazione, chiamiamola così, da parte dell'Europa, che è stata
già portata avanti in termini di pre-concertazione e che
quindi...
In conclusione credo che - e questo è emerso dal tavolo
dell'agricoltura -, al di là di tutte le problematiche, bisogna
iniziare a cambiare lo schema, perché quello che è stato apportato
negli ultimi anni è stato uno schema che non ha funzionato.
Cambiando lo schema, soprattutto monitorando il nuovo PSR che si
costruirà nei prossimi mesi e la possibilità di capire che cosa
invece può essere in aiuto diretto da parte dell'Amministrazione...
andrà a costruire la politica, non solo la PAC, quindi quella
internazionale e mediata nazionalmente e portata alle Regioni, ma
anche qual è la possibilità oggi di lavorare attraverso il disegno
di legge quadro sull'agricoltura, che potrà andare a normare tutti
i pezzi residuali rispetto al PSR. Noi quindi crediamo che questa
norma sulla monticazione sia una norma che va a riportare una
dignità alla pratica della monticazione, ma soprattutto,
compatibilmente con ciò che si può fare, un aiuto per le
aziende.
Presidente -
Per la replica, la parola al collega
Gerandin.
Gerandin (MOUV') -
L'ho già detto nelle premesse, questa
è un'importante novità, peraltro è una novità che va nel senso di
provare a porre una soluzione alla continua diminuzione dei bovini
che vanno in monticazione in alpeggio, per cui non voleva avere
nessun carattere polemico: era solo per avere qualche informazione
in più, qualche informazione c'è. Probabilmente sarà importante,
almeno in occasione di quello che potrà essere l'assestamento di
bilancio... perché perlomeno, da quello che ho capito, eventuali
risorse per il 2019 dovranno essere reperite all'interno di queste
risorse in sede di assestamento di bilancio, per cui ci torneremo.
Nel frattempo sarebbe un po' interessante capire anche a chi...
immagino, da quello che mi ha risposto, che i capi a cui si fa
riferimento siano probabilmente i capi produttivi monticati, per
cui non tutti i capi monticati, proprio perché se la motivazione è
quella di dire: "io devo giustificare il fatto che comunque ho una
minore produzione in pianura", probabilmente è riferita ai capi
monticati. Mi pare da un'ultima analisi che i capi monticati siano
circa 12.000, una stima di questo genere. È chiaro pertanto che se
noi facciamo 12.000 per 250, sono 3 milioni e, se facciamo 12.000
per 300, sono 3.600.000: ecco più o meno gli importi che ha dato.
Sarà pertanto interessante in questo contesto e, appena avremo
alcuni dati un po' più precisi sulla tempistica di risposta da
parte dell'Unione europea, capire se sarà già una misura in atto
nel 2019 oppure partirà nel 2020 o 2021... questo presupporrà anche
una possibile variazione per quello che riguarda le disponibilità -
lei ne ha parlato in assestamento di bilancio per il 2019 - e
significherà anche probabilmente una risposta in termini economici
per quello che sarà il 2020-2021.
Altra cosa che poi non sono stato così specifico ma... essendo
questa disponibilità quel milione che abbiamo parlato nel
2020-2021, legato a una diminuzione dei trasferimenti che davamo
per quello che era il discorso dell'AREV e delle rassegne, sarebbe
interessante capire se è una misura aggiuntiva o sostitutiva,
perché questo immagino che sia anche un po' la preoccupazione di
quel mondo agricolo, perché, bene o male, dobbiamo tener presente
che i 12.000 capi che vanno monticati, in questo momento
produttivi, non sono la totalità dei capi che abbiamo, per cui
qualcuno continuerà, malgrado anche questo aiuto, questo incentivo,
a mantenere dei capi in pianura. Penso pertanto che ci torneremo
magari quando ci sarà qualche elemento in più, proprio per dare
quella informazione in più che il mondo agricolo sta aspettando e
che sicuramente sarà un aiuto viste le difficoltà che purtroppo sta
vivendo quel discorso dei rapporti che abbiamo per quello che
riguarda il discorso degli aiuti legati ai fondi europei.
Presidente -
Colleghi, possiamo sospendere i lavori, che,
come ieri, riprenderanno alle ore nove e venti. Facciamo un'ora e
un quarto di pausa, a dopo.
La seduta è sospesa dalle ore 20:09 alle ore 21:28.
Rini (Presidente) -
Colleghi, possiamo riprendere i
lavori.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK