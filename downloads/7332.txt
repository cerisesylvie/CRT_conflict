Consiglio Regionale della Valle d'Aosta - Oggetto del Consiglio n. 1835 del 12 febbraio 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1835 del 12 febbraio 1986 - Resoconto
OGGETTO N. 1835/VIII - RICERCA SULLE POSSIBILI CONSEGUENZE DI
UN INTENSO TRAFFICO DI AUTOMEZZI PESANTI. (Reiezione di
mozione)
PRESIDENTE:
Do lettura della mozione in oggetto:
MOZIONE
PREMESSO che nello "studio preliminare" sui benefici del
collegamento autostradale Aosta-Courmayeur, redatto dalla SPEA e
consegnato alla Regione nel novembre 1984 si afferma che dopo la
realizzazione dell'autostrada si giungerà, in pochi anni, ad un
traffico di 1 milione di autotreni all'anno (circa 3.000 al giorno)
raddoppiando gli attua li livelli di traffico pesante;
RILEVATO CHE tali livelli di traffico
di autotreni hanno provocato così gravi danni al turismo ed
all'ambiente del Tirolo da indurre il Governo dell'Austria ad
avviare un progetto, denominato "strada viaggiante" che prevede
nell'arco di dieci anni, il pressoché totale trasferimento sulla
ferrovia del traffico degli automezzi pesanti;
SOTTOLINEATO che, nel 1983, le autorità austriache avevano
calcolato che a causa del transito di 1 milione di automezzi
pesanti sull'autostrada da Kufstein al Brennero, si riversavano sul
Tirolo annualmente: 2.700 tonnellate di ossidi di azoto
;
270
tonnellate di idrocarburi incombusti; 220 tonnellate di monossido
di carbonio e 240 tonnellate di anidride solforosa; cioè in totale
3.500 tonnellate all'anno di sostanze inquinanti;
SOTTOLINEATO ALTRESÌ che le autorità austriache avevano
annunciato gravi problemi di inquinamento da rumore provocato dal
massiccio transito di automezzi pesanti;
EVIDENZIATA la necessità di condurre un approfondito studio
sull'inquinamento provocato dal traffico degli automezzi
pesanti;
il Consiglio regionale
della Valle d'Aosta
IMPEGNA
la Giunta regionale
1)
a presentare alla II Commissione consiliare
permanente, allargata ai Capigruppo, una proposta di nominativi di
autorevoli esperti nel campo dell'inquinamento dell'aria e dal
rumore a cui affidare una ricerca sulle conseguenze di un intenso
traffico di automezzi pesanti;
2)
ad affidare l'incarico per la ricerca, dopo aver
acquisito il parere della Commissione, possibilmente entro la fine
del mese di marzo 1986.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Prima non ho avuto il coraggio di
proporre una modifica, perché ero uno dei firmatari della mozione
che abbiamo appena discusso, ma forse sarebbe stato interessante
proporre al Consiglio di astenersi dal pagare il canone di
abbonamento alla RAI fino a quando non sarà chiarita la questione
dell'informazione in merito a quanto avviene...
(...INTERRUZIONE...)
No, ma bisognerebbe farlo proprio a livello istituzionale.
Quest'altra mozione invece riguarda un argomento che,
praticamente, viene affrontato in quest'aula quasi in ogni
Consiglio ed è relativo alla volontà di costruire l'autostrada
Aosta-Courmayeur. Ho presentato questa mozione, perché sono venuto
in possesso di alcune informazioni abbastanza importanti relative
ad una realtà simile a quella della nostra Regione. Si tratta della
realtà del Tirolo, attraverso il quale passa una corrente di
traffico che è paragonabile, se non è addirittura quasi identica, a
quella che si ipotizza attraverserà la nostra Regione quando sarà
terminata la costruzione dell'autostrada Aosta-Traforo del Monte
Bianco.
Come ho scritto nella mozione, è stato calcolato e anche
verificato che annualmente nel Tirolo vengono dispersi nell'aria e
sul terreno, 2.700 tonnellate di ossidi di azoto, 270 tonnellate di
idrocarburi incombusti, 220 tonnellate di monossido di carbonio e
240 tonnellate di anidride solforosa, cioè 3.500 tonnellate
all'anno di sostanze inquinanti ed alcune, in modo particolare,
gravemente inquinanti. Il Governo austriaco ha cercato di porre
rimedio, non al fatto che vengono disperse nel Tirolo tutte quelle
tonnellate di sostanze inquinanti, ma al fatto che esse creano
gravi problemi al principale settore di produzione di quella
regione dell'Austria e cioè al settore turistico. Come mai ci sono
dei problemi per una realtà che, dal punto di vista turistico, tira
ancora oggi e che ha delle infrastrutture, oltre alle bellezze
naturali, che permettono di considerare il Tirolo una regione dove,
non solo il turismo invernale, ma anche quello estivo, è
particolarmente sviluppato? Nei boschi del Tirolo c'è un moria di
piante che si ritiene, almeno da parte delle autorità governative
austriache, provocata dal diffondersi di quelle sostanze
inquinanti.
Siccome la maggior parte del traffico è solo in transito
attraverso il territorio austriaco, anziché tassare fortemente il
traffico di transito su gomma, come ha fatto la Svizzera che è
nostra confinante, è stato deciso di trasferire questo genere di
traffico dalla gomma alla rotaia, attraverso una serie di treni
navetta che dovrebbero, praticamente, permettere o il trasporto di
containers o addirittura il trasporto dell'intero automezzo con
carrozze cuccetta per l'autista. Si tratta certamente di un grosso
impegno e l'ente ferroviario austriaco ha preso contatti con quelli
dei Paesi confinanti, tra l'altro anche con le nostre Ferrovie
dello Stato, per concordare un programma di interventi che entro
pochi anni annulli completamente il traffico di transito su
gomma.
Noi eravamo già al corrente di questo fatto, ma alla luce di
queste nuove informazioni che riguardano il livello di sostanze
inquinanti disperso nell'aria, ci siamo preoccupati ed abbiamo
pensato che sarebbe opportuno predisporre uno studio
sull'inquinamento che si produce già adesso e su quello che
ipoteticamente si potrebbe produrre, se si avverassero le
condizioni previste dal progetto autostradale e dal relativo studio
che è stato predisposto. Riteniamo comunque che questo studio debba
essere fatto e noi prenderemo in considerazione i suoi risultati,
che forse potranno anche andare contro le nostre convinzioni.
Tuttavia, così come abbiamo già chiesto uno studio sui costi e sui
benefici dell'autostrada (che ci è stato promesso, ma che, al
momento, non abbiamo ancora ricevuto, eppure ci dicono che è in
preparazione), allo stesso modo noi riteniamo che sarebbe una
scelta intelligente prevedere uno studio che si occupi di quello
che già avviene con l'attuale transito di automezzi pesanti, e che,
con le debite proporzioni e rapportando le future possibilità di
transito della nuova arteria autostradale al traffico attuale, ci
consenta di avere una proiezione relativa alle possibili quantità
di elementi inquinanti che verrebbero a scaricarsi nella nostra
Regione.
Noi pensiamo di passare attraverso la II Commissione, perché ci
sembra corretto che il Consiglio abbia la possibilità di proporre
dei nominativi di persone particolarmente esperte od autorevoli,
per titoli accademici o per studi già fatti nel campo. Lo scopo è
di avere nel più breve tempo possibile la formazione di questa
Commissione che, nell'arco di non troppi mesi, ci fornisca i primi
risultati che ci permettano di fare delle valutazioni in analogia a
quanto è stato fatto da un Paese come l'Austria che è preoccupato
per il grave rischio che corre la sua importante risorsa turistica.
Questo potrebbe succedere anche a noi e la nostra proposta non è
legata al semplice fatto di essere o meno favorevoli
all'autostrada, perché qui si tratta di sapere dove si va a finire.
Non serve soltanto partire, bisogna anche cercare di avere tutti
gli elementi per sapere dove si andrà a finire. Questa mozione
propone un mezzo in più per arrivare a conoscere quale sarà
l'aspetto futuro della nostra Regione, qualora venisse costruita
questa autostrada. Ci sembra pertanto che non ci siano motivi che
impediscano di votare la nostra mozione e che impediscano anche di
veder l'inizio dei lavori di questa Commissione.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.C.I.):
Vorrei fare solo due brevissime
considerazioni per esprimere il nostro parere favorevole alla
mozione. La prima riguarda il fatto che lo studio per l'impatto
ambientale, specie in riferimento alle grandi opere autostradali, è
molto avanzato in altri Paesi. Credo che uno studio di questo tipo
sia indispensabile anche per la prevista autostrada Aosta-Traforo
del Monte Bianco e pertanto chiedo alla Giunta di conoscere se
stiamo andando in quella direzione oppure no.
La domanda ha anche un collegamento con il contenuto di questa
mozione, perché, a differenza di quanto, molto spesso, si ritiene,
le conseguenze dell'opera autostradale sull'inquinamento
dell'atmosfera e della vegetazione, nonché sulla vita dell'uomo,
sono componenti importanti nello studio della valutazione
dell'impatto ambientale. In un numero di qualche mese fa della
rivista "Agricoltura e Ambiente" sono stati citati alcuni
interventi realizzati in Francia per limitare l'inquinamento da
rumore dell'autostrada. Si tratta di studi pregevoli e molto
interessanti su manufatti realizzati in modo tale da evitare o,
perlomeno, limitare l'inquinamento da rumore. Ciò vale,
naturalmente, anche per le altre forme di inquinamento come, ad
esempio, per il deposito sul territorio di idrocarburi non
combusti.
A nostro avviso, quindi, uno studio di questa natura è il primo
passo da fare per una seria valutazione dell'impatto ambientale di
questa nuova opera. Insisto nel dire che si tratta solo di un primo
passo, perché ben altri sono gli studi e le ricerche che devono
comunque essere fatti prima di iniziare l'opera.
PRESIDENTE:
Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
Si on peut partager la préoccupation
des Conseillers à propos de la pollution, je crois qu'au contraire
on ne peut pas accepter cette proposition et je vais en expliquer
les raisons. Avant tout je voudrais faire une petite remarque:
l'Autriche qui est si attentive à la pollution de l'air, s'est
souciée d'empoisonner les vins. C'est un des arguments du débat qui
est en train d'être mené, car l'Autriche a pris cette position sans
rien dire préalablement aux régions frontalières et en effet cette
prise de position a été connue après.
Pour quelle raison sommes-nous contraires à cette étude? Avant
tout pour une raison fondamentale, à savoir que si on fait une
étude, il faut à son terme prendre des mesures conséquentes.
L'Autriche propose une alternative à l'autoroute, c'est-à-dire un
transfert sur le chemin de fer avec des améliorations possibles à
certains niveaux et pour certains parcours à l'intérieur du
territoire autrichien. A la circulation des poids-lourds sur les
autoroutes, l'Autriche prévoit donc cette alternative, car l'une
des préoccupations principales que ce pays aussi avait, était de
faire de façon à éliminer la pollution sans intervenir au niveau
des trafics commerciaux. Quant aux alternatives aux deux tunnels,
pour l'instant nous ne savons pas quelles initiatives pourraient
être prises.
Deuxième raison: on sait très bien quels sont le niveau et le
taux de pollution aussi des poids-lourds que des voitures. Il
suffit de connaître le pourcentage de circulation des voitures,
camions et poids-lourds pour avoir le taux de pollution dû aux
hydrocarbures. Je partagé la préoccupation pour la pollution, mais
il serait plus intéressant, par exemple, de pousser le discours de
l'essence verte; c'est un discours qui a été fait à différents
niveaux. L'Etat Italien a dit que, d'ici quelques années, il suivra
les indications qui viendront de la Communauté Européenne, pour
prévenir ces dégâts. Ce serait valable de prévoir une diminution,
s'il n'est pas possible de l'arrêter complètement, de la pollution
due à la circulation des différents camions et poids-lourds, tandis
qu'au contraire, si on faisait cette étude, malheureusement, rien
ne changerait. Pour prévenir la pollution on pourrait installer sur
les différents camions et poids-lourds certains systèmes, mais il
n'y a pas d'alternative valable pour l'instant.
La Junte, comme a déjà dit l'Assesseur Lanivi, s'est chargée de
faire une étude sur la liaison ferroviaire Aoste-Martigny, de sorte
que, lorsqu'on pourra prévoir des alternatives, il faudra essayer
de trouver la façon d'utiliser les moyens possibles, mais à présent
cette étude n'aboutirait à rien du tout. Dans la relation que le
Conseiller Marcoz fera, on pourra aussi analyser ce que les experts
ont déjà annoncé, à savoir qu'ils sont en train de rédiger un texte
qui sera présenté, pour évaluer dans leur ensemble les choix qui
ont été faits à propos de l'autoroute.
Je voudrais encore signaler que plus de la moitié du tracé de
l'autoroute se trouve en tunnel. Nous avions déjà fait cette
discussion pour voir si nous allions diminuer la pollution du fait
que le tunnel ne permet à l'air viciée de s'épandre tout de suite
et donc polluer l'ensemble. Les pluies acides, qui ne sont pas un
problème de l'Autriche en particulier, malheureusement, ne sont pas
dues tout simplement à la pollution des poids-lourds; c'est la
pollution comme somme des différents facteurs qui porte aux pluies
acides, qui ne sont dues ni aux voitures, ni aux poids-lourds. Donc
faire cette étude n'aboutirait à aucun résultat. Voilà les raisons
pour lesquelles, tout en partageant un certain tracas, vis-à-vis du
problème de la pollution, nous sommes contraires à accepter cette
étude, puisqu'à présent on est à mesure d'avoir certains
renseignements en faisant tout simplement une analyse rapportée au
trafic.
PRESIDENTE:
Ha chiesto la parola il Consigliere Viberti;
ne ha facoltà.
VIBERTI (N.S.):
Cercavo solo di vedere se qualcuno aveva
intenzione di aggiungere qualcosa. Non mi aspettavo che il
Presidente della Giunta avrebbe liquidato così facilmente un
problema che invece la Giunta ha dimostrato di prendere in
considerazione con una certa serietà. All'inizio di quest'anno,
infatti, la Giunta regionale ha deliberato di voler stipulare con
l'Università di Torino una convenzione per iniziare, con la
collaborazione di alcuni giovani universitari, uno studio del
territorio regionale e delle sue aree boscate, proprio in relazione
all'eventualità che cadano delle piogge acide sulla nostra
Regione.
ROLLANDIN
(fuori microfono): "Ma è tutto un altro
discorso!"
VIBERTI:
Si è trattato di una scelta giusta, che noi
condividiamo, e la Giunta in quel caso si è comportata bene. Quando
però si parla di autostrada, non si vuol far passare niente e si
impedisce nel modo più categorico d'attuare qualsiasi minimo dato
in più. Qualsiasi iniziativa che turba l'ordine di scuderia, che è
quello di dire che l'autostrada va bene, dà fastidio e viene
stroncato sul nascere. È una scelta politica, però non è corretta,
perché il Presidente dice che già adesso possiamo disporre di
alcuni dati. Se ciò è vero io presenterò una interrogazione con
richiesta di risposta scritta e spero che mi dia i dati di cui
parla. Se si possono già avere adesso questi dati, è del tutto
inutile la creazione di un'apposita Commissione che si occupi della
loro ricerca e raccolta. Del resto noi non vogliamo far spendere
soldi all'Amministrazione e poi non siamo certamente abituati a
ricercare vari esperti, mentre so che questa Giunta lo fa molto
spesso, spendendo anche fior di quattrini. Questi soldi sono ben
spesi se servono per la conservazione del nostro territorio e sono
mal spesi, invece, quando producono solo parole, ricche di fumo ma
prive di arrosto.
La benzina verde, poi, è un falso problema, perché noi chiediamo
di fare uno studio sugli automezzi pesanti che non utilizzano
benzina e quindi non c'entra assolutamente il discorso del piombo.
Noi volevamo sapere, proprio in riferimento agli automezzi pesanti,
quanti...
(...INTERRUZIONE...)
Comunque la nostra richiesta non era relativa solo
all'inquinamento dell'aria, ma anche all'inquinamento da rumore,
rispetto al quale non è stata data alcuna risposta. Già oggi, ad
esempio, è di grande disturbo, in molte zone della Valle, il
tracciato stradale esistente.
ROLLANDIN
(fuori microfono): "Scusami, ma quando sai che
si crea questo rumore, che cosa puoi fare? 0 metti..."
VIBERTI:
E va bene, però, se non si conoscono i dati,
come si fa a studiare ed a dire: "Prendiamo questo provvedimento?"
Quando io devo mettere un rubinetto da mezzo pollice, non mi
presento con un tubo da tre ottavi, ma arriverò con un tubo da tre
quarti, cioè superiore, che mi permetta di erogare una sufficiente
quantità di acqua da quel rubinetto e che eventualmente mi consenta
di poterne aggiungere in futuro degli altri. Se invece io non ho i
dati... Ma che dati abbiamo sull'inquinamento da rumore?
ROLLANDIN
(fuori microfono): "Ma non c'entra niente,
perché anche se..."
VIBERTI:
Presidente, posso anche pensare che lei sia
onnisciente, però non può pretendere da me un atto di fede, come lo
pretende dal resto del Consiglio.
ROLLANDIN
(fuori microfono): "Non cambia niente! Non
cambia niente!"
VIBERTI:
Non cambia niente perché lei non farà votare
questa mozione. Ma io credo di essere libero di esprimere le mie
opinioni. Sono anche perplesso sul fatto che 20 chilometri di
galleria diminuiscano l'inquinamento. Forse metteremmo dei filtri
all'inizio della galleria e li toglieremmo per far passare gli
autotreni, per poi richiudere di nuovo l'imbocco del tunnel? Mi
sembra che si voglia evitare a tutti i costi che venga preso un
provvedimento.
Noi allora prendiamo atto che sul problema dell'inquinamento,
che senz'altro aumenterà con l'autostrada, la Giunta non ha
intenzione di rispondere seriamente al Consiglio. Non ci si venga
poi a dire che noi facciamo della polemica. Noi abbiamo chiesto di
avere dei dati e per il momento io mi limito a fare una
interrogazione; se poi non ci verranno forniti i dati richiesti,
allora il Presidente della Giunta si troverà attaccato e passerà
per quello che, probabilmente, non è; ma per tale passerà. Abbiamo
già visto prima, durante la discussione, come si dipana
l'informazione e sarà facile dimostrare che il Presidente della
Giunta è una persona che non si preoccupa minimamente della tutela
dell'ambiente. Io non riesco a capire perché non si possa...
(...INTERRUZIONE...)
Come si fa? Basta aprire la bocca e le parole escono...
ROLLANDIN
(fuori microfono): "Anche se il rumore
raggiunge i 20 decibel, non lo puoi assolutamente diminuire ed esso
rimane così. Non è che io non mi preoccupo della tutela
dell'ambiente, ma si tratta di due problemi assolutamente
diversi."
VIBERTI:
Non è vero che non si può, per ché se qualcuno
le mette un bavaglio sulla bocca mentre lei parla, il "rumore" che
lei produce diminuisce. Presidente, quando lei assume questo
atteggiamento... Qui lei non è a Roma a discutere con i Ministri,
ma è all'interno del Consiglio regionale di cui lei è il Presidente
e quindi deve cercare di assumere un atteggiamento costruttivo.
Lei dice di no soltanto perché si parla dell'autostrada! Il suo
è un atteggiamento per partito preso! Lei non vuole prendere in
considerazione la possibilità di raccogliere dei dati su questo
tema. E va bene! Noi ne prendiamo atto e le ripeto che chiederò per
iscritto di avere questi dati che lei mi ha già detto che è
possibile avere fin da oggi. Io non so come, ma lei è
"onnisciente"... Va bene, ma se non risponderà adeguatamente, si
prepari a ricevere quello che si merita.
PRESIDENTE:
Ha chiesto la parola il Consigliere Tonino;
ne ha facoltà.
TONINO (P.S.I.):
Voglio esprimere anche la nostra
insoddisfazione per questo atteggiamento quasi fatalistico e
rinunciatario della Giunta regionale. Io non credo, innanzitutto,
che si conoscano a sufficienza tutti i dati utili ed in secondo
luogo, per quanto mi è dato conoscere, tutta questa materia è molto
complessa, è molto discussa e su di essa si sta ricercando e
sperimentando in tutta l'Europa ed in tutti i Paesi industrialmente
avanzati. Quindi non sarebbe affatto sbagliato, anzi sarebbe molto
utile, un intervento della Regione di carattere conoscitivo, per
difendere la salute, il livello e la qualità della vita nelle zone
attraversate dall'autostrada.
Dall'intervento del Presidente della Giunta mi è sembrato di
capire che alcuni studi di questa natura verranno effettuati dalla
società che costruisce l'autostrada. Io dico subito che noi non
siamo di quell'avviso, perché così non siamo garantiti a
sufficienza. Io invito davvero ad esaminare quel numero di
"Agricoltura ed Ambiente", che risale a circa un anno fa e che era
dedicato ai problemi dell'impatto ambientale delle autostrade. Non
è un caso poi che tutti gli studi citati in quella rivista siano
stati promossi da enti pubblici.
Poiché si tratta di una materia in fase di avanzata elaborazione
e di cambiamento, non può essere giustificata l'affermazione del
Presidente della Giunta: "Il rumore è di tanti decibel e quindi che
cosa ci puoi fare?" Eh, no! Si può intervenire, eccome! Si tratta
solo di capire come si deve costruire l'autostrada, quali ripari
fare e quali barriere mettere perché questi decibel...
ROLLANDIN
(fuori microfono): "C'è qualcuno che sta
insistendo da sei anni su questo argomento. Ma non diciamo
stupidaggini!"
VIBERTI
(fuori microfono): "Io mi chiedo... e poi voglio
vedere che cosa rispondi! Questo è un atteggiamento da
testone!"
PRESIDENTE:
"Ah! Consigliere Viberti, Consigliere
Viberti, moderiamo i termini e facciamo che la discussione vada
avanti e non sia un dialogo. Un po' di pace, fratelli! Restituisco
la parola al Consigliere Tonino".
TONINO
: Sarebbe utile che il Presidente del Consiglio
richiamasse il Presidente della Giunta, perché a volte le
"stupidaggini" escono soprattutto dai banchi della Giunta. Io dico
che questa materia è un argomento di discussione e di ricerca molto
importante.
Se lo scetticismo del Presidente della Giunta è così marcato,
gli farò avere copia della relazione sui lavori che sono stati
svolti altrove e sui quali io sono abbastanza informato perché ho
partecipato poco tempo fa a Milano ad un convegno organizzato dalla
FAST proprio su questi argomenti. In quella relazione è dimostrato,
da ricercatori che hanno ben altro titolo del sottoscritto, che
quella è materia di ricerca e di studio, per cercare di attenuare
gli effetti delle forme di inquinamento. A me pare che questo
studio sia una questione molto importante e prima è stato detto che
sarà fatto dalla Società Autostrade; quando lo avremo letto lo
valuteremo. In ogni caso riteniamo che questa impostazione sia
sbagliata, perché su temi di questa natura è importante che ci sia
un impegno diretto dell'Amministrazione regionale.
PRESIDENTE:
Ha chiesto la parola il Consigliere Marcoz;
ne ha facoltà.
MARCOZ (U.V.):
Vorrei solo dire che l'atteggiamento
assunto dal Presidente della Giunta e dalla Giunta, sempre ché i
Consiglieri Tonino e Viberti mi passino i termini, non è né
fatalistico né rinunciatario; anzi, io credo che sia stato dettato
dal buon senso. Io concordo con il Consigliere Tonino quando dice
che la materia di cui stiamo dibattendo è molto difficile, anche se
tutti, spesso, ne parlano a iosa e forse anche a vanvera.
Di recente abbiamo fatto un sopralluogo alla recentissima
autostrada della Carnia, nella cui costruzione sono state adottate
soluzioni che gli esperti in materia considerano molto avanzate e
tra le migliori del mondo. Come società, noi ci siamo preoccupati
dell'impatto ambientale e della tutela dell'ambiente naturale dai
gas di scarico e dalle acque piovane che scorrono nelle gallerie
per finire poi nei nostri laghi e torrenti. Abbiamo incaricato due
studi tecnici di fama nazionale di fornire al Consiglio gli
elementi ed i dati per una prima valutazione del problema. Infatti,
come diceva giustamente il Consigliere Tonino, occorre progettare
tenendo presenti anche gli accorgimenti che consentano di ovviare
al problema della sonorità e ai danni dell'impatto ambientale.
Molto pochi però sono i nomi degli esperti in grado di fornirci
validi suggerimenti in questo campo; comunque noi, grazie agli
incarichi già assegnati e ad altri che assegneremo a due o tre
professori di fama mondiale, cercheremo di realizzare il tutto nel
migliore dei modi possibili.
Quando saremo in possesso di questi ulteriori dati ci faremo
premura di portarli anche a conoscenza del Consiglio regionale
perché faccia una sua autonoma valutazione. Per il momento quindi è
assolutamente inutile predisporre insieme alla SPEA un certo tipo
di progettazione, perché non sappiamo ancora a quali risultati
vogliamo approdare. La scelta dei materiali, infatti, deve essere
la più idonea allo scopo di conseguire proprio quei risultati che
tutti i Consiglieri auspicano. Vorrei dire al Consigliere Viberti
che non vogliamo assolutamente eludere questo argomento che sta a
cuore a tutti e che stiamo affrontando seriamente, con tutti gli
strumenti ed i tecnici che abbiamo a disposizione.
PRESIDENTE:
Se nessuno chiede la parola metto in
votazione la mozione in oggetto presentata dal Consigliere
Viberti:
ESITO DELLA VOTAZIONE
Presenti: 27
Votanti: 23
Favorevoli: 6
Contrari: 17
Astenuti: 4 (Baldassarre, Breuvé, Pascale e Torrione)
Il Consiglio non approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK