Consiglio Regionale della Valle d'Aosta - Oggetto del Consiglio n. 974 del 9 novembre 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
UNIONE EUROPEA E RAPPORTI INTERNAZIONALI
Precedente
Successivo
Resoconto integrale del dibattito dell'aula
Oggetto del Consiglio n. 974 del 9 novembre 1994 - Resoconto
OGGETTO N. 974/X - Applicazione del Regolamento CEE che
istituisce un regime comunitario di aiuti al prepensionamento in
agricoltura. (Interpellanza)
Interpellanza - Visto il regolamento C.E.E. n. 2079/92 che
istituisce un regime comunitario di aiuti al prepensionamento in
agricoltura;
Considerato che alcuni agricoltori valdostani sono interessati
all'argomento di cui sopra;
Tenuto conto che il regolamento C.E.E. 2079/92 deve essere
applicato dalle regioni, attraverso l'adozione, con delibera di
Giunta, delle procedure per la presentazione delle domande di
aiuto;
il sottoscritto Consigliere regionale
interpella
l'Assessore competente per sapere:
1) se è intenzione dell'Amministrazione regionale di dare
applicazione in Valle al contenuto del regolamento C.E.E.;
2) se a tal fine è già stata emessa la necessaria delibera;
3) quale divulgazione è stata data alla stessa delibera e al
contenuto del regolamento C.E.E;
4) qualora, ad oggi, non sia stata ancora emessa la delibera,
quali sono le motivazioni di tale ritardo.
F.to: Lanièce
Presidente -
La parola al Consigliere Lanièce.
Lanièce (GA) -
L'interpellanza è stata presentata
allo scopo di chiedere delucidazioni in merito all'eventuale
adozione da parte della Giunta delle procedure comunitarie per la
presentazione delle domande di aiuto in base al Regolamento CEE
2079/92 che istituisce un regime comunitario in materia di aiuti al
prepensionamento in agricoltura. Ritenendo che ci siano dei casi di
agricoltori valdostani interessati chiedo all'Assessore delle
informazioni sulla volontà della Giunta di dare attuazione al
Regolamento CEE.
Presidente -
La parola all'Assessore
dell'agricoltura, forestazione e risorse naturali, Vallet.
Vallet (UV) -
Per l'applicazione di questo
regolamento vi è parecchia incertezza e un po' di confusione.
L'incertezza non consentirà, nel 1994, a nessun agricoltore
valdostano di usufruire di questo regime d'aiuto: sarà possibile
farlo nel 1995 e anni seguenti, e cercherò di spiegarne le ragioni.
Il Ministero delle politiche agricole ha definito che per
l'applicazione del programma si adotti un programma di applicazione
nazionale. Esso, dopo aver fatto l'iter di approvazione a
Bruxelles, è stato trasmesso al nostro Assessorato in data 27
settembre 1994. Ora, visto che il termine ultimo per la
presentazione delle è stato fissato al 15 ottobre, il Consigliere
capisce perché non è stato possibile nel 1994 dare corso al
programma. É data facoltà alle Regioni di recepire il programma
nazionale apportando eventuali modifiche; ora la situazione è
incerta e cito un comunicato della Coldiretti in data 4 novembre:
"Sono 26
.
500 gli imprenditori agricoli, oltre ai
lavoratori dipendenti, interessati al piano di prepensionamento
deciso dalla CEE per il quale manca tuttora la circolare del
Ministro che fissi modi e tempi...Le direttive relative al
passaggio dei terreni non sono chiare, e per esprimere un giudizio
definitivo occorre vedere come le
direttive vengano recepite
nella circolare ministeriale".
Di fronte a questa situazione è chiaro che anche in assenza di
un programma regionale sarà possibile per gli agricoltori
valdostani presentare le domande sulla base del programma
nazionale. Noi riteniamo però che sia necessario apportare alcune
modifiche in quanto, ancora una volta, i parametri poco si addicono
alla realtà delle nostre aziende e quindi valuteremo l'opportunità
di presentare un adeguamento regionale al programma nazionale. Per
quanto riguarda le altre domande, noi ci siamo limitati a dare
pubblicità al fatto che entro il 15 ottobre andavano presentate le
domande con un comunicato stampa e con un articolo che è apparso
sul numero di settembre dello "Informatore zootecnico"; i tempi
ristrettissimi non hanno permesso a nessun agricoltore di
presentare in tempo utile la domanda.
Presidente -
La parola al Consigliere Lanièce.
Lanièce (GA) -
Prendo atto della risposta, ed in
effetti i tempi erano ristretti. L'importante è che ci sia la
volontà da parte dell'Amministrazione regionale di predisporre
questi aiuti e penso che sia anche opportuno predisporre al più
presto una circolare, con la quale comunicare alle associazioni che
c'è la volontà dell'Assessore di dare attuazione al Regolamento, in
modo che gli agricoltori sappiano che l'Assessore è d'accordo e che
sta lavorando per modificare alcuni parametri per renderli più
adatti alla nostra agricoltura di montagna.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK