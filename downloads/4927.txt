Consiglio Regionale della Valle d'Aosta - Oggetto del Consiglio n. 648 del 25 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 648 del 25 novembre 1982 - Resoconto
OGGETTO N. 648/VII - DISEGNO DI LEGGE CONCERNENTE: "AUMENTO
DELLA PERCENTUALE DI INTERVENTO PER L'ATTUAZIONE DEI COMPITI
ATTRIBUITI ALLA "FEDERACHON DI SPORT DE NOUTRA TERA" DALLA LEGGE
REGIONALE 11 AGOSTO 1981, N. 53."
PRESIDENTE:
La parola all'Assessore al Turismo,
Urbanistica e Beni Culturali Pollicini; ne ha facoltà.
POLLICINI - (D.P.):
Ricordo al Consiglio che
all'istituzione del capitolo apposito per gli sport popolari
valdostani, era stata fissata una percentuale di intervento
regionale del 3% in quanto tali sports non fruiscono dei
finanziamenti CONI. Con l'avvento del riparto fiscale è stato
proposto al Consiglio di elevare questa percentuale dal 3% della
quota complessiva assegnata all'assemblea generale sportiva, al
5%.
Il Consiglio ha approvato questa proposta, sennonché il
Presidente della Commissione di coordinamento, adducendo a
giustificazione una non corretta assicurazione di copertura
finanziaria ha rinviato non vistato il disegno di legge.
Noi non abbiamo certamente condiviso la motivazione del
Presidente della Commissione di coordinamento e siamo stati
costretti ad intervenire. In un primo tempo abbiamo liquidato il 3%
ed ora, con questa legge, chiediamo l'aumento del rimanente 2%, nel
rispetto di quella che è la volontà del Consiglio espressa nella
legge che il Presidente della Commissione non ha voluto
vistare.
In effetti, quindi, si tratta di riportare al 5% la richiesta
che il Presidente della Commissione di coordinamento ha formulato
nel rinviare la proposta stessa.
PRESIDENTE:
Do lettura dell'art. 1 del disegno di legge
n. 445.
Art. 1
La percentuale di intervento regionale prevista all'art. 9,
secondo comma, della legge regionale 11 agosto 1981, n. 53, è
elevata dal 3% a 5%.
L'onere derivante a carico della Regione per l'applicazione
della presente legge, valutato in annue lire 9 milioni, graverà sul
capitolo 37200 della parte spesa del bilancio preventivo della
Regione per l'anno 1982, che a tal fine viene aumentato da lire
1.200.000.000 a lire 1.209.000.000.
Per l'esercizio 1982 alla copertura dell'onere di cui al comma
precedente si fa fronte mediante riduzione di pari importo dello
stanziamento iscritto al capitolo 37150 del bilancio medesimo.
Per gli anni 1983 e 1984 la copertura dell'onere di lire
18.000.000 è assicurata dalle risorse disponibili relative al
programma 2.2.2.12 (interventi promozionali per il turismo).
Per gli anni successivi gli oneri previsti saranno iscritti con
le leggi di approvazione dei rispettivi bilanci di previsione.
PRESIDENTE:
Dal punto di vista tecnico il disegno di
legge 445 aveva avuto in sede di parere dell'Assessorato alle
Finanze, un rilievo che la Commissione, aveva accolto,
all'unanimità, il quale prevedeva la soppressione dell'ultimo comma
dell'art. 1.
Riconfermo pertanto il parere della Commissione che è stato
espresso d'urgenza e che prevede anche la soppressione dell'ultimo
comma dell'art. 1, proprio per tenere conto dell'obiezione che era
stata formulata sulla validità di tale stesura da parte
dell'Assessorato alle Finanze.
La parola al Consigliere Carlassare; ne ha facoltà.
CARLASSARE - (Dem. Prol. - Nuova Sin.):
Io sono
decisamente d'accordo su questo intervento in favore degli sports
popolari, vorrei solo alcune delucidazioni da parte dell'Assessore
Pollicini, in quanto, se ben ricordo, noi avevamo votato nella
prima legge, che poi è stata rinviata, un contributo alla
Federachon de sport de noutra Tera che era la Federaxon con la x,
di export de Noutra Tera. Mi ricordo che ci fu un certo battibecco
sul fatto che occorreva cambiare la dicitura. Vorrei chiedere ora
se questa Federazione di sports popolari ha cambiato dicitura,
perché altrimenti noi diamo un contributo a degli enti diversi che
si chiamano in altro modo.
A quanto mi risulta, se non è stata cambiata la dicitura di
questa federazione di sports popolari, questa non si chiama in
questo modo.
Che questa sia una trasposizione corretta dal punto di vista
letterario, sarà anche vero, resta però il fatto che se questi
hanno inteso chiamarsi in un modo scorretto (secondo
l'interpretazione di qualcuno) si chiamano in quel modo.
Quindi noi non possiamo fare altro che dare il contributo a
quella Federaxon con la x e non a questa Federachon con la ch.
Mi pare che questa cosa andrebbe chiarita, altrimenti rischiamo
di dare un contributo ad una federazione che non esiste.
PRESIDENTE:
La parola al Consigliere Tamone; ne ha
facoltà.
TAMONE - (U.V.):
Le Conseiller Carlassare est de courte
mémoire, car lorsque j'avais fait cette polémique sur la question
de comment on devait écrire le mot fédération, je savais d'avoir à
mes épaules la certitude du droit. Parce que dans la première loi,
dans laquelle on donnait des contributions aux sports populaires,
on avait déjà employé cette diction.
Alors, si on mettait la diction proposée par l'Assesseur
Pollicini dans l'autre loi, on serait contre la loi.
Parce que dans la première loi - et je l'avais démontré au
Conseil au cours de la séance précédente - on avait déjà écrit
"Federachon di sport de Noutra Tera". Je ne vois pas pourquoi
aujourd'hui on insiste encore à vouloir introduire une faute qui a
déjà été éliminée dans l'autre Conseil.
Et tu as assisté à la discussion!
Dans la première loi, nous avons écrit: "Federachon di Sport de
Noutra Tera"; nous l'avons répété dans la deuxième et nous le
répétons aujourd'hui, à mon avis correctement.
Ecrit en patois valdôtain et non Harpitan, qui est à mon avis
une langue qui n'est pas une langue. C'est une invention, je l'ai
déjà dit une fois ..... Ce n'est pas du barbare ..... Ce sont des
inventions de langue, lesquelles à mon avis, n'ont aucune
possibilité d'être acquises par notre patois et choses de ce genre.
Je pense de connaître suffisamment le patois pour pou­voir dire ces
choses à M. Carlassare, qui, si je voulais m'exprimer en pa­tois,
aurait plus de difficultés à me comprendre que lorsque je parle en
français.
PRESIDENTE:
Se non ci sono altri che chiedono la parola,
passiamo alla lettura dell'articolato.
Do lettura dell'art. 1 nel testo emendato.
Art. 1
La percentuale di intervento regionale prevista all'art. 9,
secondo comma, della legge regionale 11 agosto 1981, n. 53, è
elevata dal 3% a 5%.
L'onere derivante a carico della Regione per l'applicazione
della presente legge, valutato in annue lire 9 milioni, graverà sul
capitolo 37200 della parte spesa del bilancio preventivo della
Regione per l'anno 1982, che a tal fine viene aumentato da lire
1.200.000.000 a lire 1.209.000.000.
Per l'esercizio 1982 alla copertura dell'onere di cui al
comma precedente si fa fronte mediante riduzione di pari importo
dello stanziamento iscritto al capitolo 37150 del bilancio
medesimo.
Per gli anni 1983 e 1984 la copertura dell'onere di lire
18.000.000 è assicurata dalle risorse disponibili relative al
programma 2.2.2.12 (interventi promozionali per il
turismo).
PRESIDENTE:
Metto in approvazione l'articolo 1 nel testo
emendato.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 2.
Art. 2
A partire dall'esercizio in corso, i contributi di cui
all'art. 9 della legge regionale 11 agosto 1981, n. 53, sono
concessi con delibera della Giunta regionale entro i limiti della
percentuale di cui all'art. 1 della presente legge.
PRESIDENTE:
Metto in approvazione l'articolo 2 nel testo
suddetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 3.
Art. 3
Al bilancio preventivo della Regione per l'esercizio 1982
sono apportate le seguenti variazioni:
Variazioni in
diminuzione
Cap. 37150 - "Spese per manifestazioni ed iniziative atte a
migliorare l'offerta turistica"
£ 9.000.000
Variazioni in aumento
Cap.
37200 - "Contributi e sussidi ad aziende di soggiorno,
pro loco, enti ed altri organismi pubblici e privati per attività
nel settore del turismo e del tempo libero"
£ 9.000.000
PRESIDENTE: Metto in approvazione l'articolo 3 nel testo
suddetto.
ESITO DELLA VOTAZIONE
Presenti, votanti e favorevoli: 23
Il Consiglio approva all'unanimità
PRESIDENTE:
Do lettura dell'art. 4.
Art. 4
La presente legge è dichiarata urgente ai sensi del terzo
comma dell'articolo 31 dello Statuto Speciale ed entrerà in vigore
il giorno successivo a quello della sua pubblicazione nel
Bollettino ufficiale della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
PRESIDENTE:
Metto in approvazione l'articolo 4 nel testo
suddetto.
ESITO DELLA VOTAZIONE
Presenti: 23
Votanti: 23
Maggioranza: 18
Favorevoli: 23
Il Consiglio approva all'unanimità
PRESIDENTE:
Il Consiglio è chiamato ad esprimersi sul
complesso della legge per votazione segreta.
VOTAZIONE SEGRETA
ESITO DELLA VOTAZIONE
Presenti: 26
Votanti: 26
Favorevoli: 25
Contrari: 1
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK