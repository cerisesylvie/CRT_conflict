Consiglio Regionale della Valle d'Aosta - Oggetto del Consiglio n. 699 del 28 luglio 2009 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CREDITO
FINANZA REGIONALE E LOCALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 699 del 28 luglio 2009 - Resoconto
OGGETTO N. 699/XIII - Disegno di legge: "Misure urgenti di
autorizzazione di aiuti temporanei alle imprese in funzione
anti-crisi".
CAPO I
AIUTI TEMPORANEI ALLE IMPRESE IN FUNZIONE ANTI-CRISI
Articolo 1
(Oggetto e finalità)
1. Nel rispetto della Comunicazione della Commissione europea
- Quadro di riferimento temporaneo comunitario per le misure di
aiuto di Stato a sostegno dell'accesso al finanziamento
nell'attuale situazione di crisi finanziaria ed economica (2009/C
83/01), con la quale sono determinate le categorie di aiuti di
Stato ritenute compatibili per un periodo di tempo limitato, ai
sensi dell'articolo 87, paragrafo 3, lettera b), del Trattato CE, e
del relativo quadro di riferimento statale di cui al decreto del
Presidente del Consiglio dei ministri 3 giugno 2009 (Modalità di
applicazione della Comunicazione della Commissione europea - Quadro
di riferimento temporaneo comunitario per le misure di aiuto di
Stato a sostegno dell'accesso al finanziamento nell'attuale
situazione di crisi finanziaria ed economica), pubblicato nella
Gazzetta ufficiale del 9 giugno 2009, n. 131, autorizzato con
decisione 2009/4277/CE della Commissione, del 28 maggio 2009, la
presente legge detta misure urgenti di autorizzazione di aiuti
temporanei per le imprese operanti nel territorio regionale, anche
in deroga alla normativa regionale vigente, per favorire la ripresa
dell'economia locale, per promuovere lo sviluppo economico e per
rilanciare la competitività del sistema produttivo
regionale.
Articolo 2
(Aiuti di importo limitato)
1. Per le finalità di cui all'articolo 1, fino al 31 dicembre
2010, fatta salva la disciplina di cui al paragrafo 4.7 della
Comunicazione (2009/C 83/01), è autorizzata la concessione di aiuti
di importo limitato, secondo quanto previsto dal paragrafo 4.2.2.
della medesima Comunicazione della Commissione europea, nel limite
massimo di 500.000 euro per impresa calcolato, al lordo delle
imposte dovute, per il finanziamento delle iniziative ammesse ad
agevolazione ai sensi delle seguenti leggi e disposizioni
regionali:
a) 13 maggio 1993, n. 33 (Norme in materia di turismo
equestre);
b) 4 settembre 2001, n. 19 (Interventi regionali a sostegno
delle attività turistico-ricettive e commerciali);
c) 31 marzo 2003, n. 6 (Interventi regionali per lo sviluppo
delle imprese industriali ed artigiane);
d) 3 gennaio 2006, n. 3 (Nuove disposizioni in materia di
interventi regionali per la promozione dell'uso razionale
dell'energia);
e) 4 dicembre 2006, n. 29 (Nuova disciplina dell'agriturismo.
Abrogazione della legge regionale 24 luglio 1995, n. 27, e del
regolamento regionale 14 aprile 1998, n. 1);
f) 29 giugno 2007, n. 16 (Nuove disposizioni per la
realizzazione di infrastrutture ricreativo-sportive di interesse
regionale. Modificazioni di leggi regionali in materia di turismo e
trasporti);
g) articolo 60 della legge regionale 12 dicembre 2007, n. 32
(Legge finanziaria per gli anni 2008/2010).
2. Gli aiuti di cui al presente articolo sono inoltre
concessi, nei limiti e alle condizioni di cui al capo II, al fine
di sostenere il comparto agroalimentare, anche in considerazione
degli svantaggi strutturali e ambientali permanenti, per
consolidare e promuovere lo sviluppo economico e per rilanciare la
competitività delle società cooperative e delle altre imprese che
operano nella filiera della trasformazione e commercializzazione
dei prodotti agricoli.
Articolo 3
(Aiuti sotto forma di tasso di interesse agevolato)
1. Fatta salva la disciplina di cui al paragrafo 4.7 della
Comunicazione (2009/C 83/01), è autorizzata l'applicazione del
tasso di interesse agevolato di cui al paragrafo 4.4.2. della
medesima Comunicazione della Commissione europea, al quale
aggiungere il premio di rischio del destinatario definito in
attuazione della comunicazione della Commissione europea (2008/C
14/02), relativa alla revisione del metodo di fissazione dei tassi
di riferimento e di attualizzazione, considerando la capacità
creditizia e la qualità delle garanzie prestate sui mutui stipulati
per il tramite della società finanziaria regionale FINAOSTA S.p.A.,
a valere sulle seguenti leggi regionali:
a) l.r. 33/1993;
b) l.r. 19/2001;
c) l.r. 6/2003;
d) l.r. 3/2006.
CAPO II
AIUTI TEMPORANEI DI IMPORTO LIMITATO A FAVORE DELLE SOCIETÀ
COOPERATIVE E DELLE ALTRE IMPRESE OPERANTI NEL COMPARTO
AGROALIMENTARE
Articolo 4
(Soggetti beneficiari)
1. I contributi di cui agli articoli 5, 6 e 7 sono concessi,
a titolo di aiuti di importo limitato, a favore delle società
cooperative che:
a) hanno sede operativa e svolgono la propria attività nel
territorio regionale;
b) sono in possesso, alla data del 1° gennaio 2008, della
qualifica di società cooperativa a mutualità prevalente tramite
l'iscrizione in appositi albi o registri;
c) svolgono prevalentemente attività di trasformazione e
commercializzazione di prodotti agricoli.
2. I contributi di cui agli articoli 6 e 7 sono concessi, a
titolo di aiuti di importo limitato, anche a favore di altre
imprese, diverse da quelle di cui al comma 1, che:
a) hanno sede operativa e svolgono la propria attività nel
territorio regionale;
b) risultano iscritte, alla data del 1° gennaio 2008, al
registro delle imprese di cui all'articolo 8 della legge 29
dicembre 1993, n. 580 (Riordinamento delle camere di commercio,
industria, artigianato e agricoltura), ovvero al repertorio delle
notizie economiche ed amministrative (REA) di cui all'articolo 9
del decreto del Presidente della Repubblica 7 dicembre 1995, n. 581
(Regolamento di attuazione dell'articolo 8 della L. 29 dicembre
1993, n. 580, in materia di istituzione del registro delle imprese
di cui all'articolo 2188 del codice civile);
c) svolgono esclusivamente attività di trasformazione di
prodotti agricoli per la produzione e successiva
commercializzazione di prodotti riconducibili in prevalenza ad
almeno una delle seguenti tipologie:
1) prodotti agricoli rientranti nei sistemi di qualità
alimentare riconosciuti a livello comunitario;
2) prodotti agro-alimentari tradizionali della regione
autonoma Valle d'Aosta/Vallée d'Aoste.
Articolo 5
(Contributi alla capitalizzazione)
1. La Regione può erogare alle società cooperative di cui
all'articolo 4, comma 1, fino ad un importo massimo di euro 60.000,
contributi in conto capitale per progetti di sviluppo aziendale o
di consolidamento dei mezzi patrimoniali aziendali a fronte di
operazioni di capitalizzazione iniziale e di successivi incrementi
di capitale sociale, effettuati non oltre i tre mesi antecedenti la
data di presentazione della relativa domanda ovvero a fronte di
incrementi al patrimonio netto, determinati dalla destinazione
degli utili dell'ultimo esercizio approvato a riserve
indivisibili.
2. L'ammontare dei contributi è determinato nella misura del
triplo del nuovo apporto di capitale sociale sottoscritto e versato
per l'attuazione del relativo progetto di sviluppo aziendale o di
consolidamento dei mezzi patrimoniali aziendali ovvero
dell'incremento del patrimonio netto per effetto della destinazione
a riserve indivisibili degli utili dell'ultimo esercizio
approvato.
3. Ai fini della concessione dei contributi, è considerato
capitale sociale versato anche la cessione totale o parziale dei
crediti relativi ai conferimenti dei prodotti agricoli dei
soci.
4. Per beneficiare dei contributi, le società cooperative
interessate devono impegnarsi a non ridurre il capitale sociale
versato e gli eventuali contributi alla capitalizzazione concessi
per un periodo di cinque anni decorrenti dalla data di concessione
dei contributi.
Articolo 6
(Contributi in conto interessi)
1. La Regione può erogare alle società cooperative e alle
altre imprese di cui all'articolo 4, fino ad un importo massimo
annuo di euro 15.000, contributi in conto interessi, calcolati ex
post, per le seguenti forme di finanziamento autorizzate da
istituti di credito:
a) prestiti di conduzione o di anticipazione;
b) anticipazioni su crediti.
2. L'ammontare dei contributi è determinato nel limite
massimo del 50 per cento degli interessi passivi a carico dei
soggetti beneficiari, con esclusione degli oneri accessori e delle
relative spese.
Articolo 7
(Contributi in conto esercizio e per lo sviluppo
aziendale)
1. La Regione può erogare alle società cooperative e alle
altre imprese di cui all'articolo 4 contributi in conto esercizio e
per lo sviluppo aziendale, nel limite massimo del 60 per cento,
per:
a) spese di trasporto per la raccolta del prodotto primario
oggetto di trasformazione;
b) spese per l'energia elettrica e i combustibili destinati
alla produzione di energia termica, limitatamente alle spese
sostenute nell'ambito dell'attività di trasformazione e
commercializzazione;
c) spese per lo smaltimento e la depurazione delle acque
reflue e dei reflui di lavorazione;
d) spese per premi pagati per l'ottenimento di fideiussioni a
garanzia di prestiti di conduzione o di anticipazione contratti con
istituti di credito;
e) spese per la partecipazione ai sistemi di qualità
alimentare riconosciuti a livello comunitario;
f) spese sostenute per la consulenza in materia di
pianificazione e controllo di gestione;
g) spese per la consulenza tecnico-scientifica per il
miglioramento dei processi produttivi e dei prodotti;
h) spese per studi e analisi di mercato e consulenze o
strategie di marketing.
Articolo 8
(Procedimento)
1. La domanda di ammissione ai contributi di cui agli
articoli 5, 6 e 7 deve essere presentata, su modelli appositamente
predisposti, alla struttura regionale competente in materia di
agricoltura, di seguito denominata struttura competente, corredata
della documentazione necessaria.
2. La struttura competente provvede all'espletamento
dell'istruttoria, verificando la completezza e la regolarità delle
domande, valuta l'ammissibilità delle medesime e procede
all'erogazione dei contributi con provvedimento del dirigente
responsabile.
3. L'erogazione dei contributi è subordinata alla verifica
della completezza e della regolarità della documentazione di spesa
esibita dalle imprese beneficiarie.
Articolo 9
(Controlli e revoca dei contributi)
1. La struttura competente dispone, anche a campione,
ispezioni amministrative e contabili presso le imprese beneficiarie
per la verifica del rispetto della veridicità di quanto dichiarato,
degli obblighi e di ogni altro adempimento previsto dal presente
capo e dal provvedimento di concessione.
2. I contributi di cui al presente capo sono revocati nel
caso in cui sia comprovata l'utilizzazione dei medesimi in maniera
non conforme alle finalità e ai limiti previsti ovvero se dai
controlli effettuati risulti la non veridicità delle dichiarazioni
e delle informazioni rese dalle imprese beneficiarie.
3. I contributi di cui all'articolo 5 sono inoltre revocati
nel caso in cui non sia rispettato l'impegno di cui al comma 4 del
medesimo articolo.
4. La revoca può essere disposta anche in misura parziale,
purché proporzionale all'inadempimento riscontrato.
5. La revoca comporta l'obbligo di restituire, entro sessanta
giorni dalla comunicazione del relativo provvedimento, l'intero
ammontare del contributo eventualmente già erogato, maggiorato
degli interessi riferiti al periodo intercorrente tra la data di
erogazione del medesimo e la data del provvedimento di revoca,
calcolati sulla base della media ponderata del tasso ufficiale di
riferimento per il periodo in cui si è beneficiato del
contributo.
6. Nel provvedimento di revoca sono fissate le eventuali
condizioni di rateizzazione, in un periodo comunque non superiore a
ventiquattro mesi.
Articolo 10
(Disposizioni finanziarie)
1. L'onere complessivo derivante dall'applicazione del
presente capo è determinato in annui euro 1.000.000 per gli anni
2009 e 2010.
2. L'onere di cui al comma 1 trova copertura nello stato di
previsione della spesa del bilancio della Regione per l'anno
finanziario 2009 e di quello pluriennale per il triennio 2009/2011
nell'obiettivo programmatico 2.2.2.08 (Interventi a favore della
cooperazione).
3. Al finanziamento dell'onere di cui al comma 1 si provvede
mediante l'utilizzo delle risorse iscritte negli stessi bilanci
nell'obiettivo programmatico 2.2.2.02 (Infrastrutture
nell'agricoltura):
a) al capitolo 41803 (Contributi nel settore della
trasformazione e commercializzazione dei prodotti agricoli) per
annui euro 300.000 per gli anni 2009 e 2010;
b) al capitolo 41801 (Contributi per la conservazione di
paesaggi e alpeggi) per annui euro 200.000 per gli anni 2009 e
2010;
c) al capitolo 41804 (Contributi per infrastrutture rurali)
per annui euro 500.000 per gli anni 2009 e 2010.
4. Per l'applicazione della presente legge la Giunta
regionale è autorizzata ad apportare, con propria deliberazione, su
proposta dell'Assessore regionale competente in materia di
bilancio, le variazioni necessarie.
CAPO III
DISPOSIZIONI FINALI
Articolo 11
(Monitoraggio e relazioni)
1. Gli aiuti di cui alla presente legge sono oggetto di
monitoraggio e comportano la predisposizione delle relazioni ed il
rilascio delle dichiarazioni di cui all'articolo 9 del d.P.C.M. 3
giugno 2009 da parte delle strutture regionali competenti per
materia.
Articolo 12
(Disposizioni finali)
1. La Giunta regionale definisce, con proprie deliberazioni,
da pubblicare nel Bollettino ufficiale della Regione, ogni
ulteriore modalità, anche procedimentale, necessaria per
l'attuazione della presente legge, ivi compresi i limiti
percentuali dei contributi concedibili ai sensi del capo II,
rapportati alle diverse tipologie di iniziative e di imprese
beneficiarie.
2. Per tutto quanto non previsto dalla presente legge, si
applica la normativa statale e comunitaria di riferimento.
Articolo 13
(Dichiarazione d'urgenza)
1. La presente legge è dichiarata urgente ai sensi
dell'articolo 31, comma terzo, dello Statuto speciale per la Valle
d'Aosta ed entrerà in vigore il giorno successivo a quello della
sua pubblicazione nel Bollettino ufficiale della Regione.
Président
- La parole au Conseiller Rosset pour
l'illustration du rapport.
Rosset (UV)
- Merci Président. Chers collègues, questo
provvedimento aggiunge alcuni elementi al disegno complessivo
anticrisi messo in campo dal Governo regionale e dal Consiglio
Valle. È un provvedimento finalizzato a sostenere gli investimenti
per favorire la ripresa dell'economia locale, è finalizzato a
promuovere lo sviluppo economico e a rilanciare la competitività
del sistema produttivo regionale. Il contenuto, su cui tornerò in
sintesi, dà conto della crescente complessità di una crisi globale,
cui corrisponde forzatamente ? perché l'economia odierna è davvero
nel segno della complessità ? un quadro europeo molto
significativo, connesso ad una realtà mondiale al capezzale di
un'economia malata.
Il disegno di legge istituisce un regime temporaneo di aiuti
alle imprese, per la prima volta nel settore agricolo, innalzando i
limiti "ordinariamente" previsti dalla normativa comunitaria. Lo
stesso Trattato CE prevede specifiche deroghe in caso di
crisi/paese. Ritengo, tuttavia importante sottolineare, che le
condizioni di "crisi" che permettono l'istituzione di regimi
temporanei di aiuto... è ammessa solo successivamente ad una
dichiarazione effettuata dal Paese stesso. Nel caso specifico
questo è avvenuto con il decreto del Presidente del Consiglio dei
Ministri del 3 giugno 2009, pubblicato nella Gazzetta ufficiale del
9 giugno 2009, n. 131. In particolare, il presente disegno di legge
prevede la concessione di aiuti di importo limitato (articolo 2 e
capo II) e sotto forma di tasso d'interesse agevolato (articolo 3).
In relazione alla prima tipologia di aiuti, essi sono concessi
limitatamente al periodo dall'entrata in vigore della presente
legge al 31 dicembre 2010, nel limite massimo di 500.000 euro per
impresa.
Il capo II reca disposizioni in materia di interventi a favore
delle società cooperative e delle imprese che operano nel comparto
agroalimentare, al fine di consolidare e promuovere il loro
sviluppo economico e di rilanciarne la competitività durante
l'eccezionale situazione di crisi economico?finanziaria. Gli
interventi previsti dalla disciplina contenuta, capo II - chiedo
scusa c'è un errore da parte mia nella relazione -, sono diretti:
primo, alle sole cooperative, contributi alla capitalizzazione al
fine di intervenire sul processo di consolidamento del patrimonio
aziendale, mediante l'intervento pubblico che agisca da effetto
moltiplicatore in presenza di un apporto di capitale sociale da
parte dei soci, ovvero di un incremento di patrimonio netto per
effetto della destinazione a riserve indivisibili degli utili;
secondo, facilitare l'accesso al credito sia alle cooperative che
alle altre imprese che necessitano di liquidità per far fronte al
pagamento degli acconti sui conferimenti dei prodotti dei soci o
per l'acquisto della materia prima oggetto di trasformazione, sono
previsti contributi in conto interessi; terzo, prevedere contributi
in conto esercizio per consentire al comparto di recuperare
competitività sul mercato nazionale ed internazionale e per
favorire lo sviluppo aziendale, coprendo anche una parte di quei
costi fissi legati al contesto ambientale in cui l'impresa
opera.
Concludendo, i dati economici sembrano oggi consentire una cauta
speranza nella ripresa, anche se ? ciò vale anche per la nostra
economia regionale ? andrà monitorata la situazione sia sotto il
profilo occupazionale e produttivo, ma anche con un occhio di
riguardo alle entrate fiscali, che alimentano il nostro
riparto.
Questa crisi, violenta e improvvisa, davvero non ci voleva ed è
bene non abbassare la guardia, perché l'autunno resta ancora pieno
d'incertezze e la finanziaria regionale per il 2010 dovrà essere
attenta e capace a rispondere al mutare rapido della situazione
economica. Grazie.
Président
- J'ouvre la discussion générale.
La parole au Conseiller Donzel.
Donzel (PD)
- Egregio Presidente, cari colleghi, mi
ritrovo nelle parole del relatore di questa norma, è stato
affrontato tale tema stamattina rispetto ad un'interpellanza che
abbiamo avanzato sulla questione del settore industriale. È
evidente che quanto era contenuto nella relazione che illustrava il
grande pacchetto di misure anticrisi che fu preso nel mese di
gennaio... che la crisi non si riferiva soltanto al settore
automobilistico, ma si percepiva già che avrebbe toccato altri
settori. Uno dei temi più evidenti che è emerso in questi mesi
nonostante i tentativi, bisogna riconoscere, fatti dalla Presidenza
della Giunta di sollecitare le banche a finanziare le imprese... è
evidente che non c'è un interesse in questo momento da parte delle
banche di aprire e di agevolare il credito. Ci sono valutazioni
ancora da parte degli operatori del settore bancario che fanno
presagire che... e speriamo che si sbaglino per l'ennesima volta
come si sbagliarono in passato a non prevedere la crisi, che si
sbaglino oggi ad immaginare che questa crisi è di lungo periodo,
quindi sostanzialmente è difficilissimo l'accesso al credito
nonostante i tentativi che pure lei ha fatto di sollecitare questa
cosa. Le banche non aprono i cordoni della borsa, quindi è evidente
che se vogliamo sostenere alcune realtà che sono in difficoltà,
bisogna trovare altre strade, altri percorsi. Questa che è offerta
da tale legge, anche se di carattere temporaneo, è una di quelle
strade che ritengo positive per intervenire; bisogna consentire ad
alcune realtà che sono in difficoltà di continuare ad operare.
Per questa ragione voteremo a favore di tale provvedimento che
in particolare interessa un settore che, a nostro avviso, è
strategico in Valle d'Aosta: quello dell'agroalimentare, perché è
un settore che, come abbiamo più volte ripetuto, è collegato
all'attività turistica, pertanto in un momento in cui si rilevano
difficoltà anche nel settore turistico è una catena continua che si
muove in senso negativo. Non possiamo perdere un settore come
questo, quindi ben venga tale provvedimento. Il Partito Democratico
vota a favore.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Come è già stato
sottolineato dal collega Donzel, con questo provvedimento andiamo a
chiudere il pacchetto e gli impegni degli interventi anticrisi,
questo lo possiamo chiamare "intervento anticrisi bis".
Al di là della concretizzazione dell'aumento del
de
minimis
da 200 a 500 mila euro, che riguarda tutta una serie di
leggi dal turismo equestre ad attività turistiche, ricettive e
commerciali, sviluppo delle imprese industriali e artigiane, nuove
disposizioni in materia di interventi per la promozione e l'uso
dell'energia, ossia praticamente tutta una serie di leggi che già
attualmente usufruivano della possibilità nella loro attuazione
nell'utilizzo del
de minimis
fino a 200 mila euro, con
questo anche se a livello temporale diamo un aumento estremamente
importante in questo momento, come giustamente veniva sottolineato,
dove il sistema creditizio è piuttosto rigido e freddo nei
confronti del sistema produttivo. È importante, come è già stato
sottolineato - e poi eventualmente se lo vorrà ribadire il collega
Isabellon -, che dentro questo pacchetto anticrisi nel capitolo 2
andiamo a sostenere un settore molto importante: il settore
agroalimentare. Ringrazio le Commissioni, il relatore e tutti
coloro che hanno lavorato su questo provvedimento, ringrazio
l'intero Consiglio, perché questa è la chiusura di una serie di
provvedimenti anticrisi che hanno visto coinvolti in un'azione
comune sia le forze di maggioranza, sia di opposizione, con un
grande senso di responsabilità di fronte ad un momento
particolarmente difficile per il quale ci sembra che questa
Amministrazione, questa istituzione, il Consiglio regionale abbia
dato delle risposte concrete ai cittadini valdostani.
Président
- On passe maintenant à l'examen article par
article.
Je soumets au vote l'article 1
er
:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 2:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 3:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 4:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 5:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 6:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 7:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 8:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 9:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 10:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 11:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 12:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote l'article 13:
Conseillers présents et votants: 30
Pour: 30
Le Conseil approuve à l'unanimité.
Président
- Je soumets au vote le projet de loi dans son
ensemble:
Conseillers présents et votants: 34
Pour: 34
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK