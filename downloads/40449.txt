Consiglio Regionale della Valle d'Aosta - Oggetto del Consiglio n. 3239 del 20 febbraio 2018 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
PROTEZIONE CIVILE, VIGILI DEL FUOCO E INTERVENTI PER CALAMITÀ NATURALI
Calamità naturali
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3239 del 20 febbraio 2018 - Resoconto
OGGETTO N. 3239/XIV - Interrogazione: "Iniziative poste in
essere per consentire a tutti i produttori agricoli di accedere a
misure di protezione contro le calamità naturali".
Grosjean (Président)
- Point n° 7 à l'ordre du jour. La
parole à l'Assesseur Nogara pour la réponse.
Nogara (UVP) -
Per quanto attiene al primo quesito:
"quali iniziative siano state avviate per favorire gli investimenti
strutturali a protezione dalle avversità naturali per le aziende
agricole", si precisa che, con l'approvazione della legge regionale
3 agosto 2016, n. 17 (Nuova disciplina degli aiuti regionali in
materia di agricoltura e di sviluppo rurale) è stata prevista la
possibilità per l'Amministrazione regionale di concedere, per il
tramite di Finaosta, mutui a tasso agevolato per il finanziamento
di investimenti nel settore della produzione primaria, al fine di
conseguire una serie di obiettivi, tra i quali troviamo - si veda
l'articolo 5, comma 1, lettera e) della suddetta legge - il
ripristino del potenziale produttivo danneggiato da calamità
naturali, avversità atmosferiche assimilabili a calamità naturali,
epizoozie e organismi nocivi ai vegetali, nonché la prevenzione dei
danni da essi arrecati. Si ricorda inoltre che con la legge di
modifica 23 giugno 2017, n. 8, sono state apportate due
significative integrazioni alla legge regionale n. 17/2016: è stato
modificato il sopracitato articolo 5 prevedendo la possibilità,
limitatamente al ripristino del potenziale produttivo danneggiato,
di concedere anche aiuti a fondo perduto fino ad un massimo del 100
percento delle spese ammissibili ed è stato poi introdotto
l'articolo 10-bis, che prevede la possibilità di concedere aiuti
fino ad un massimo del 90 percento per il risarcimento dei danni
causati da avversità atmosferiche assimilabili a calamità
naturali.
Sul fronte del programma di sviluppo rurale, nell'ambito della
misura 4.1.1 relativa agli investimenti nelle aziende agricole,
sono invece ammissibili tutti gli interventi che contribuiscono al
miglioramento delle prestazioni e della sostenibilità dell'azienda,
ivi compresi gli investimenti strutturali a protezione delle
avversità naturali. L'intensità dell'aiuto è pari al 50 percento a
fondo perduto ed è prevista una maggiorazione nel caso di
interventi collettivi proposti da almeno tre aziende agricole.
Rispetto ai giovani agricoltori di cui al PSR 2007/2013, i giovani
agricoltori del PSR 2014/2020 possono invece proporre tali
interventi nell'ambito del piano aziendale e beneficiare delle
provvidenze della misura 4.1.2 con intensità di aiuto sempre pari
al 60 percento.
Sul secondo quesito, per quanto riguarda le "opportune verifiche
per consentire l'accesso a misure di protezione contro le calamità
naturali a tutti i produttori", si ricorda che a partire dalla
primavera scorsa è stata attivata un'ampia campagna (proseguita
nell'autunno) di informazione circa le opportunità previste dalla
normativa regionale di riferimento. Oltre ai comunicati stampa e
all'informativa pubblicata sulle principali testate, sono stati
infatti organizzati in varie località della regione diversi
specifici incontri rivolti a tutti gli agricoltori. Gli agricoltori
hanno partecipato con interesse presentando domande e suggerimenti,
soprattutto coloro le cui aziende sono state fortemente colpite
dalle gelate dello scorso aprile. Si precisa inoltre che le
disposizioni applicative dell'articolo 10-bis che disciplina gli
aiuti per il risarcimento dei danni causati dalle avversità
atmosferiche assimilabili a calamità naturali sono state oggetto di
ampia condivisione, nel rispetto dei limiti imposti dalla normativa
europea di riferimento sugli aiuti di Stato, con le principali
associazioni di produttori e soggetti rappresentanti il mondo
vitivinicolo e frutticolo.
Vorrei segnalare inoltre che il 4 febbraio è stato approvato il
provvedimento dirigenziale - che rimarrà aperto fino al 31 maggio -
riguardante il risarcimento per la perdita alla produzione primaria
di frutta, vite e api.
Président -
La parole au collègue Roscio pour la
réplique.
Roscio (ALPE) -
Assessore, la ringrazio per le
puntualizzazioni. Vorrei ripercorrere un attimo le motivazioni per
cui, con il collega Chatrian, abbiamo pensato di fare questa
interrogazione.
Tutto deriva da una nota che Vival ha fatto pervenire prima
all'Assessorato e poi anche in Commissione consiliare. A tutti i
commissari della Commissione sono state fatte presenti alcune
difficoltà in cui versava in particolare il settore vitivinicolo.
Oggi lei ci dice che avete fatto la legge, la quale prevede tutta
una serie di riconoscimenti, benissimo. C'è una questione che però
non è stata affrontata: la legge prevede anche una copertura
finanziaria. Appena una settimana dopo il bilancio regionale di
dicembre è stata fatta una delibera di Giunta che azzerava queste
risorse. Quello che ad oggi non è chiaro è se questa legge è
finanziata. Avremmo voluto capire questo, perché ci risulta che ci
fosse 1 milione e mezzo e oggi è zero. Ora, con una legge senza
copertura, non sappiamo cosa succede. Assessore, non è la prima
volta che succede, quindi faccio questa precisazione.
Un altro problema - posto sempre dalla stessa associazione - non
era tanto il fatto di non poter accedere alle informazioni, quanto
la difficoltà burocratica da parte dei piccoli produttori di
potervi accedere, per cui il quesito portato in Commissione era
questo: non si riesce a modificare la normativa per fare in modo
che le assicurazioni - che poi vanno coprire i danni - possano
essere stipulate dall'associazione e non dai singoli associati? In
questo modo si avrebbe più potere contrattuale e si sarebbe anche
in grado di rispondere ai piccoli produttori. Adesso ci risulta non
sia così, ma magari avete fatto delle modifiche in corso
d'opera.
Un'altra questione su cui avremmo voluto ascoltare qualcosa -
dopodiché lascio due minuti al collega - è quella degli sms; ne
avevamo già parlato prima nelle comunicazioni e non ci è stata data
risposta. Assessore, lei ride, ma a noi sembra abbastanza grave!
Basta semplicemente che ci dica che questo non deriva
dall'Assessorato, che qualcun altro gli ha mandati in giro; basta
una smentita semplicissima, una parola: "no", e va benissimo.
Altrimenti siamo di fronte davvero a dei sistemi poco chiari che
rasentano veramente il
borderline
l'illegalità. Lascio un
minuto al collega Chatrian.
Président -
La parole au collègue Chatrian.
Chatrian (ALPE) -
Solo per aggiungere un elemento alla
replica del mio collega Roscio.
Da parte dell'associazione sono state messe in evidenza le
difficoltà dell'80 percento degli associati per quanto riguarda il
discorso assicurazione, e oggi il Presidente ci dice che in base
alla legge come associazione non possiamo assicurare per i prossimi
anni e per i prossimi decenni. Tranne i tre o quattro più
strutturati che fanno ottanta/centomila bottiglie, gli altri non
possono avere questa copertura eventualmente messa in campo
dall'associazione, perché ad oggi non si può. Questo era l'intento
della nostra iniziativa, Assessore: dare una mano, per mettere sul
tavolo che si può aiutare l'associazione modificando le regole del
gioco. Ora, qual è l'obiettivo politico e pubblico? Calmierare,
ridurre i costi per i potenziali piccoli produttori dei cinquemila,
diecimila, quindicimila bottiglie. Magari chi è più strutturato non
ha quel problema. Lei annuisce come se stessi dicendo cose non
corrette, ma io le dico quello che è stato detto in Commissione una
settimana fa: modificate le regole del gioco (la legge) e poi noi
avremo modo eventualmente di assicurare tutti i nostri associati,
pagando di meno e dando loro certezze, perché poi è questo
l'obiettivo nostro, del pubblico e di questo Consiglio.
Torneremo su questo
dossier
, perché penso che avremo un
omnibus
che probabilmente verrà affrontato nel prossimo
Consiglio. Come gruppo cercheremo di prepararci, studiare e mettere
in campo una proposta; se poi dal vostro punto di vista non c'è
questa necessità, quantomeno il pubblico parla per atti e non solo
per pochi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK