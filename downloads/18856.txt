Consiglio Regionale della Valle d'Aosta - Oggetto del Consiglio n. 1980 del 27 aprile 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
BILANCIO E CONTABILITA' REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1980 del 27 aprile 2001 - Resoconto
OGGETTO N. 1980/XI Comunicazione di provvedimenti
amministrativi di variazione al bilancio.
Presa d'atto Il Consiglio
Premesso che, ai sensi dell’articolo 42 - primo
comma - della legge regionale 27 dicembre 1989, n. 90 come
sostituito dall’articolo 5 della legge regionale 7
aprile 1992, n. 16, la legge regionale relativa
all’approvazione del bilancio di previsione della
Regione per l’anno 2001, ha autorizzato la Giunta
regionale ad apportare, per l’anno 2001, variazioni
di bilancio mediante provvedimenti amministrativi da comunicare al
Consiglio;
Rilevato che, ai sensi dell’articolo 37, comma 3,
della legge regionale 27 dicembre 1989, n. 90, come sostituito
dall’articolo 4, comma 1, della legge regionale 21
agosto 2000, n. 27, il prelievo di somma dal fondo di riserva per
spese impreviste è disposto con deliberazione della Giunta
regionale da comunicare al Consiglio regionale entro quindici
giorni dalla sua adozione;
Richiamate le leggi regionali n. 90/1989, n. 16/1992 e n.
27/2000, nonché la legge regionale di approvazione del bilancio per
l’anno 2001;
Prende atto
della comunicazione delle seguenti deliberazioni della Giunta
regionale:
Oggetto n. 785 in data 26 marzo 2001
: Variazione al
bilancio di previsione della Regione per l’anno 2001
per l’iscrizione di assegnazioni statali concernenti
i nuclei di valutazione e verifica degli investimenti pubblici e
conseguente modifica al bilancio di gestione.
Oggetto n. 786 in data 26 marzo 2001
: Variazione al
bilancio di previsione della Regione per l’anno 2001
per l’iscrizione di assegnazioni statali per
interventi relativi agli eventi alluvionali
dell’ottobre 2000 e conseguente modifica al bilancio
di gestione.
Oggetto n. 892 in data 2 aprile 2001
: Variazione al
bilancio di previsione della Regione per l’anno 2001
e per il triennio 2001/2003 per variazioni tra capitoli
appartenenti al medesimo obiettivo programmatico e conseguente
modifica al bilancio di gestione.
Oggetto n. 894 in data 2 aprile 2001
: Variazione al
bilancio di previsione della Regione per l’anno 2001
per l’iscrizione di assegnazioni statali e
conseguente modifica al bilancio di gestione.
Oggetto n. 1001 in data 9 aprile 2001
: Modifica della
deliberazione di Giunta n. 894 del 2 aprile 2001 recante "
Variazione al bilancio di previsione della Regione per
l’anno 2001 per l’iscrizione di
assegnazioni statali e conseguente modifica al bilancio di
gestione".
Oggetto n. 1002 in data 9 aprile 2001
: Prelievo dal
"Fondo per interventi urgenti e inderogabili per il superamento di
eccezionali calamità o avversità atmosferiche" per
l’anno 2001 e conseguente modifica al bilancio di
gestione – Modifica alla deliberazione di Giunta n.
568 del 5 marzo 2001 concernente rimborso a 16 comuni per spese di
ospitalità in occasione dell’evento calamitoso
dell’ottobre 2000.
Président
La parole l’Assesseur au budget,
aux finances et à la programmation, Agnesod.
Agnesod (UV)
Fra tutti i provvedimenti che sono oggetto di
questa comunicazione di variazione al bilancio vorrei solo dare una
breve informazione sull’ultimo, il 1.002,
probabilmente è di difficile comprensione, così come è stata stesa
questa delibera.
È un problema tecnico di gestione dello strumento contabile del
bilancio, l’attuale capitolo infatti, riferito alla
legge sulla protezione civile, conferisce al capitolo 37960 le
modalità di un fondo di riserva per spese impreviste, quindi non
utilizzabili per i fini previsti.
Per questo si istituisce un nuovo capitolo con la medesima
dicitura e con questa delibera riprendiamo la precedente ponendo
questo importo di 1.300 milioni come fondo per interventi urgenti e
inderogabili per il superamento di eccezionali calamità e avversità
atmosferiche.
Président
La discussion générale est ouverte.
La parole au Conseiller Frassy.
Frassy (FI)
Noi vorremmo invece avere alcuni ulteriori
chiarimenti sulla delibera n. 894.
La delibera n. 894 iscrive a bilancio 2 miliardi e sono 2
miliardi che arrivano da trasferimenti dello Stato.
Nella premessa si legge che queste somme non erano state
inserite nel bilancio in quanto non previste.
La nostra perplessità però deriva dal fatto che queste somme non
previste in realtà facevano parte di un programma triennale che era
il programma triennale 1998-2000 perciò ci risulta difficile capire
come queste somme non fossero previste anche perché se il programma
è triennale, deduciamo che avrebbero già dovuto essere previste nei
due anni precedenti.
Al di là di questa richiesta di precisazione vorremmo anche
capire come si rapporta la delibera n. 894 con la n. 1.001 che
modifica la n. 894 per 800 milioni, nel senso che questi 800
milioni, se abbiamo capito bene, vengono messi su un capitolo di
nuova istituzione che recita:
"Trasferimento agli enti locali
per il recupero e la conservazione di beni culturali, archeologici,
storici?"
eccetera.
Ovviamente siamo soddisfatti che gli enti locali vengano
coinvolti in un trasferimento di risorse e che dunque vengano
responsabilizzati.
Vorremmo però capire questi due miliardi, che sono la quota
dell’ultimo anno del triennio 1998-2000, se erano
stati previsti sulla base di quello che era un progetto -
immaginiamo - approvato o perlomeno presentato al Ministero e
capire come si conciliano questi 800 milioni che vengono
parzialmente spostati come capitolo.
Président
La parole l’Assesseur au budget,
aux finances et à la programmation, Agnesod.
Agnesod (UV)
Questi due miliardi fanno parte di questo
programma triennale 1998-2000, ma si riferiscono ai proventi del
gioco del lotto, quindi non avevano una quantificazione assegnata
già in precedenza.
Fanno parte di un programma, ma con la cifra e
l’indicazione dell’importo non ancora
quantificato; adesso è stato quantificato. Vengono assegnati alle
regioni con destinazione recupero e conservazione dei beni
culturali, archeologici, storici e artistici.
Noi l’avevamo inserito in questo capitolo
generale, poi su richiesta del competente Assessorato della cultura
800 milioni di questi 200 miliardi sono stati trasferiti ad un
altro capitolo così da poter assegnare al Comune di Aosta le
risorse per l’attuazione di lavori per
l’abbellimento della piazza della Cattedrale.
Président
C’est un acte sur lequel il y a
uniquement prise d’acte.
Le Conseil prend acte.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK