Consiglio Regionale della Valle d'Aosta - Oggetto del Consiglio n. 262 del 21 aprile 1983 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 262 del 21 aprile 1983 - Resoconto
OGGETTO N. 262/VII - DISEGNO DI LEGGE CONCERNENTE:
"FINANZIAMENTO PER L'ANNO 1983 PER CONSENTIRE L'ULTIMAZIONE DELLA
RETE REGIONALE DI RADIOCOMUNICAZIONI PER IL SERVIZIO DI PROTEZIONE
CIVILE DI CUI ALLA L.R. 24.8.1982, N. 42."
PRESIDENTE
: Ha chiesto di parlare il Presidente della
Giunta, ne ha facoltà.
ANDRIONE - (U.V.):
Si tratta del finanziamento della rete
regionale di radiocomunicazione istituita lo scorso anno e
finanziata solo parzialmente. Con questa cifra di 1 miliardo 800
milioni dovremmo arrivare a concludere. Il parere della Commissione
consiliare competente è favorevole.
PRESIDENTE
: Ha chiesto di parlare il Consigliere De
Grandis, ne ha facoltà.
DE GRANDIS - (P.R.I.):
Per comunicare al Consiglio che
sull'argomento in discussione ho presentato un ordine del giorno,
che ho già consegnato alla Presidenza per la distribuzione ai
Consiglieri, riguardante una situazione che ritengo molto
pericolosa, cioè quella del fantasma dei 41 bidoni di diossina
scomparsi di cui tutti si preoccupano, non sapendo dove sono andati
a finire. Seguendo le notizie che appaiono quotidianamente sulla
stampa sia italiana che straniera, c'è il rischio che siano
transitati, a nostra insaputa, nella nostra Regione e attraverso il
traforo del Monte Bianco. Mi riservo di ritornare sull'argomento,
non appena sarà ammesso l'ordine del giorno.
PRESIDENTE
: Ha chiesto di parlare il Consigliere Tonino,
ne ha facoltà.
TONINO - (P.C.I.):
Voglio innanzitutto esprimere la
nostra approvazione rispetto all'istituzione di questa rete
regionale di radiocomunicazioni, che è un primo passo importante
per avere nella nostra Regione un sistema di collegamenti in grado
di mobilitare le forze necessarie per far fronte a qualsiasi
evenienza di tipo calamitoso. A questo riguardo vorrei chiedere al
Presidente della Giunta, che non ne ha fatto riferimento, quali
sono i tempi per una completa attuazione e cioè per l'entrata in
funzione della rete stessa.
Inoltre il Consiglio ha recentemente approvato un primo
provvedimento che istituisce l'Ufficio della protezione civile;
successivamente abbiamo anche approvato il primo bando di concorso
per coprire il posto di dirigente di questo ufficio. Malgrado
l'avessimo chiesto già in altre occasioni, non sono mai riuscito ad
avere copia, se esiste, di un primo piano di attività della Regione
nel campo della protezione civile che, ricordo, è richiesto dalla
legge dello Stato e che mi risulta essere in discussione in molte
altre Regioni. Mi spiego meglio; va bene iniziare i primi passi
concreti, che sono quelli dell'istituzione della rete e degli
uffici burocratici e direttivi necessari per attuare il servizio
della protezione civile; sarebbe però importante, ed è
un'inadempienza di questa Giunta regionale, conoscere quali sono
gli indirizzi della Giunta in questo settore ed il piano che
dovrebbe fornirli.
PRESIDENTE:
Ha chiesto di parlare il Presidente della
Giunta, ne ha facoltà.
ANDRIONE - (U.V.):
Molto rapidamente. Il Consigliere
Tonino sa certamente che abbiamo già dato disposizioni per la
stesura del piano, che sta per essere terminato e verrà presentato
in Consiglio. Il centro sarà la palazzina dell'aeroporto, che dovrà
essere opportunamente strutturata per avere il servizio 24 ore su
24; il problema che fa perdere più tempo è quello della scelta dei
canali perchè purtroppo l'orografia della Valle è quella che è: fra
esercito, televisione pubblica e privata c'è un accavallamento
notevole sulle frequenze disponibili. I tempi erano stati calcolati
in circa un anno, però bisognava fare slittare l'anno dall'inizio
effettivo di certi lavori, salvo difficoltà che si presentassero in
quel momento. Per quanto riguarda i concorsi, l'incarico di quel
posto è già stato dato ed il concorso verrà espletato non appena
scadranno i termini del bando. Per tutti gli altri concorsi sono
già stati predisposti i bandi dalla Giunta ed arriveranno in
Consiglio. Questo per le informazioni richieste dal Consigliere
Tonino.
Per quanto riguarda l'ordine del giorno del Consigliere De
Grandis, devo dire che è un po' come fare un ordine del giorno
contro il contrabbando, perchè se un autotreno trasportava prodotti
di quel genere non avrebbe potuto transitare sotto il traforo del
Monte Bianco, dove c'è una regolamentazione strettissima. E' chiaro
che se questo è avvenuto si tratta di un reato specifico; solo che
il controllo preventivo, come per quel manifesto di un Sindaco che
dice:" Stabilisco che d'ora in poi i pompieri siano sul posto un
quarto d'ora prima che il fuoco divampi", è un po' difficile da
applicare. Quindi l'ordine del giorno può essere preso come un
invito a procedere a certi controlli all'origine, ma sulla
questione della diossina di Seveso il "giro" fra società svizzera,
filiali tedesche e francesi che sono interessate alla questione,
dimostra chiaramente la volontà di fare sparire proprio il corpo
del reato, commettendone un altro.
Noi con queste precisazioni, voteremo quindi a favore
dell'ordine del giorno presentato dal Consigliere De Grandis.
PRESIDENTE:
Per una questione di carattere puramente
tecnico, riguardante la redazione dei verbali, vorrei chiedere al
Consiglio, poichè l'ordine del giorno, pur mantenendo la posizione
regolamentare va votato alla fine della discussione generale, di
effettuare la votazione subito dopo questo oggetto.
Passiamo all'esame dell'articolato.
Do lettura de11'art. 1:
ART. 1
Per provvedere all'ultimazione della rete regionale di
radiocomunicazioni alla base del servizio di protezione civile,
istituita con la L.R. 24.8.1982, numero 42, è autorizzata per
l'anno 1983 la spesa di 1.800.000.000 che graverà sul capitolo
23940 del bilancio di previsione della Regione per l'esercizio
finanziario 1983.
Alla copertura dell'onere di cui al comma precedente si
provvede mediante il prelievo della somma di lire 1.800.000.000 dal
cap. 50150: "Fondo globale per il finanziamento di spese per
ulteriori programmi di sviluppo ( spese di investimento)" della
parte spesa del bilancio di previsione della Regione per l'anno
1983.
PRESIDENTE:
Metto in approvazione l'articolo 1:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità.
PRESIDENTE
: Do lettura dell'art. 2.
ART. 2
La Giunta regionale provvederà all'adozione di provvedimenti
deliberativi per l'esercizio della presente legge.
PRESIDENTE:
Metto in approvazione l'articolo 2:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità.
PRESIDENTE:
Do lettura dell'art. 3.
ART. 3
Al bilancio di previsione della Regione per l'anno 1983 sono
apportate le seguenti variazioni:
PARTE SPESA
Variazioni in diminuzione:
Cap. 50150: Fondo globale per il finanziamento di spese per
ulteriori programmi di sviluppo (spese di investimento)"
£ 1.800.000.000
Variazioni in aumento:
Cap. 23940: 'Spese per l'istituzione del Servizio regionale
di protezione civile (L.R. 24.8.1982, n. 42)'
£ 1.800.000.000
PRESIDENTE:
Metto in approvazione l'articolo 3:
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità.
PRESIDENTE:
Do lettura dell'art. 4.
ART. 4
La presente legge è dichiarata urgente ai sensi del 3° comma
dell'art. 31 dello Statuto speciale ed entrerà in vigore il giorno
successivo a quello della sua pubblicazione nel Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle di Aosta.
PRESIDENTE
: Metto in approvazione l'articolo 4:
ESITO DELLA VOTAZIONE
Presenti: 21
Votanti: 21
Maggioranza: 18
Favorevoli: 21
Il Consiglio approva all'unanimità.
PRESIDENTE:
Il Consiglio è chiamato a pronunciarsi per
votazione segreta sul complesso della legge:
VOTATION A SCRUTIN SECRET
RESULTAT DU VOTE
Présents, votants et avis favorables: 23
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK