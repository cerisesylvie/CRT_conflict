Consiglio Regionale della Valle d'Aosta - Oggetto del Consiglio n. 3297 del 2 dicembre 1987 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3297 del 2 dicembre 1987 - Resoconto
OBJET N. 3297/VIII - COMMUNICATIONS DU PRESIDENT DE LA
JUNTE.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
J'ai eu hier la rencontre avec le
Président du Conseil des Ministres, Goria, auquel nous avons
représenté les différents problèmes dont on a déjà parlé au Conseil
régional et, tout particulièrement, le règlement d'application,
avec la nécessité de proroger les délais.
En effet, un projet de loi concernant "Proroga del termine
previsto dall'art. 2 della legge 5 agosto 1981, n. 453, per
l'esercizio da parte del Governo della delega per il trasferimento
di funzioni alla Regione Valle d'Aosta" a déjà été présenté et sera
adopté par le Conseil des Ministres jeudi prochain. Ainsi les
travaux pourront-ils être prorogés jusqu'à la fin de 1988.
L'art. 1, article unique, stipule effectivement:
"Il termine previsto dall'articolo 2, già prorogato al 31
dicembre 1987 dall'art. 1 della legge 23 dicembre 1986, n. 926, è
ulteriormente prorogato al 31 dicembre 1988".
Il n'est pas comme la dernière fois inséré dans un autre projet
de loi: c'est un projet de loi.
Parallèlement nous avons eu des renseignements à propos des
différents travaux concernant la Commission paritaire qui avait
examiné les propositions inhérentes à l'industrie, à la finance
locale et nous avons soumis à l'attention du Président du Conseil
les problèmes relatifs au règlement d'application du Parc National
du Grand-Paradis.
Une rencontre devrait avoir lieu très prochainement entre les
différentes forces politiques et les ministères compétents pour que
les membres de la Commission paritaire de l'État aient les
renseignements voulus. Vous savez qu'il y a trois membres nommés
par e Conseil des Ministres. On nous a dit que le membre qui doit
remplacer le prof. Tosi, décédé au mois d'août, est le prof.
Metalli; par conséquent la Commission pourra reprendre les travaux
le plus tôt possible.
Nous avons donc exposé les exigences de l'Administration
régionale en vue de la discussion du projet déjà examiné et que
nous devions reprendre lundi passé. Je m'en excuse mais nous
n'avions pu faire cette rencontre avec les chefs de groupe; je
crois qu'aujourd'hui nous pourrons nous mettre d'accord.
La question de l'Ordre Mauricien a également été présentée: une
encontre au niveau de la Présidence des Ministres aura lieu aux
fins de l'examen des termes de passage de propriété de l'Ordre
Mauricien à l'Administration régionale.
De même ont été présentés les problèmes de l'emploi (l'exigence
de maintenir l'accord IRI-Région a été confirmée et ce pour le
maintien des emplois dans notre Région): les problèmes des
transports, du chemin de fer, l'ENEL, la question du Superphoenix
(à ce sujet aucune décision n'a encore été prise sur les
conventions qui ont été signées avant le référendum) et bien
d'autres problèmes concernant l'Administration régionale.
Pour ce qui est de la grève des dirigeants, je voudrais
renseigner le Conseil sur le fait qu'une rencontre avait eu lieu
entre la Présidence de la Junte et es représentants de la
DIRVA-DIRSTAT qui avait permis aux responsables syndicaux de
présenter des requêtes. Nous avons eu une nouvelle rencontre avec
les forces syndicales confédérales qui ont à nouveau souligné
l'exigence d'un contrat unique, c'est-à-dire la possibilité de
discuter ensemble des problèmes des dirigeants et du personnel
régional. Une réponse sera donnée à ce sujet.
PRESIDENTE
: Ha chiesto la parola il Consigliere Sandri;
ne ha facoltà.
SANDRI (N.S.)
Apprezzo che il Presidente della Giunta si
scusi per il mancato incontro di ieri pomeriggio, ma gli chiederei,
sempreché sia possibile, di farci avere un rendiconto più
aggiornato del suo colloquio con il Presidente del Consiglio, nel
corso del quale sono stati affrontati molti temi, alcuni dei quali
assolutamente determinanti per l'avvenire economico della nostra
Regione. Da questa ragione discende l'opportunità di averne una
relazione più dettagliata. Chiedo, pertanto, al Presidente della
Giunta di fornirci una scheda, o comunque una informazione più
dettagliata, degli argomenti da lui trattati con il Presidente del
Consiglio, perché ci sono stati accennati in un modo che stuzzica
il nostro interesse e stimola la nostra attenzione, senza darcene
una informazione sufficiente.
Osservo poi che lo sciopero dei dirigenti ripropone
l'interrogativo che avevo già evidenziato con una interpellanza,
presentata nello scorso mese di maggio, che si riferiva
all'adeguamento degli stipendi dei dirigenti, sulla base di
normative statali, cosa, del resto, già attuata in favore dei
dirigenti del Trentino Alto Adige, ma non della Valle d'Aosta.
Il Presidente della Giunta aveva allora giustificato il mancato
adeguamento con l'intento di inserirlo nel nuovo contratto che
sarebbe stato firmato nel tardo autunno. Mi sembra, però, che i
tempi, per la sottoscrizione del nuovo contratto, si allunghino
ulteriormente...
ROLLANDIN
(fuori microfono): Il contratto scadrà a fine
anno.
SANDRI (N.S.):
In ogni caso era un argomento che
rientrava in quella trattativa che incontra difficoltà a partire ed
i cui tempi saranno sicuramente lunghi, anche perché la
pregiudiziale di un accordo unico è piuttosto pesante e può
bloccare la trattativa per molti mesi.
Io penso che, per dare un segno di buona volontà e per
testimoniare una certa attenzione al lavoro dei dirigenti di questa
Amministrazione, sarebbe comunque opportuno stralciare dal
contratto di lavoro la questione dell'adeguamento economico alle
normative dello Stato.
L'occasione della trattativa con il personale dirigente, da una
parte può essere utile per uno scambio di pareri sull'opportunità o
meno di un contratto separato, ma credo che, dall'altra, sia anche
importante per rivedere la normativa giuridica di tutto il
personale ed in modo particolare di quella parte che occupa ruoli
vicedirigenziali, nonché la normativa concorsuale per i posti da
dirigente. Auspico che i dirigenti possano rientrare in una
normativa più agevole, non circoscritta, com'è ora, alla procedura
del concorso interno.
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
È senz'altro positivo che si sia
riusciti ad ottenere un incontro con il Presidente del Consiglio,
anche se, stando almeno a quanto è stato riferito dagli organi di
informazione, è durato solo una mezz'oretta ed è terminato con
un'espressione un po' annoiata del Presidente del Consiglio.
(...INTERRUZIONE...)
MAFRICA (P.C.I.):
Ho fatto riferimento al Presidente del
Consiglio, Goria, e, pertanto, non c'entra per niente il nostro
Presidente del Consiglio, Gianni Bondaz..
Devo dire che, se è da considerare come positivo il fatto di
essere riusciti ad ottenere un incontro, non mi sembra, peraltro,
che il Presidente della Giunta abbia riportato molto nella sua
bisaccia. Ci ha detto, infatti, di aver ottenuto la proroga della
legge 453...
(...INTERRUZIONE...)
MAFRICA (P.C.I.):
Presidente, lei ha fatto le sue
comunicazioni, sulle quali io faccio le mie osservazioni! La legge
n. 453 è stata prorogata tutti gli anni, senza alcun bisogno di
incontrare il Presidente del Consiglio. Non mi sembra un grosso
risultato il fatto che il Governo si sia dato un altro anno di
tempo per emanare norme che avrebbe dovuto emanare già da diversi
anni.
A mio giudizio, probabilmente, da parte dei Parlamentari
valdostani e da parte della Giunta regionale, il rapporto con il
Governo dovrebbe essere impostato in modo più determinato, perché
sovente, in questa Regione, c'è una fiera contestazione dei Governi
e dei partiti nazionali; ho l'impressione, invece, che, quando si è
a Roma, si ascoltino con una certa disponibilità delle promesse
che, molto spesso, restano tali.
Diciamo, quindi, che non ci riteniamo soddisfatti di quello che
ci ha riferito il Presidente della Giunta. Non abbiamo avuto
neanche una notizia sulla legge elettorale valdostana: non sappiamo
se sia stato affrontato il tema della possibilità che il Consiglio
regionale possa stabilire le norme per le proprie elezioni.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Noi diamo un giudizio sostanzialmente
positivo sull'incontro che il Presidente della Giunta ha avuto con
il Capo del Governo italiano. Riteniamo, però, di dover sollecitare
un impegno di tipo diverso. Io credo che l'incontro con il
Presidente Goria sia da considerare come una prima presa di
contatto, nel corso della quale si è fatto solo l'elenco di tutto
il contendere fra la Regione Valle d'Aosta e lo Stato.
Personalmente ritengo opportuno, specie su alcuni problemi, aprire
una vera e propria "vertenza Valle d'Aosta", con un pacchetto di
richieste più specifico e più mirato. Obiettivamente, infatti,
alcuni problemi sono sul tappeto da troppo tempo ed esigono, da
parte dello Stato, una soluzione in termini temporali piuttosto
ravvicinati.
Io credo che il contatto, che il Presidente della Giunta ha
avuto con il massimo responsabile del Governo italiano, debba
essere valutato in termini positivi. A questo punto, però, occorre
che l'opera dei Parlamentari sia coordinata con quella della
Regione. Sovente, infatti, abbiamo riscontrato che l'azione del
Governo regionale è stata più pressante di quella dei nostri due
Parlamentari, che, peraltro, in altre occasioni ed in altri tempi,
si sono mossi in maniera piuttosto autonoma.
Noi, invece, crediamo possibile un'azione incisiva da parte
della Regione, accompagnata da un impegno altrettanto incisivo e
costante dei Parlamentari valdostani. L'incontro con il Presidente
Goria deve essere considerato come una prima presa di contatto e, a
nostro avviso, sarebbe del tutto inopportuno giungere subito a
delle conclusioni. Staremo a vedere che cosa accadrà in seguito. Il
fatto che, come ha detto il Presidente della Giunta, sia stato
prorogato il termine dei lavori della Commissione per l'esame delle
norme d'attuazione, è da valutare molto positivamente, perché
sappiamo che, proprio attraverso quel meccanismo, esiste la
possibilità di risolvere anche il problema del Parco del Gran
Paradiso.
Noi giudichiamo quell'incontro in modo abbastanza positivo,
purché sia seguito da altri più risolutivi, anche perché il
problema del Parco, quello del Mauriziano ed il trasferimento alla
Regione di alcune competenze, come quella elettorale, citata dal
Consigliere Mafrica, non possono più rimanere insoluti. Grazie.
PRESIDENTE:
Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Anche noi, socialdemocratici,
diamo un giudizio positivo sull'incontro tra il Presidente della
Giunta, Rollandin, ed il Presidente del Consiglio, Goria. Non ci
riteniamo soddisfatti dei risultati conseguiti, ma mi preme
sottolineare che ciò, ovviamente, non può essere imputabile al
Presidente della Giunta. Se alla fine dell'incontro qualcuno ha
tratto l'impressione che il Presidente del Consiglio, Goria, fosse
annoiato, ciò, probabilmente, sarà dovuto alle promesse che molto
difficilmente riuscirà a mantenere.
Noi riteniamo necessario portare avanti l'esame di tutti i
problemi importanti, come quello del Parco del Gran Paradiso o
dell'ospedale, con ulteriori incontri, che dovrebbero aver luogo
entro margini di tempo molto ristretti.
Senza alcun intento polemico nei confronti di un partito
politico, mi permetto solo di osservare che non vorremmo che la
"libidine" del Partito comunista nel voler affrontare, a tutti i
costi, la legge elettorale - anche noi siamo favorevoli alle nuove
competenze regionali in materia elettorale - si trasformasse in una
specie di colpo di mano, perché noi non siamo affatto favorevoli ai
colpi di mano messi in atto alla vigilia di una campagna
elettorale. Speriamo solo che nessun'altra forza politica si associ
alla "libidine" del Partito comunista.
Io mi auguro che i problemi ai quali ho fatto cenno vengano
portati avanti con azioni decise e, pur ribadendo la necessità che
la Valle d'Aosta possa legiferare in materia di legge elettorale,
auspico che non si faccia alcun colpo di mano e che si rinviino a
dopo le elezioni del 1988 tutte le modifiche sulle competenze
regionali in tema elettorale.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK