Consiglio Regionale della Valle d'Aosta - Oggetto del Consiglio n. 1333 del 24 febbraio 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1333 del 24 febbraio 2022 - Resoconto
OGGETTO N. 1333/XVI - Reiezione di mozione: "Indennità
Covid-19 al personale in forza alla Casa di riposo J.B.
Festaz".
Bertin (Presidente) -
Punto n. 50. Per l'illustrazione,
ha chiesto la parola la consigliera Erika Guichardaz, ne ha
facoltà.
Guichardaz E. (PCP) -
Nello scorso Consiglio abbiamo
parlato della situazione del J.B. Festaz e successivamente sia noi
che il gruppo Lega avevamo presentato due risoluzioni che non sono
state discusse, come tutte le altre risoluzioni, quindi abbiamo
creato questa mozione comune condividendo i principi della stessa.
È notizia che avevamo già dato nello scorso Consiglio che nei
contenuti della sentenza della Corte costituzionale del 20 ottobre
2021, pubblicata il 17 gennaio 2022, si dichiarava la non
fondatezza delle questioni di legittimità riconoscendo le
prerogative della Regione e quindi dando la possibilità di erogare
circa 1.100.000 euro di indennità di disagio Covid-19 a favore del
personale OSS che ha lavorato nelle microcomunità valdostane e nel
servizio di assistenza durante la prima ondata della pandemia.
Vi sono state diverse note delle organizzazioni sindacali CGIL,
CISL e UIL e la nota che durante la sottoscrizione del protocollo
riferito a tutto il restante personale OSS hanno depositato per
chiedere nuovamente l'estensione di questa misura anche alle altre
figure professionali che avevano lavorato e prestato la loro opera
durante lo stesso periodo. La nostra richiesta quindi è quella di
chiedere un impegno al Governo regionale affinché si possa
risolvere questa situazione e promuovere un percorso con le
organizzazioni sindacali e il Comune di Aosta al fine di consentire
anche ai lavoratori come quelli dei J.B. Festaz di poter
beneficiare di quest'indennità Covid-19 come definito dalla legge
n. 8/2020.
Presidente -
Ha chiesto la parola il consigliere Aggravi,
ne ha facoltà.
Aggravi (LEGA VDA) -
Soltanto per aggiungere alcuni
elementi perché la collega Guichardaz ha ben rappresentando
l'obiettivo di questa mozione. Di fatto lo sappiamo, chi c'era l'ha
vissuto in diretta e poi se n'è parlato successivamente, la
costruzione di quella legge è stata molto complicata, molto
difficoltosa, poi quello che è avvenuto successivamente, citando
giustamente la sentenza anche della massima Corte, che ha
sostanzialmente confermato la possibilità di poter operare in tal
senso... avevano generato, da parte del gruppo Lega e poi anche
degli altri gruppi di opposizione la volontà di sostenere a vario
titolo una risoluzione che oggi trova una sintesi comune.
Ovviamente anche come l'Assessore aveva precisato in risposta anche
a un'iniziativa che avevo presentato sempre sul Festaz, la
necessità poi di definire appunto un adeguato percorso
amministrativo, le modalità per poter dar corso all'erogazione di
quanto io direi dovuto, perché comunque lo abbiamo detto sia nella
scorsa consiliatura che poi successivamente che era necessario e
fondamentale dare un segnale e dare un contributo importante a
quanti hanno tutti insieme portato avanti uno sforzo e stanno
ancora portando avanti uno sforzo non da poco nella lotta di questa
pandemia e soprattutto nell'assistenza alle persone a noi più
care.
Mi sento già in parte di dirlo, non so che cosa dirà il Governo,
ma, al di là di chi oggi ha firmato la mozione, penso che
l'obiettivo e la volontà possano essere quelle di sottoscriverla da
parte di tutto il Consiglio perché le volontà di tutti i gruppi
politici, di ognuno di dare un segnale nel momento dell'emergenza,
un segnale di unità, un segnale comunque di aver costruito qualcosa
tutti insieme penso che possa essere testimone e comunque possa
continuare anche in questa scelta e in questa impegnativa.
Credo sia importante, non soltanto nel gesto in sé, non soltanto
nel testo della mozione in sé ma sia fondamentale dare una risposta
anche in momenti come quello odierno che possano dimostrare che
almeno su una serie di principi fondamentali tutto il Consiglio è
d'accordo al di là delle posizioni di ognuno e al di là delle
giuste rivendicazioni che ognuno può fare. Questo io penso che sia
prima di tutto un segnale di civiltà e di volontà che quest'Aula
dovrebbe dare nei confronti di chi, ripeto, fa un lavoro duro e
importantissimo per la nostra comunità.
Presidente -
La discussione generale è aperta. Chi vuole
intervenire si prenoti. Se non vi sono richieste, chiudo la
discussione generale. La discussione generale è chiusa. Si è
prenotato per la replica l'assessore Barmasse, ne ha facoltà.
Barmasse (UV) -
Come giustamente è stato ricordato,
l'articolo 22 della legge regionale n. 8/2020, che è stata votata
unanimemente da tutte le forze politiche, effettivamente è
corretto, individuava quali beneficiari dell'indennità Covid-19,
articolo 22 che è stato - giustamente anche questo come ha
ricordato - impugnato il 17 gennaio, poi questa impegnativa, il
ricorso alla Regione ha avuto un esito positivo. Questa legge
individua, quale beneficiario dell'indennità Covid-19, il personale
alle dipendenze delle
Unités des Communes
e del Comune di
Aosta, quindi il perimetro di applicazione della norma è ben
definito. Io non c'ero ovviamente all'epoca ma sono certo che il
Consiglio voleva estendere quest'indennità a tutti però poi nella
formulazione della norma purtroppo questo non è stato fatto, perché
il perimetro, l'applicazione della norma è ben definito e non
consente di attivare un percorso amministrativo a un confronto con
le organizzazioni sindacali, così come richiesto dalla mozione, per
estendere l'indennità stessa ad altri lavoratori non compresi nel
dettato della citata norma.
Per addivenire a quest'auspicabile risultato, io concordo - e
l'ho anche dichiarato più volte - che è invece necessario un
intervento legislativo che autorizzi l'erogazione delle indennità
anche ai lavoratori alle dipendenze di altri soggetti, previa
quantificazione dell'onere e di individuazione della relativa
copertura, tenuto conto che nel bilancio pluriennale 2022-2024 al
momento non vi sono stanziamenti per tale finalità. È comunque
intenzione del Governo procedere in tal senso a seguito di un
confronto anche con le strutture del bilancio, al fine di reperire
le risorse necessarie che attualmente non ci sono. Pertanto io non
ritengo, a nome del Governo, di poter accogliere questa mozione in
questo momento, invito i proponenti a ritirarla. Non è ricevibile
nella sua formulazione per il fatto che in questo momento i
finanziamenti non ci sono, bisognerà trovarli, è comunque
intenzione del Governo dare una risposta in tal senso, per cui
chiedo il ritiro della mozione, eventualmente propongo l'astensione
da parte del Governo.
Presidente -
Si è prenotato il consigliere Aggravi.
Aggravi (LEGA VDA) -
Vede, Assessore, io ho voluto
anticipare la risposta perché so come ragionano coloro che
preparano determinate risposte. Nella sintesi che è stata fatta di
questa mozione si parla per l'appunto di un adeguato percorso
amministrativo. Io penso che un disegno di legge che possa ovviare
a ciò e che può essere scaricato dal Governo e dalla stessa Giunta
sia comunque un atto amministrativo, quindi un punto di partenza.
Il fatto di non aver previsto oggi le risorse in bilancio penso che
sia qualcosa di palese da dire perché al momento di formazione del
bilancio non si sapevano ancora quali erano gli esiti del ricorso.
Penso che in realtà questa formulazione potrebbe ben rappresentare,
magari anche con un semplice emendamento sulla parte relativa alle
risorse che possono essere individuate successivamente... io penso
che il percorso amministrativo come formulazione possa ben
rappresentare una volontà politica di tutta l'Aula e possa
costituire il punto di partenza e dare soprattutto concretezza a
delle parole e delle affermazioni che sono state dette e che lei
stesso ha detto, non soltanto i gruppi di opposizione.
Proprio per questo ho proposto, anche d'accordo con la collega
Guichardaz, di allargare a tutta l'Aula la possibilità di
sottoscrivere l'eventuale testo emendato, il voto di astensione
sinceramente mi spiace moltissimo per due motivi: primo perché si
possono trovare delle soluzioni, come abbiamo fatto nella legge n.
8, tutti insieme e poi perché sarebbe stato un bellissimo segnale
nei confronti, ripeto, di chi fa un lavoro importante e che spesso
è dimenticato.
Presidente -
Ha chiesto la parola la consigliera Erika
Guichardaz, ne ha facoltà.
Guichardaz E. (PCP) -
Condivido quello che diceva il
collega Aggravi, tant'è che nella formulazione abbiamo proprio
pensato a quest'eventualità ben sapendo che, purtroppo, la sua
risposta poteva andare in quel senso. Riteniamo però che sia una
questione di equità e di riconoscimento a persone che svolgono il
medesimo lavoro e che oltretutto rientrano nel comparto come i loro
colleghi. Sotto questo punto di vista, io non mi sentirei
assolutamente di ritirare questa mozione ma semplicemente perché è
una questione di equiparazione, tant'è che è così, con i colleghi
che quest'indennità l'hanno presa. È quindi sicuramente un impegno
ma è un impegno da qui a venire, ci aspettavamo che le risorse in
questo momento non ci fossero, tant'è che si dice proprio di
ragionare con le organizzazioni sindacali e il Comune di Aosta per
poter arrivare a questa norma. Era un impegno in questo senso.
Presidente -
Se non vi sono dichiarazioni di voto, metto
in votazione la mozione. La votazione è aperta. La votazione è
chiusa.
Presenti: 33
Votanti: 15
Favorevoli: 15
Astenuti: 18 (Barmasse, Bertin, Bertschy, Caveri, Chatrian,
Cretier, Grosjacques, Jean-Pierre Guichardaz, Jordan, Lavevaz,
Malacrinò, Marguerettaz, Marzi, Padovani, Restano, Rosaire,
Sapinet, Testolin)
La mozione non è approvata.
Presidente -
Con questo punto all'ordine del giorno si
concludono i lavori del Consiglio di oggi. Buona serata.
---
L'adunanza termina alle ore 18:30.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK