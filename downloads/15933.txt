Consiglio Regionale della Valle d'Aosta - Oggetto del Consiglio n. 2266 del 18 novembre 1996 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
ACQUE
Acque pubbliche
ENERGIA
Energia idroelettrica
Precedente
Successivo
Resoconto integrale del dibattito dell'aula
Oggetto del Consiglio n. 2266 del 18 novembre 1996 - Resoconto
SEDUTA POMERIDIANA DEL 18 NOVEMBRE 1996
OGGETTO N. 2266/X Subconcessione, per la durata di anni trenta
al Comune di Brissogne, di derivazione d'acqua dal lago Lungo,
formato dal torrente Laures, in Comune di Brissogne, ad uso
idroelettrico.
Deliberazione Il Consiglio
Premesso che con domanda in data 15 luglio 1993 il Comune di
Brissogne ha chiesto la subconcessione di derivare dal lago Lungo,
formato dal torrente Laures, in Comune di Brissogne, nel periodo
dal 1° maggio al 30 novembre di ogni anno, moduli costanti e
continui 0,122 di acqua per produrre, sul salto di metri 83 la
potenza nominale media annua di Kw. 5,71;
Precisato che la domanda, corredata dal relativo progetto a
firma ing. Andrea Paillex, prevede la costruzione di un impianto
del tipo ad acqua fluente con condotta forzata, edificio di
produzione e canale di restituzione;
Tenuto presente che:
- il Magistrato per il Po, di Parma, con nota n. 2339 in data 23
marzo 1996 ha rilasciato il nullaosta nei riguardi idraulici per
l'ammissione ad istruttoria della domanda di cui si tratta;
- l'Autorità di Bacino del fiume Po, con nota n. 952 in data 12
marzo 1996 ha espresso il proprio parere, ai sensi dell'articolo 3
del D.L. 12 luglio 1993 n. 275;
- l'ENEL, Compartimento di Torino, con nota n. 957 in data 15
maggio 1996 ha fatto presente di non avere alcuna osservazione da
formulare, ai sensi dell'articolo 18 del D.P.R. 18 marzo 1965 n.
342 circa la domanda sopraddistinta;
- l'Avviso di presentazione della domanda 15 luglio 1993 del
Comune di Brissogne è stato pubblicato sul Foglio Annunzi Legali
della Valle d'Aosta n. 12 in data 27 aprile 1996 e riprodotto nel
n. 120 della Gazzetta Ufficiale della Repubblica Italiana (foglio
inserzioni) in data 24 maggio 1996, senza dar luogo alla
presentazione di domande incompatibili e concorrenti;
- con Ordinanza dell'Assessore regionale ai Lavori Pubblici n.
199 in data 25 giugno 1996 è stato disposto il deposito della
domanda e del relativo progetto presso l'Assessorato dei Lavori
Pubblici della Regione per 15 giorni consecutivi, decorrenti dal 4
luglio 1996 a disposizione di chiunque intendesse prenderne visione
nelle ore d'ufficio;
- copia dell'ordinanza è stata affissa per il predetto periodo
di 15 giorni all'Albo Pretorio del Comune di Brissogne e copia
della medesima è stata inviata al Ministero dei Lavori Pubblici; al
Magistrato per il Po di Parma, alla Sezione Idrografica per il Po
di Torino, al Consorzio regionale Pesca, alle Associazioni Irrigue
Est-Sesia di Novara e Ovest-Sesia di Vercelli, all'Assessorato
dell'Agricoltura e Forestazione, Servizio S.I.D.S. e Servizio
Forestazione, all'Assessorato dell'Ambiente, Servizio Tutela
dell'Ambiente, all'Assessorato dell'Industria e Commercio, Servizio
Energia; all'Assessorato del Turismo, Sport e Beni Culturali,
Ufficio Sovrintendenza; alla I direzione del Genio Militare di
Torino; all'ENEL - Compartimento di Torino; all'Assessorato
dell'Industria e Commercio, Servizio Energia; all'Autorità di
Bacino del Fiume Po ed al Comune di Brissogne;
- la pubblicazione presso il Comune di Brissogne, come risulta
dal referto in calce all'ordinanza, è regolarmente avvenuta e non
ha dato luogo alla presentazione di esposti od osservazioni in
merito;
Visto altresì che la visita locale d'istruttoria, come stabilito
nell'ordinanza, è regolarmente avvenuta il 7 agosto 1996 ed alla
medesima sono intervenuti i funzionari dell'Ufficio Concessioni
Acque della Regione, il geom. Cortese Gianni, tecnico del Comune di
Brissogne e Saluard Elio, Assessore Comunale, i quali di comune
accordo, hanno rinunciato ad effettuare il sopralluogo alle
località interessate dalla futura derivazione in quanto a tutti
conosciute e rispondenti, di massima, alle rappresentazioni
grafiche di progetto. Nel corso della riunione non sono state
formulate osservazioni o presentate opposizioni;
Tenuto inoltre presente che:
- l'acqua verrà derivata direttamente dal lago Lungo a quota
2630 m.s.m. posando la condotta forzata in modo che il suo imbocco
si trovi a qualche metro dalla riva, sommerso a circa 70-80 cm.
sotto il pelo dell'acqua;
- la condotta forzata, della lunghezza di mt. 695, sarà in
polietilene con diametro esterno di 110 mm., verrà parzialmente
interrata e seguirà il corso del torrente Laures;
- l'edificio di produzione consisterà in un piccolo fabbricato
delle dimensioni di mt. 2,30 x 2,20 x h. max. 2,30;
- dopo l'utilizzazione, le acque verranno restituite nel
torrente Laures, in corrispondenza del suo sbocco nel lago
omonimo;
- il dislivello fra il pelo morto dell'acqua nel Lago Lungo, a
quota 2630 m.s.m. e quello del canale di restituzione, a valle dei
meccanismi motore, a quota 2547 m.s.m. è di mt. 83,00. In
conseguenza la potenza nominale media dell'impianto, per la portata
di moduli 0,122, per sette mesi all'anno (dal 1° maggio al 30
novembre) che corrispondono a moduli medi annui 0,122 x 210: 365 =
0,0702, risulta di:
7,02 x 83: 102 = Kw 5,71;
Rilevato, quindi, in considerazione di quanto sopra esposto
che:
1) la derivazione appare tecnicamente ed economicamente
ammissibile;
2) la quantità d'acqua da derivare, nel periodo dal 1° maggio al
30 novembre di ogni anno, in misura di moduli 0,122, si può
subconcedere, avendo riguardo delle condizioni locali, delle utenze
preesistenti e della specie di derivazione realizzata;
3) l'opera di presa e la successiva condotta, tenuto conto delle
clausole imposte nel disciplinare di subconcessione, a tutela dei
diritti dei terzi, sono tecnicamente approvabili e sono innocue
agli interessi pubblici;
4) la restituzione delle acque avviene integralmente senza
pregiudizio dei diritti dei terzi;
5) il minimo deflusso vitale è stato correttamente calcolato
secondo i criteri stabiliti dalla deliberazione consiliare n.
1193/X in data 22 febbraio 1995 ed ammonta a 17 l/sec.
6) la derivazione corrisponde alla razionale utilizzazione del
Lago Lungo e del suo emissario torrente Laures, ed è compatibile
con il buon regime idraulico senza che occorrano, oltre a quelle
inserite nel disciplinare di subconcessione, speciali garanzie a
tutela di detto regime;
7) per l'uso della derivazione non sono temibili inquinamenti
delle acque e quindi non occorrono particolari cautele al
riguardo;
Visto infine che, il Magistrato per il Po di Parma, con nota n.
14487 in data 18 settembre 1996 ha rilevato che l'istruttoria è
stata regolarmente espletata ed ha espresso parere favorevole
all'accoglimento della richiesta di subconcessione, sotto
l'osservanza delle condizioni espresse nel sottoriportato schema di
disciplinare;
Visto lo Statuto Speciale per la Valle d'Aosta, promulgato con
legge Costituzionale n. 4 del 26 febbraio 1948 e successive norme
di attuazione;
Vista la legge regionale 8 novembre 1956, n. 4;
Vista la legge 5 gennaio 1994, n. 36;
Visto il parere favorevole rilasciato dal titolare delle
funzioni di responsabile del Servizio Assetto e Tutela del
Territorio, nell'ambito dell'Assessorato dei Lavori Pubblici, ai
sensi dell'articolo 72 della legge regionale n. 3/1956 e successive
modificazioni, e del combinato disposto degli articoli 13 - comma 1
- lett e) e 59 - comma 2 - della legge regionale n. 45/1995 in
ordine alla legittimità della presente deliberazione;
Delibera
1) di subconcedere, per la durata di anni trenta successivi e
continui decorrenti dalla data del decreto di subconcessione, al
Comune di Brissogne, giusta la domanda presentata in data 15 luglio
1993, di derivare dal lago Lungo, formato dal torrente Laures, in
comune di Brissogne, nel periodo dal 1° maggio al 30 novembre di
ogni anno, moduli costanti e continui 0,122 (litri al minuto
secondo dodici virgola due) di acqua per produrre, sul salto di mt.
83, la potenza nominale media annua di Kw. 5,71 da utilizzarsi a
servizio del rifugio alpino, situato all'alpe Les Laures, di
proprietà del Comune di Brissogne;
2) di approvare l'allegato schema di disciplinare di
subconcessione;
3) di autorizzare l'emanazione del decreto di subconcessione da
parte del Presidente della Giunta regionale, previa sottoscrizione
del disciplinare da parte del legale rappresentante del Comune di
Brissogne;
4) di ordinare ed accertare l'introito delle seguenti somme da
versare presso la Tesoreria dell'Amministrazione regionale:
a) lire 58.435 (cinquantottomilaquattrocentotrentacinque), pari
a mezza annualità del canone, a titolo di cauzione, ai sensi
dell'articolo 11 del T.U. 11 dicembre 1933 n. 1775, somma che verrà
restituita, ove nulla-osti, al termine della subconcessione;
b) lire 10.000 (diecimila) pari al minimo fissato dall'articolo
3 dalla legge 21 dicembre 1961n. 1501 e per gli scopi di cui
all'articolo 7 del T.U. 11 dicembre 1933 n. 1775, somma da
introitare al capitolo 08800 della parte ENTRATE del bilancio
preventivo della Regione per il corrente esercizio finanziario
(canoni per concessioni e subconcessioni di acque pubbliche e
miniere);
c) lire 2.500.000 (duemilionicinquecentomila) quale somma a
disposizione dell'Amministrazione regionale (Ufficio Concessioni
Acque dell'Assessorato LL.PP.) per spese di sorveglianza,
esperimenti di portata, collaudo, registrazione di atti, eccetera,
somma da introitare al capitolo 13500 della parte ENTRATE del
bilancio preventivo della Regione per il corrente anno finanziario
(Gestione Fondi per conto terzi per istruttoria domande e pratiche
varie);
5) di stabilire, come specificato nell'articolo 11 del
disciplinare di subconcessione, in lire 116.870
(centosedicimilaottocentosettanta) il canone annuo da versare
anticipatamente alla Regione, anno per anno, a decorrere dalla data
del decreto di subconcessione, somma da introitare al Capitolo
08800 della parte ENTRATE del bilancio preventivo della Regione per
il corrente anno finanziario (canoni per concessioni e
subconcessioni di acque pubbliche e miniere);
6) di dare atto che la presente deliberazione non è soggetta al
controllo della Commissione di Coordinamento per la Valle d'Aosta,
in quanto non compresa nelle categorie indicate nell'articolo 8 del
decreto legislativo 22 aprile 1994, n. 320, e di darne
esecuzione.
Allegati
(...omissis...)
Presidente Ha chiesto al parola l'Assessore ai lavori pubblici,
Lavoyer.
Lavoyer (ADP-PRI-Ind) Si tratta di un piccolissimo impianto
funzionante solo nei mesi estivi, al servizio del rifugio Les
Laures. La potenza media nominale annua è di 5 kw, il minimo
deflusso vitale è stato ampiamente rispettato.
Président Quelqu'un demande la parole? On peut passer à la
votation, les conseillers sont invités à voter:
Presenti, votanti e favorevoli: 26
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK