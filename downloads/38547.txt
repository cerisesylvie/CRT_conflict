Consiglio Regionale della Valle d'Aosta - Oggetto del Consiglio n. 2063 del 11 maggio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
BENI CULTURALI
Musei, biblioteche, archivi storici e aree di interesse archeologico
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2063 del 11 maggio 2016 - Resoconto
OGGETTO N. 2063/XIV - Interrogazione: "Organizzazione dei
turni del personale operante presso il Museo archeologico regionale
e il Centro Saint-Bénin di Aosta".
Follien (Presidente) -
Punto n. 6 dell'ordine del giorno.
Per la risposta, la parola all'Assessore Rini.
Rini (UV) -
Vengo subito alle risposte puntuali alle sue
domande, collega. Per quanto riguarda il primo punto, corrisponde
al vero quello che lei afferma, sono stati predisposti turni che
prevedono al mattino la presenza del personale di ruolo, mentre il
turno pomeridiano è garantito dal personale della Società di
servizi Valle d'Aosta. La scelta, che è una scelta
logistico-organizzativa, ha un carattere prettamente tecnico, ed è
stata operata dal Soprintendente per i beni e le attività culturali
di concerto con la struttura competente. Tale scelta è stata fatta
tenendo conto di un unico scopo, uno scopo fondamentale, che è
quello di consentire una maggiore e più estesa fruizione proprio
dei beni culturali e delle attività espositive proposte al Museo
archeologico regionale, da una parte, e al centro Saint-Bénin,
dall'altra, nel corso della stagione estiva 2016, andando ad
ampliare l'orario dalle 9:00 alle 19:00 senza il giorno di chiusura
settimanale. Questa è stata una richiesta che da tempo veniva
portata avanti, ed è una risposta proprio nell'ottica della
maggiore fruizione dei beni anche nella città di Aosta.
Per quanto riguarda il secondo quesito: "se il Governo regionale
fosse a conoscenza", anche in questo caso, collega, le rispondo in
maniera affermativa e si rinvia peraltro alla deliberazione n. 468
approvata in data 7 aprile 2016. Il Governo regionale ha dato le
linee guida di politica culturale, approvando l'indirizzo di
offrire un'offerta culturale più ampia, sia per i valdostani ma
soprattutto per i turisti, visto anche il periodo che stiamo
analizzando, quello estivo, che avranno così accesso ai siti
archeologici, alle collezioni permanenti del Museo archeologico e
alle mostre temporanee sia al Museo archeologico che al centro
Saint-Bénin con un orario più esteso. Vorrei ricordare che questa
scelta è stata anche concordata con le guide turistiche, quindi con
coloro che operano nel settore. In qualità di Assessore competente,
io auspico, come peraltro abbiamo anche avuto modo di condividere
insieme a voi questi principi generali, da una parte una sempre
maggiore valorizzazione, ma dall'altra anche una fruizione delle
attività culturali, dei beni, cercando di migliorare sempre in
questo ambito, ovviamente compatibilmente con le risorse
finanziarie a disposizione. L'organizzazione a cui fa riferimento
nella sua interrogazione va proprio in questa direzione della
maggiore fruizione di ciò che abbiamo sul territorio.
Infine, sul terzo quesito, questo tipo di scelta non ha creato
alcun tipo di problema, trattandosi dell'introduzione di
un'organizzazione che riguarda unicamente le due sedi, quella del
Museo archeologico e del centro Saint-Bénin, attuata per la
stagione estiva 2016. Le strutture competenti ovviamente poi
dovranno valutare a consuntivo tutti gli aspetti logistici e
apportare ulteriori migliorie o variazioni, ove questo si rivelasse
necessario. Tutto questo andrà sempre fatto nell'ottica
dell'efficacia, dell'efficienza e ovviamente, visto il periodo che
stiamo vivendo - e tanti temi oggi ce lo ricordano -
dell'economicità in cui la pubblica amministrazione deve operare,
sempre però cercando di rendere maggiormente fruibile l'immenso
patrimonio regionale e anche a aostano.
Presidente -
La parola al Consigliere Gerandin.
Gerandin (UVP) -
La ringrazio, Assessore. È indubbio che
quando si parla di ampliare l'offerta culturale, soprattutto
ampliare gli orari o ampliare la possibilità di usufruire di questo
immenso patrimonio, che lei giustamente ha sottolineato e ha
evidenziato, noi siamo assolutamente d'accordo. È che dalle
informazioni che abbiamo - poi magari non sono corrette, ed è per
quello che le ho posto questi quesiti - ci risulta che questo
ampliamento non ha nulla a che fare con questa nuova rimodulazione,
perché prima c'erano dei turni dove c'era del personale assunto a
tempo indeterminato integrato con personale della Società di
servizi. Ora, scegliere di avere un turno con solo personale
assunto a tempo indeterminato e avere un altro turno con personale
della Società di servizi non ha nulla a che fare con il discorso.
Secondo me, si poteva rimodulare benissimo l'orario, si poteva
continuare ad integrare.
Sul fatto che non ci fossero problemi, a noi risulta che qualche
problema ci sia, nel senso che quando abbiamo a che fare con
personale che magari è da vent'anni che lavora in quella sede e che
conosce tutto e che si occupa di cassa, di sale, di versamenti e
quant'altro, e abbiamo del personale che magari ha molta meno
esperienza perché assunto con la Società di servizi, qualche
problema avviene, poiché a noi risulta che anche in passato c'era
chi conosceva meglio il sistema, conosceva come funzionava il tutto
e chiaramente chi veniva assunto per lassi di tempo minori si
avvaleva di questa esperienza. Ora, perché scegliere
improvvisamente di sdoppiare i due turni? Nessuno l'ha capito,
Assessore. Ci sono state anche delle richieste sul perché avete
fatto questo tipo di scelte e qualcuno ha risposto che è stato un
equivoco, o qualcosa del genere. A noi risulta che sono state
queste le risposte; poi noi non viviamo quotidianamente lì dentro,
per cui non conosciamo il limite e dov'è la verità.
A noi sembra che un sistema consolidato negli anni, in cui c'era
del personale con esperienza integrato con personale che
sicuramente aveva meno esperienza, ma aveva la possibilità di fare
riferimento a questo personale, fosse un sistema che funzionasse. I
problemi mi pare che escono proprio adesso in cui ci sono i due
turni, perché prima c'era l'orario spezzato e c'erano molti meno
problemi. Questo è quanto ci risulta. Adesso con i due turni queste
difficoltà emergono, perché io immagino che per qualcuno che ha
meno esperienza, che non ha più un riferimento all'interno a cui
chiedere, qualche problema indubbiamente c'è. Pertanto è
semplicemente per dire che se si va nel discorso di ampliare
l'offerta culturale, al di là degli orari, noi ci siamo. Se si
fanno dei provvedimenti esclusivamente, magari per equivoci o meno,
o solo per cambiare con la volontà di cambiare, a noi dispiace,
poiché un discorso è la valorizzazione, un altro è intervenire su
modelli consolidati che non hanno mai creato problemi nel tempo e
che improvvisamente non si sa bene per chi o per scelte di cosa,
vengono modificati. Soprattutto non prendiamo come scusante il
discorso di voler ampliare l'offerta culturale per cui eravamo
obbligati a fare questo tipo di scelta, non è esattamente così. Si
poteva benissimo fare, eventualmente continuando a integrare
personale a tempo indeterminato con la Società di servizi.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK