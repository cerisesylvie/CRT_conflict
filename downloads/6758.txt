Consiglio Regionale della Valle d'Aosta - Oggetto del Consiglio n. 1241 del 3 aprile 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1241 del 3 aprile 1985 - Resoconto
OGGETTO N. 1241/VIII - RATIFICA DI DELIBERAZIONI ADOTTATE
DALLA GIUNTA REGIO NALE IN VIA D'URGENZA.
Oggetto n. 1294 in data 22 febbraio 1985
:
Approvazione ed impegno della spesa di lire 70.000.000 per
l'esecuzione di lavori di restauro del Castello di Saint-Pierre
(II° lotto) Esecuzione dei lavori in economia diretta.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Vorrei chiedere all'Assessore
Borbey un chiarimento. Ci troviamo di fronte ad uno stanziamento di
settanta milioni per "lavori di ripristino del museo della flora e
della fauna". Mi sembra che in Commissione sia passata la
costituzione di un museo della flora e della fauna, caldeggiato in
particolar modo dal Consigliere repubblicano De Grandis, ma in quel
caso ne dovremmo discutere perché si crescerebbe un carrozzone con
almeno dieci posti tra direttori e vice direttori. Comunque in quel
provvedimento c'era uno stanziamento di cento milioni, più altri
settanta per i lavori. vorrei sapere se si tratta degli stessi
lavori oppure di altri che non hanno niente a che fare con
l'eventuale costituzione di questo museo.
PRESIDENTE
: Ha chiesto la parola l'Assessore al Turismo,
Urbanistica e Beni Culturali Borbey; ne ha facoltà.
BORBEY (D.C.):
Io ho letto, in parte, il disegno di legge
presentato dai Consiglieri proponenti ma non sono entrato nel
merito del discorso della spesa.
Per il finanziamento di 70 milioni, abbiamo fatto un sopralluogo
con l'Architetto Perinetti, il Consigliere De Grandis, il Sindaco
di Saint-Pierre (poiché il castello è di proprietà comunale) ed il
Signor Noussan, Presidente della Société de la Flore Valdôtaine. Il
sopralluogo è stato fatto per inquadrare bene il problema e per
dire quali erano i locali da sistemare immediatamente per poter
aprire il museo nella sua interezza. I lavori riguardano
specificatamente l'edilizia: pavimenti, intonaci e
tinteggiature.
(.....INTERRUZIONE.....)
Questi lavori sono necessari per rendere i locali agibili. In
essi non sono compresi gli impianti di illuminazione perché dovrà
essere fatto uno studio specifico riferito alle attrezzature che
saranno collocate nel museo per esporre i vari oggetti. Oggi come
oggi posso dire che questi 70 milioni sono esclusivamente per
lavori edilizi.
Per quanto concerne la proposta di legge non posso dire niente
perché non ne sono a conoscenza: quando la discute remo, ne
verificheremo il costo totale.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io ringrazio l'Assessore però mi
ricordo molto bene che allora si trattava di due somme, 100 milioni
per spese di personale e 70 milioni per lavori di ripristino.
Volevo solo un chiarimento, perciò rimandiamo la discussione a
quando arriverà in Consiglio il provvedimento.
PRESIDENTE
: Se nessuno chiede la parola metto in
approvazione la ratifica dell'oggetto n. 1294:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
Oggetto n. 1563 in data 7 marzo 1985
:
Esecuzione di opere per la realizzazione di parchi attrezzati in
vari Comuni della Regione. Approvazione ed impegno di
spesa.
PRESIDENTE
: Se nessuno chiede la parola metto in
approvazione la ratifica dell'oggetto n. 1563:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
Oggetto n. 1564 in data 7 marzo 1985
: Lavori di
ultimazione e completamento delle opere di ristrutturazione del
capannone di proprietà della Regione, in località Grand Charrière,
nel Comune di Saint-Christophe - Esecuzione in economia diretta -
Approvazione ed impegno di spesa.
PRESIDENTE
: Se nessuno chiede la parola metto in
approvazione la ratifica dell'oggetto n. 1564:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
Oggetto n. 1580 in data 7 marzo 1985:
Progetto di
ristrutturazione e ampliamento della palazzina dell'aeroporto
regionale in Comune di Saint-Christophe - Approvazione del progetto
- Approvazione ed impegno di spesa Appalto dei lavori a licitazione
privata.
PRESIDENTE
:
Se
nessuno chiede la parola metto in
approvazione la ratifica dell'oggetto n. 1580:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
Oggetto n. 1587 in data 7 marzo 1985
: Lavori di
costruzione di un edificio da adibire a scuola media ed a servizi
socio-culturali in località Villair in Comune di Quart (1° lotto) -
Appalto dei lavori a licitazione privata - Approvazione ed impegno
di spesa.
PRESIDENTE
: Se nessuno chiede la parola metto in
approvazione la ratifica dell'oggetto n. 1587:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
Oggetto n. 1588 in data 7 marzo 1985
: Concessione di un
contributo di lire 156.900.000 al Comune di Nus nelle spese di
costruzione dell'acquedotto per la frazione "La Pesse" Approvazione
ed impegno di spesa.
PRESIDENTE
: Se nessuno chiede la parola metto in
approvazione la ratifica dell'oggetto n. 1587:
ESITO DELLA VOTAZIONE
Presenti, votanti e favorevoli: 31.
Il Consiglio approva all'unanimità.
Oggetto
n. 1638 in data 7 marzo 1985
:
Concessione e liquidazione di un contributo di lire 2.580.000 per
l'organizzazione, a cura di un gruppo di studenti universitari, di
un corso di "dialettologia italiana" - Anno accademico
1984/85.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
La Giunta non aveva accettato di
finanziare un corso di psicologia dell'età evolutiva, a proposito
del quale avevamo presentato una mozione, mentre adesso dovremmo
ratificare un contributo per un corso di dialettologia italiana. Io
avrei preferito che la Giunta avesse portato alla ratifica del
Consiglio un corso di dialettologia con particolare riferimento
alla valle d'Aosta.
Comunque abbiamo seri dubbi sulle valutazioni della Giunta nel
dare il contributo per questo corso che più o meno è uguale, come
costo, a quello da noi proposto. vorremmo che l'Assessore chiarisse
i nostri dubbi.
PRESIDENTE
: Ha chiesto la parola l'Assessore alla
Pubblica Istruzione Faval; ne ha facoltà.
FAVAL (U.V.):
La chose risque de devenir monotone parce
que chaque fois le Conseiller Cout nous propose son problème. A ce
point, je ne peux que répondre "de gustibus non disputandum est".
J'ai bien compris que lui il aimerait mieux "la psicologia dell'età
evolutiva". Mais la Junte a cru et a que ce genre de requête
pouvait être accueillie et a agit en conséquence.
PRESIDENTE
: Ha chiesto la parola il Consigliere Cout; ne
ha facoltà.
COUT (P.C.I.):
Secondo il nostro parere la Giunta non ha
dei gusti sempre così buoni.
Oggetto n. 1645 in
data 7
marzo
1985:
Concessione e liquidazione di un contributo di
lire 2.000.000 al Comune di Gressoney-La-Trinité per attività
didattiche "Titsch" a favore dei bambini della locale scuola
materna - Anno scolastico 1984/85 - Approvazione ed impegno di
spesa.
PRESIDENTE
: Se nessuno chiede la parola metto in
approvazione la ratifica della deliberazione n. 1645:
ESITO DELLA VOTAZIONE
Presenti, votanti e favorevoli: 32.
Il Consiglio approva all'unanimità.
Oggetto n. 1672 in data 7 marzo 1985
: Acquisto del
complesso immobiliare del fallimento "Officine metallurgiche di
Pont-Saint-Martin S.p.A." - Approvazione, impegno e liquidazione di
somma.
PRESIDENTE
: Se nessuno chiede la parola metto in
approvazione la ratifica della deliberazione n. 1672:
ESITO DELLA VOTAZIONE
Presenti, votanti e favorevoli: 32.
Il Consiglio approva all'unanimità.
Oggetto n. 1681 in data 7 marzo 1985
: Concessione di un
contributo al Comune di Charvensod per l'acquisto di terreni da
destinare ad attività parascolastiche - Approvazione, impegno e
liquidazione di spesa.
PRESIDENTE
: Se nessuno chiede la parola metto in
approvazione la ratifica della deliberazione n. 1681:
ESITO DELLA VOTAZIONE
Presenti, votanti e favorevoli: 32.
Il
Consiglio approva all'unanimità.
Oggetto n. 1749 in data 15 marzo 1985
: Lavori di
costruzione della strada comunale in località Torrent in Comune di
Quart - Appalto dei lavori a licitazione privata - Approvazione ed
impegno di spesa.
PRESIDENTE
: Se nessuno chiede la parola metto in
approvazione la ratifica della deliberazione n. 1749:
ESITO DELLA VOTAZIONE
Presenti, votanti e favorevoli: 33.
Il Consiglio approva all'unanimità.
Oggetto
n. 1765 in data 15 marzo 1985
: Lavori di
costruzione dello Stadio del ghiaccio in Comune di Cogne - Perizia
suppletiva - Concessione proroga - Approvazione nuovi prezzi -
Approvazione ed impegno di spesa.
PRESIDENTE
: Ha chiesto la parola il Consigliere Bajocco;
ne ha facoltà.
BAJOCCO (P.C.I.):
Quando si parte con il piede sbagliato
si finisce sempre male. Quando si parte senza programmare si
spendono in perizie suppletive cifre mastodontiche di quasi 400
milioni. Lo stadio del ghiaccio a Cogne va bene, ma non riesco a
capire come solo durante la costruzione dell'opera ci si accorga
che, per dare a Cogne un turismo diverso nel periodo estivo, quella
pista poteva servire anche per i pattini a rotelle! Quello che noi
non condividiamo è il metodo con il quale si procede:
ci sono quasi 400 milioni di perizia suppletiva. Se si partiva
con 600 o 900 milioni di spesa forse si potevano risparmiare dei
soldi e fare ugualmente tutte quelle opere qui programmate. Per
questa ragione noi ci asterremo.
PRESIDENTE
: Ha chiesto la parola il Consigliere
Segretario Breuvé; ne ha facoltà.
BREUVE' Lilliana (P.S.I.):
Chiedo se si tratta di uno
stadio scoperto o all'aperto. Se è all'aperto, le cifre si fermano
qui o si moltiplicheranno, come in altri esempi? Se è scoperto, è
predi sposto per una futura copertura? Questo stadio, dato in mano
ad un Comune, può servire ad uno scopo comunale o servirà anche per
qualcos'altro?
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io credo che la Giunta regionale sia
poco fortunata con gli stadi del ghiaccio. Con le piscine non lo so
perché ogni tanto crollano, ma per gli stadi del ghiaccio si può
dire quello che diceva un mio professore di liceo: "Questa, caro
Torrione, non l'hai azzeccata!". Devo dire alla Giunta regionale
che gli stadi del ghiaccio non li ha proprio azzeccati! Quello di
Aosta, una specie di capannone orripilante che ha rovinato una zona
tra e più belle della città è un'impresa epica e io credo che i
futuri storici avranno qualche cosa da scrivere in proposito.
Quella zona è da ricordare perché è un esempio di come può essere
sperperato il denaro pubblico. Si è partiti con una previsione di
spesa di 650 milioni e si è arrivati ad oltre 2 miliardi per
costruire... quell'affare!
Qui il discorso è diverso ma mi auguro che le conclusioni non
siano le stesse perché, allora, dovremmo meditare sul tipo di
progettazione o sul modo di comportarsi della Regione nei confronti
dell'esecuzione di questi lavori. Questa delibera è tutta un
interrogativo. Prima si dice: "Comunica che, avendo rinvenuto
nell'esecuzione degli scavi un pò d'acqua, è necessario
provvedere"; questo era un imprevisto. Ad un certo punto
l'amministrazione si è accorta che in quello stadio, oltre al
pattinaggio sul ghiaccio, si può fare anche quello su rotelle...
Proviamo anche questa!
Dice inoltre: "Infine, per migliora re l'utilizzazione e la
sicurezza degli utenti, sono state previste modifiche alla
distribuzione dell'impianto elettrico e la costruzione
dell'impianto di illuminazione di emergenza"; si vede che il
progetto non prevedeva questi impianti.
In fondo si dice: "Meri errori di stima delle opere del progetto
hanno dato origine a maggiori quantità non coperte dal relativo
finanziamento". A questo punto la scalogna è totale perché ogni
volta che si parla di una pista di ghiaccio non si riesce a
prevedere l'importo finale! Qui c'è dell'approssimazione: come fa
un progetto a non prevedere ciò che è sotto gli occhi di tutti?
Vi si dice ancora: "Fa presente che data l'importanza
dell'opera, è necessario dotarla di spogliatoi". Il progetto
prevedeva forse che la gente andasse in mutande a Cogne o che si
spogliasse nel prato di S. Orso? Io credo che quando si progetta un
impianto sportivo lo si debba dotare anche di uno spogliatoio. Mi
sembra che siamo all'assurdo!
Mi chiedo qual è il concetto che presiede alla costruzione di
queste opere, oppure mi chiedo se siamo all'insegna
dell'improvvisazione progettuale e amministrativa, perché chi ha
redatto questa delibera o si inventa le cose oppure non è nel pieno
possesso delle sue facoltà mentali. C'è speranza che sia l'ultima
perizia suppletiva? Assessore Fosson, cosa ci riserva il
futuro?
PRESIDENTE
: Ha chiesto la parola il Consigliere Mafrica;
ne ha facoltà.
MAFRICA (P.C.I.):
Prima il Consigliere Torrione diceva
che gli stadi del ghiaccio non hanno fortuna e le piscine nemmeno.
In effetti, mentre le piscine crollano, gli stadi del ghiaccio
sprofondano. Nell'esecuzione degli scavi si è trovata un'estesa
zona ricca d'acqua. Chissà da dove è arrivata? Chiedo all'Assessore
Fosson che cosa sono i "meri errori di stima", perché finora
avevamo visto "meri errori materiali": al posto di 400 milioni si
scriveva 40! I meri errori di stima in un prospetto significano che
il progetto non va. Qui non si è fatta l'indagine geologica
preventiva, ma non si è consultato il Comune per sapere se voleva o
meno, oltre allo stadio del ghiaccio, anche il pattinaggio a
rotelle, non si è tenuto conto degli impianti ENEL, non si è
pensato agli spogliatoi, non si è neanche pensato che la macchina
del ghiaccio per funzionare aveva bisogno degli annessi. Infine, ci
sono dei "meri errori di stima" per ciò che riguarda il
finanziamento necessario.
Io mi chiedo se esiste o meno un progetto e se la Giunta
regionale l'ha approvato prima di portarlo in Consiglio.
PRESIDENTE
: Ha chiesto la parola il Consigliere
Baldassarre; ne ha facoltà.
BALDASSARRE (P.S.D.I.):
Io vorrei inserire una battuta,
anche per rendere più lieta la vicenda: "Con tutto questo ghiaccio
speriamo che la Giunta ci scivoli sopra e poi si serva degli
spogliatoi". Tornando alla delibera, diamo per scontato che i
tecnici non si siano accorti dell'acqua, della necessità di
costruire di una cabina aerea e di non aver previsto anche degli
spogliatoi, diamo per scontati anche gli errori di stima, che ormai
sono presenti in tutte le delibere. Ma questo è un nuovo lavoro!
Questi sono nuovi lavori e pertanto bisogna procedere ad una
regolare gara di appalto! La perizia suppletiva ha senso quando
esistono dei lavori imprevisti, come il ritrovamento dell'acqua.
Qui invece si costruiscono opere nuove e sarebbe necessario fare
una nuova gara d'appalto.
PRESIDENTE
: Ha chiesto la parola il Consigliere
Maquignaz; ne ha facoltà.
MAQUIGNAZ (A.D.P.):
volevo cogliere l'occasione di questa
delibera per chiedere all'Assessore a che punto sono le trattative
con il Comune di valtournenche per la realizzazione del palazzo del
ghiaccio al Breuil. Mi pare che nel programma delle infrastrutture
sportive fosse prevista la realizzazione del palazzo del ghiaccio
scoperto, ma so che il Comune ha recentemente fatto una richiesta
alla Giunta regionale e all'Assessore al Turismo per realizzare un
palazzo del ghiaccio coperto; vorrei quindi chiedere all'Assessore
a che punto sono le trattative.
PRESIDENTE
: Ha chiesto la parola l'Assessore al Turismo,
Urbanistica e Beni Culturali; ne ha facoltà.
BORBEY (D.C.):
Vorrei prima esporre alcuni chiarimenti
specifici inerenti all'Assessorato al Turismo e poi entrerò nel
merito delle risposte di carattere tecnico.
Consigliere Breuvé, la struttura del palazzo del ghiaccio non è
predisposta per essere successivamente coperta. Già nel programma
delle infrastrutture di tipo turistico, approvato dal Consiglio
Regionale e presentato dall'allora Assessore Pollicini, era
prevista per Cogne una struttura per lo stadio del ghiaccio
scoperta. A Cervinia e a Courmayeur sono invece previste delle
strutture coperte.
Rispondendo anche indirettamente al la domanda del Consigliere
Maquignaz, ricordo che la Giunta Regionale aveva dato l'incarico
per la progettazione di massima di una struttura coperta per lo
stadio del ghiaccio di Cervinia ad un ingegnere. Questo progetto è
pervenuto all'Amministrazione Regionale che l'ha trasmesso al CRPT
per il parere competente e al più presto darà l'incarico per il
progetto esecutivo di questa struttura.
Per quanto detto dal Consigliere Torrione, in riferimento al
discorso su alcune strutture mi permetto soltanto di ricordare che
solo chi fa sbaglia. Spesso quando realizziamo alcune opere,
abbiamo la vanità di presentarci all'opinione pubblica come unici
realizzatori di quelle opere, mentre in realtà esse sono il
risultato di un impegno collettivo di noi tutti, minoranza o
maggioranza che siamo. Osservo inoltre che in Valle d'Aosta le
uniche aree disponibili sono quelle che i privati hanno lasciato a
disposizione dell'ente pubblico e quindi sono terreni
tendenzialmente paludosi su cui il privato infatti non ha alcun
interesse a costruire; pertanto a noi, come ente pubblico,
rimangono queste aree paludose. A Courmayeur infatti tutta la zona
sportiva è in un'area paludosa e non c'è altra area se non quella.
A Cogne non c'è a disposizione solo l'area in questione ma anche lì
le aree a disposizione sono notevolmente ridotte. Benché ci fosse a
monte una perizia geologica abbastanza favorevole, dopo i primi
scavi di scoticamento del manto erboso, si è visto che quell'area
aveva bisogno di un approfondimento delle fondazioni e di uno
strato ghiaioso molto superiore a quello previsto dall'ing. Blanc,
che peraltro era stato nominato dal Comune di Cogne e non
dall'Amministrazione Regionale. E' ormai una prassi normale che le
aree ancora a disposizione, per realizzare determinate
infrastrutture, siano purtroppo delle aree che costano di più alla
collettività proprio perché i privati hanno ormai fatto la parte
del leone.
In riferimento poi a quanto richiesto dal Consigliere Torrione,
osservo che il discorso è sempre molto difficile. Nel 1982 o nel
1983 la Regione, in un momento di difficoltà economiche, attraverso
l'Assessore di allora Pollicini, aveva scelto una determinata
struttura per lo stadio del ghiaccio del Comune di Aosta. Ognuno
può dire in merito quello che vuole, io però riferisco che almeno
la Società dell'Hockey su ghiaccio esprime la propria
soddisfazione, ritenendolo quasi il più bello tra gli stadi
d'Italia: questo in qualche modo ci gratifica un poco perché almeno
qualcuno si ritiene soddisfatto di questa del ghiaccio di
Aosta.
Io sono stato per quasi cinque anni Assessore ai Lavori Pubblici
e quindi per esperienza posso dire che molto poco è programmato e
alcune volte si saltano addirittura le impostazioni finanziarie dei
problemi. In questo senso avete ragione voi della minoranza e
abbiamo ragione anche noi della maggioranza. In ogni caso io credo
che la Regione abbia uno staff di tecnici molto valido che però è
oberato di molto lavoro. Per questo motivo, alcune volte e specie
per mancanza di tempo, non si riesce a valutare bene il progetto
iniziale. Così capitano degli imprevisti, come è riferito nella
nostra relazione, che non erano stati realmente previsti dal
progettista; come pure si rendono necessari altri lavori che forse
potrebbero essere portati all'attenzione del Consiglio Regionale
con maggiore sollecitudine per garantire una maggiore obiettività
nella valutazione degli interventi. Alcune volte si verificano
queste incertezze ma non credo che qualcuno di voi abbia mai
chiesto l'istituzione di una Commissione per analizzare le varie
situazioni. E' chiaro che con la direzione dell'ing. Berthod, con
l'assistenza del geom. Segor e del geom. Varetti, abbiamo uno staff
di tecnici che a mio modesto parere è molto valido. Possono esserci
alcune carenze ma i lavori sono stati eseguiti, i prezzi unitari
sono stati applicati ed il costo è corrispondente a quanto è
scritto nelle pagine di questa relazione. Questa è la realtà dei
fatti.
PRESIDENTE
: Ha chiesto la parola l'Assessore ai Lavori
Pubblici Fosson; ne ha facoltà.
FOSSON (D.C.):
C'era una battuta del Consigliere Mafrica
sui "meri valori di stima". Questo è un modo come un altro per dire
che le somme erano sbagliate, il tecnico se ne è accorto e le ha
verificate.
Il Consigliere Baldassarre diceva che sono lavori completamente
nuovi, io gli dimostro che non è vero. La perizia supplettiva è
anche di variante, e quindi anche una serie di lavori completamente
nuovi può essere compresa in una perizia, e finanziata per mezzo di
quest'ultima, per risparmiare del tempo e per dare l'opera agibile
in tempi più brevi. Per i lavori in più, sulla presenza di acqua ha
già detto l'Assessore Borbey; per le linee elettriche ENEL e le
doppie cabine di trasformazione, questi dipendono dall'esigenza
richiesta successivamente dall'Amministrazione comunale di Cogne di
utilizza re l'impianto anche d'estate. Se d'inverno l'impianto di
refrigerazione richiede una certa potenza e quindi un trasformatore
di dimensioni più ampie, d'estate, per la sola illuminazione
dell'impianto di pattinaggio a rotelle, è sufficiente un impianto
più piccolo. Il fatto, quindi, di aver predisposto due
trasformatori e due linee elettriche diverse comporterà, nella
futura gestione dell'impianto, una spesa minore. Per quanto
riguarda gli spogliatoi esiste solo la questione delle docce ad
acqua calda, ma non è vero che gli spogliatoi sono stati
dimenticati.
PRESIDENTE
: Se nessuno chiede la parola metto in
approvazione la ratifica della deliberazione n. 1765:
ESITO DELLA VOTAZIONE
Presenti: 31
votanti: 21
Favorevoli: 20
Contrari: 1
Astenuti: 10(Aloisi, Bajocco, Baldassarre, Cout, Dolchi,
Mafrica, Millet, Pascale, Tonino e Torrione)
Il Consiglio approva.
Oggetto n. 1832 in data 15 marzo 1985:
Concessione e liquidazione di un contributo di lire 2.500.000
alla Pro-Loco di Valsavarenche.
PRESIDENTE
: Se nessuno chiede la parola metto in
approvazione la ratifica della deliberazione n. 1832:
ESITO DELLA VOTAZIONE
Presenti, votanti e favorevoli: 32.
Il Consiglio approva all'unanimità.
Oggetto n. 1872 in data 15 marzo 1985
:
Concessione di un contributo alla Comunità Montana del Marmore per
l'estensione della terza rete televisiva sul territorio della
Comunità Montana stessa - Approvazione, finanziamento e
liquidazione di ulteriore spesa.
PRESIDENTE
: Ha chiesto la parola il Consigliere Breuvé;
ne ha facoltà.
BREUVE' Lilliana (P.S.I.):
Quando avremo l'onore di
vedere la RAI 3 a Courmayeur?
PRESIDENTE
: Se nessuno chiede la parola metto in
approvazione la ratifica della deliberazione n. 1872:
ESITO DELLA VOTAZIONE
Presenti, votanti e favorevoli: 32.
Il Consiglio approva all'unanimità.
Oggetto n. 1873 in data 15 marzo 1985
:
Concessione di contributo al Comune di Chamois nelle spese per la
costruzione della nuova seggiovia Gorgnolaz-Lod - Approvazione e
finanziamento di spesa.
PRESIDENTE
: Ha chiesto la parola il Consigliere Torrione;
ne ha facoltà.
TORRIONE (P.S.I.):
Io passo per un logorroico, cioè per
uno che parla troppo, però la Giunta cade nell'eccesso opposto,
forse non per colpa sua. Io vorrei che si esaminasse questa
deliberazione: si concedono 450 milioni al Comune di Chamois.
Sembra di leggere un telegramma, tre paragrafi e 450 milioni di
spesa. Si dica, almeno, quanto costa l'intero impianto! La
deliberazione dice: "Vista la richiesta e considerata l'importanza
dell'opera, si è ritenuto di concedere un contributo", punto e
basta.
Io prego i membri della Giunta di mettersi nei panni di un
Consigliere della minoranza che si trova davanti a nuova
impostazione di deliberazione, quasi telegrafica. Che cosa capisce?
Niente!
CHABOD (D.C.)
(fuori microfono): E' fatta apposta!
TORRIONE (P.S.I.):
Se è fatta apposta per non capire, io
mi siedo aspettando che qualcuno la spieghi.
PRESIDENTE
: Ha chiesto la parola il Presidente della
Giunta Rollandin; ne ha facoltà.
ROLLANDIN (U.V.):
Pour expliquer au Conseiller Torrione
qu'en effet il arrive même de prévoir des délibérations quine sont
pas tellement claires. Mais j'aimerais faire connaître au
Conseiller Torrione, s'il n'a pas encore ce plaisir, Monsieur le
Syndic de Chamois qui pourrait vous illustrer d'une façon
compréhensible l'ensemble du problème. En effet, je le dis car
c'est un détail qu'on voulait mettre dans la délibération mais
qu'on a oublié, il est descendu 50 fois dans les bureaux de
l'Administration publique pour soumettre à l'attention le problème
de ce remonte-pente! On a eu des difficultés pour arriver à donner
cette subvention compte tenu du fait qu'on était en train d'étudier
un projet de loi en matière qui sera soumis à l'attention du
Conseil d'ici quelques semaines. Difficultés, vu qu'il fallait
prendre des engagements avant que soit échu le Conseil qui savait
déjà qu'il y avait ce remonte pente dont le coût préalable était
d'un milliard et 200 millions mais il n'y avait pas encore l'étude
définitif. Alors dans l'ensemble, on a dit qu'on donnait cette
contribution de 450 millions, un point, c'est tout. voilà, je
m'excuse quand même du fait que la délibération n'est pas tellement
claire.
PRESIDENTE
: Se nessuno chiede la parola metto in
approvazione la ratifica della deliberazione n. 1873:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
Oggetto n. 1877 in data 15 marzo 1985:
Cessione
in comodato al Comune di Pré-Saint-Didier di alcune unità
immobiliari facenti parte dell'immobile di proprietà regionale
denominato "Ex albergo Miramonti" - Approvazione dello schema di
scrittura privata di comodato.
PRESIDENTE
: Se nessuno chiede la parola metto in
approvazione la ratifica della deliberazione n. 1877:
ESITO DELLA VOTAZIONE
Presenti, votanti e favorevoli: 30.
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK