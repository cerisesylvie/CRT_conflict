Consiglio Regionale della Valle d'Aosta - Oggetto del Consiglio n. 162 del 30 novembre 1988 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 162 del 30 novembre 1988 - Resoconto
OGGETTO N. 162/IX -DIFFICOLTA' PER IL PROLUNGAMENTO DELLA
CASSA INTEGRAZIONE PER I LAVORATORI DELLA EX MORGEX-CARBO
(Interrogazione).
PRESIDENTE:
Do lettura dell’interrogazione
dei Consiglieri Mafrica e Bajocco:
INTERROGAZIONE
AVUTA NOTIZIA che il Gruppo Elettrocarbonium porrebbe ostacoli
ad una prosecuzione delta cassa integrazione per i Lavoratori delta
ex Morgex-Carbo;
OSSERVATO che a tutt'oggi non hanno ancora trovato concreta
realizzazione Le attività sostitutive e che quindi il prolungamento
della cassa integrazione si rende necessario per tutelare i diritti
previdenziali dei lavoratori;
PREOCCUPATI per alcune voci che darebbero per certa la fine,
dopo appena un anno, del periodo di cassa integrazione, a seguito
di sotterranei accordi tra codesta Giunta ed il Gruppo
Elettrocarbonium;
i sottoscritti Consiglieri regionali del Gruppo comunista
INTERROGANO
La Giunta regionale per sapere:
1) se, per ciò che riguarda La durata della cassa integrazione
per i lavoratori delta ex Morgex-Carbo, vi sono state precedenti
intese, e in quali termini, tra La Giunta ed il Gruppo
Elettrocarbonium.
2) se La Giunta è già intervenuta od interverrà per ottenere dal
Gruppo Elettrocarbonium, socio della Regione nell'attività
industriale che dovrebbe sostituire la Morgex-Carbo, la possibilità
di prolungare la cassa Integrazione fino all’avvio
produttivo dell'attività sostitutiva.
PRESIDENTE:
Risponde l'Assessore all'Industria,
Commercio, Artigianato e Trasporti Lanivi, ne ha facoltà.
LANIVI (A.D.P.):
In data 28 luglio è stato sottoscritto
presso l'Ufficio Regionale del Lavoro un accordo che ha coinvolto,
oltre all'Ufficio Regionale del Lavoro, l'Azienda, le
organizzazioni sindacali, alla presenza del sottoscritto. In questo
protocollo di accordo, dopo la richiesta che la società aveva
avanzato di far terminare entro una certa data la cassa
integrazione, su pressione dell'Amministrazione regionale, e
soprattutto tenuto conto dell'impegno che l'Amministrazione
regionale ha e sta sostenendo per avviare attività sostitutive in
quella zona, è stato deciso il 31 dicembre 1988. Questo è il
verbale sottoscritto il 28 luglio di quest'anno.
Abbiamo ricevuto richiesta, come è stato segnalato dagli
interroganti, di Ravviare degli incontri con l'azienda per
verificare se sono possibili ulteriori slittamenti, oppure se le
decisioni già assunte e già prorogate di qualche mese possono
essere modificate. Abbiamo già avviato iniziative per ottenere al
più presto questo incontro, al termine del quale potrò relazionare
al Consiglio regionale. Rimane ferma, lo dico per onestà e
chiarezza, molto ferma l'intenzione dell'azienda del Gruppo
Elettrocarbonium di considerare ultima la data del 31 dicembre
1988.
PRESIDENTE:
Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Sostanzialmente l'Assessore afferma due
cose. Da una parte questa volontà dell'azienda di non andare oltre
il 31 dicembre 1988; d'altra parte dice: abbiamo chiesto un
incontro, presumo con l'intenzione di ottenere invece una proroga
della cassa integrazione.
A noi pare che la Giunta regionale, assieme alle organizzazioni
sindacali, debba prospettare all'azienda con molta fermezza la
necessità di questa proroga. Prima di tutto perché le attività
sostitutive per ragioni varie subiranno un ritardo, nel senso che
invece di un'utilizzazione dei capannoni acquistati dalla Regione
bisognerà procedere a una loro demolizione e alla ricostruzione del
nuovo stabilimento. Ora, se si prolunga il periodo che intercorre
tra il termine della cassa integrazione e il momento della ripresa
del lavoro, i lavoratori si verrebbero a trovare in condizioni di
particolare disagio, soprattutto per ciò che riguarda la parte
assicurativa e previdenziale.
Diventa perciò necessario che il Gruppo Elettrocarbonium
addivenga ad una proroga e all'impegno di mantenere questa proroga
fino al decollo delle attività sostitutive. In effetti il Gruppo
Elettrocarbonium, secondo quanto ci ha riferito l'Assessore in
risposta a una nostra precedente interpellanza sulla materia, fa
parte della società che dovrà avviare l'attività sostitutiva. Ci
sembra questa una ragione molto forte. La Regione è intervenuta
nell'acquisto dei terreni e dei capannoni; la Regione si impegna
per questa iniziativa con un esborso finanziario di tutto rispetto;
il Gruppo Elettrocarbonium è uno dei soci della futura attività: ci
pare proprio uno dei casi in cui l'atteggiamento di chiusura del
Gruppo Elettrocarbonium non sarebbe giustificato. Quindi noi
sollecitiamo la Giunta e tutti i soggetti interessati a questa
trattativa a porre con fermezza e con capacità questo problema,
perché altrimenti per i lavoratori di Morgex si creerebbe un
disagio realmente enorme.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK