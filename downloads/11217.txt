Consiglio Regionale della Valle d'Aosta - Oggetto del Consiglio n. 2250 del 5 giugno 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2250 del 5 giugno 1991 - Resoconto
OGGETTO N. 2250/IX Concessione di un contributo finanziario
di £. 150.000.000 per l'inaugurazione dello stabilimento Conner
Peripherals Europe SpA.Errore. L'origine riferimento non è stata
trovata.
Presidente Do lettura della proposta di deliberazione iscritta
al punto 33 dell'ordine del giorno.
Deliberazione Il Consiglio delibera
1°) di approvare la concessione di un contributo di £.
150.000000 (centocinquantamilioni) a favore della Conner
Peripherals Europe SpA, quale concorso nelle spese per
l'organizzazione dell'inaugurazione del nuovo stabilimento che si è
tenuta il 13 maggio 1991;
2°) di delegare alla Giunta regionale l'impegno e la
liquidazione della relativa spesa, che sarà imputata al capitolo
46860 del Bilancio preventivo della Regione per l'anno 1991
("Contributi per iniziative e manifestazioni economiche e per il
potenziamento di attività economiche").
Presidente
Ha chiesto la parola l'Assessore
all'Industria, Commercio, Artigianato e Trasporti; ne ha
facoltà.
Mafrica (PCI-PDS)
Il 13 maggio ha avuto luogo la
manifestazione per l'inaugurazione della Conner, che ha visto una
notevole partecipazione di addetti al settore dell'informazione e
di operatori interessati al campo dell'informatica, oltreché della
popolazione di Pont-Saint-Martin. Questa inaugurazione è avvenuta a
completo carico della Conner, tranne che per le spese inerenti al
padiglione.
La Direzione della Conner, società alla quale partecipa anche
l'Olivetti, ha proposto che la manifestazione avesse le stesse
caratteristiche e lo stesso rilievo di quella per l'inaugurazione
della Tecdis e quindi ha predisposto analoghe iniziative per numero
di ospiti, ospitalità, filmati e conferenza stampa.
La differenza è stata che, mentre nella manifestazione della
Tecdis, per l'ospitalità, era stato possibile disporre del
seminterrato che allora era ancora utilizzabile, qui si trattava di
disporre di un luogo in cui ricevere gli ospiti e svolgere la
conferenza stampa. Abbiamo verificato se era possibile effettuare
queste parti dell'inaugurazione nel palazzetto dello sport o al
bocciodromo di Pont-Saint-Martin, ma sorgevano problemi di
spostamento, perché nella mattinata era prevista la visita dello
stabilimento e nel pomeriggio l'incontro con gli operai che
terminavano il turno di lavoro.
La Conner ci ha allora proposto di assumere a nostro carico
l'allestimento del padiglione e ci ha presentato una proposta. Se
tale proposta fosse stata assunta direttamente a carico della
Regione sarebbe costata 215 milioni più IVA. A quel punto abbiamo
preferito concedere un contributo a fondo perduto. In effetti, è
risultato a consuntivo che il padiglione è stato pagato dalla
Conner 150 milioni.
Diciamo quindi che l'intervento aveva lo scopo di porre la
Conner nelle stesse condizioni in cui si era trovata la Tecdis ed è
stato realizzato con un contributo per le spese del padiglione.
Credo che l'iniziativa sia stata importante. Un riconoscimento
in merito ci è venuto dagli amministratori di Pont-Saint-Martin e
della Conner. La manifestazione ha avuto notevole rilievo su
diversi giornali economici e credo che l'inaugurazione di
quell'attività economica, che è costata molto alla Regione, abbia
anche concorso a lanciare sotto l'aspetto promozionale quella
stessa attività, il cui successo è certamente di notevole interesse
per la Regione.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Nei giorni che hanno preceduto
l'inaugurazione dello stabilimento Conner, io sono stato assillato
dalle telefonate di una signora di un'agenzia pubblicitaria di
Torino, che mi ha chiamato sei o sette volte per sapere se sarei
stato presente all'inaugurazione. Io le ho detto di sì, ma poi mi
ha telefonato di nuovo per garantirsi se effettivamente sarei stato
presente. Mi ha poi ritelefonato ancora nella mia veste di
direttore responsabile di un giornale per essere sicura che sarei
stato presente, ch'io sapessi che cos'era la Conner..., insomma ha
esercitato un
pressing
notevole.
Fatto sta che lunedì 13 maggio io mi sono clamorosamente
dimenticato dell'inaugurazione e...
(...Interruzione...)
... non ci sono andato.... Non sono bastate le telefonate.
Dopodiché, leggendo questa bozza di deliberazione, ho capito
come mai quella gentile signora, che poi mi ha detto: "Deve essere
assolutamente presente... La voglio conoscere personalmente...",
avesse insistito tanto. Penso che abbia fatto la stessa cosa con
tanti altri, soprattutto con quelli che hanno dei rapporti con i
giornali.
Devo dire, però, che sono abbastanza stupefatto che si spendano
346 milioni per un'inaugurazione, cioè per il taglio di un nastro.
Io non so quali siano esattamente i precedenti, ma il fatto non è
molto rilevante, perché io mi esprimo rispetto a questo dato e
trovo che una spesa di 346 milioni, 150 dei quali a carico della
Regione, per una inaugurazione sia del tutto improponibile.
Il primo rilievo quindi è sull'entità della spesa, nel senso che
mi sembra che qui stiamo perdendo il senso della misura. Un tempo
le inaugurazioni non costavano niente, poi sono cominciate a
costare il prezzo di un rinfresco e adesso siamo a dei livelli di
gigantismo senza limiti:
video-tape,
traduzione simultanea,
padiglione, agenzie di pubblicità, film, fotografie... Non so cosa
possa ancora mancare.
Un altro elemento che mi sorprende è che questa deliberazione
dica:
"Il giorno 13 maggio 1991 si terrà, a Pont-Saint-Martin,
una manifestazione...".
Ma questa manifestazione si è svolta da
un mese, per cui non riesco a capire come mai la Giunta, se proprio
voleva presentare al Consiglio una proposta di contributo
finanziario per questa inaugurazione, non ha pensato di presentare
una proposta in fase di preventivo.
Terzo rilievo. Da tempo è stato chiesto in Consiglio che, quando
si danno dei contributi, si possa disporre di un rendiconto
preventivo delle entrate e delle spese. In questo caso, la Conner
dice di aver speso 346 milioni, ma nella deliberazione non c'è
alcuna articolazione di questa spesa. Secondo me, quindi, anche in
questo caso tale cifra andrebbe articolata, per consentirci di
capire quanto la Conner prevedeva di spendere per il
video-tape,
chi l'ha fatto e a chi è stato affidato, quanto
prevedeva di spendere per la traduzione... così potremmo disporre
dello stesso tipo di preventivo che chiediamo per una
manifestazione sportiva o folcloristica, tanto più che qui ci
troviamo di fronte a 346 milioni, che non sono certo una cifra
indifferente.
Chiedo quindi alla Giunta di ritirare il provvedimento e di
ripresentarlo corredato dell'idonea documentazione preventiva di
spesa, che ci permetta di sapere realmente su che cosa vanno ad
incidere questi 150 milioni di contributo della Regione.
Presidente
Ha chiesto la parola il Consigliere
Andrione; ne ha facoltà.
Andrione (UV)
J'ai deux choses à dire.
Par un télégramme qui vient d'arriver, l'Ambassade de France
annonce que monsieur Rollandin aussi a été fait Chevalier de la
Légion d'honneur. Evidemment la France ne veut pas laisser
l'honneur de ce genre seulement à la majorité. Nous avons notre
Chevalier de la Légion d'honneur dans la personne de monsieur
Rollandin, à qui, même s'il est absent, nous faisons nos
félicitations....
(...applausi...)
Nous sommes, comme on dit dans le langage sportif, vu qu'il y a
les Jeux olympiques, un partout.
Anche se non pubblico giornali e non faccio il giornalista,
anch'io ho avuto qualche
pressing,
tuttavia vorrei pregare
l'Assessore Mafrica di dare la giusta importanza ai precedenti,
tenendo però conto che quelli si svolgevano senza spese per la
Regione.
Inoltre, se mai dovessimo fare altre inaugurazioni, lo pregherei
di attenersi sobriamente alle tradizioni montanare, perché questa
inaugurazione è "spagnolesca": mancavano solo le ballerine ed i
costumi dei grandi di Spagna. Insomma, oltre 350 milioni, di cui
150 milioni a carico della Regione, per un'inaugurazione, sono
assolutamente sproporzionati; corrispondono al costo di un posto di
lavoro caro ed a noi non sembra che una cosa di questo genere abbia
alcuna ragione di opportunità, né tantomeno di necessità. Di
conseguenza, saremmo d'accordo con quanto richiesto dal Consigliere
Riccarand, di conoscere dettagliatamente le spese della Conner.
Comunque noi ci asterremo dal votare questa deliberazione.
Presidente
Ha chiesto la parola l'Assessore
all'Industria, Commercio, Artigianato e Trasporti, Mafrica; ne ha
facoltà.
Mafrica (PCI-PDS)
Ho già chiarito che l'intervento
regionale è servito a mettere nelle stesse condizioni logistiche la
Conner rispetto alla Tecdis e che è stato dello stesso tipo, nel
senso che tanto per la Tecdis che per la Conner la Regione è
intervenuta per il pagamento della
brochure
e, in questo
caso, per mettere a disposizione la sede. Il costo di questi
padiglioni è analogo in tutte le manifestazioni che vengono fatte
in Italia ed in Europa per le varie mostre e fiere. Credo quindi
che il costo del padiglione sia stato contenuto da questo
intervento.
Le altre spese, che sono state tutte a carico della Conner,
compreso il richiamo telefonico che fa parte dell'organizzazione di
queste manifestazioni - è successo anche in altre occasioni ed io
ricordo di essere stato chiamato, così come sono stati chiamati
altri Consiglieri - sono le seguenti: 48 milioni per il pranzo, 23
milioni per omaggi ai partecipanti, 22 milioni per preparazione del
video-tape,
43 milioni per servizio
hostess
per
traduzione simultanea, 12 milioni per impianto di diffusione e
riprese televisive durante la manifestazione, 37 milioni per
ospitalità giornalisti ed altri ospiti (Console USA, preparazione
incontro stampa...), 3 milioni per addobbi floreali, 150 milioni
per allestimento padiglioni, 6 milioni per pulizia piazzale e
tracciatura parcheggi. Questa è la distinta.
Sono già a consuntivo le spese relative a: pranzo, incontro con
i lavoratori, omaggio ai partecipanti, preparazione del
video-tape,
impianto di diffusione e padiglione. Le altre
saranno comunque verificate rispetto al preventivo di 346
milioni.
Presidente
Ha chiesto la parola il Consigliere
Andrione; ne ha facoltà.
Andrione (UV)
Io insisto nella mia raccomandazione
per il futuro, augurandomi che non ci sia mai alcuna inaugurazione
in periodo di carnevale, altrimenti pagheremmo anche i costumi, ivi
compreso quello da Cavaliere della Legion d'Onore.
Presidente
Ha chiesto la parola il Consigliere
Riccarand; ne ha facoltà.
Riccarand (VA)
Io insisto nella mia richiesta di
rinvio di questo oggetto, che tra l'altro non ha più alcuna ragione
d'urgenza, visto che l'inaugurazione si è svolta un mese fa.
Poiché abbiamo chiesto che tutte le deliberazioni siano
accompagnate dal preventivo, chiedo che anche questo oggetto sia
ripresentato con una descrizione dettagliata dei costi che
l'Assessore Mafrica ci ha appena letto, in modo che ognuno di noi
possa esaminarli e fare le opportune valutazioni per rendersi conto
se si tratta di prezzi congrui, gonfiati o attendibili.
Presidente
Ha chiesto la parola l'Assessore
all'Industria, Commercio, Artigianato e Trasporti, Mafrica; ne ha
facoltà.
Mafrica (PCI-PDS)
Proprio perché la manifestazione è
già avvenuta ed il costo a cari-co della Regione è in realtà solo
quello dell'allestimento del padi-glione, mentre le altre spese
sono tutte a carico della Conner, ri-tengo opportuno che si
intervenga con sollecitudine nel pagamento della nostra parte di
spesa, per cui non accetto la proposta di rinvio.
Presidente
Ha chiesto la parola il Consigliere Voyat;
ne ha facoltà.
Voyat (UV)
Mi associo alla richiesta del Consigliere
Riccarand, perché è una questione di diritto e di dignità del
Consiglio regionale sapere almeno come vengono spesi i soldi. Non
mi sembra molto serio chiedere il contributo per un'inaugurazione
presentando solo un foglio in cui è indicata una spesa di 346
milioni, 150 dei quali a carico dell'ente pubblico.
Anche le motivazioni non mi sembrano molto serie, specie quando
si dice che si vuole mettere la Conner nelle stesse condizioni
della Tecdis. E se un domani dovessimo inaugurare un'altra azienda,
dovremmo forse spendere 300 milioni per metterla nelle stesse
condizioni delle precedenti? Io credo invece che mi si dovrebbero
presentare delle valide motivazioni.
Si è detto che la manifestazione non si è potuta tenere al
boccio-dromo perché sarebbero occorsi i pullman; ma in quel caso
io, co-me amministratore, avrei quattro conti per sapere se il
noleggio di quattro pullman sarebbe costato più dei 150 milioni
occorsi per il capannone.
Non voglio poi ripetere quello che mi ricordava a suo tempo un
Consigliere regionale dell'opposizione comunista, quando
confrontava le spese dell'Amministrazione regionale con i costi per
la creazione di un posto di lavoro per un operaio.
Presidente
Il Consigliere Riccarand formalizza la sua
richiesta?
Allora, colleghi Consiglieri, il Consigliere Riccarand chiede il
rinvio dell'oggetto n. 33.
Se nessuno chiede la parola, pongo in votazione la richiesta di
rinvio.
Esito della votazione:
Presenti e votanti: 33
Favorevoli: 15
Contrari: 18
Il Consiglio non approva
Presidente
Se nessuno chiede la parola, pongo in
votazione la proposta di deliberazione in oggetto.
Esito della votazione:
Presenti: 32
Votanti: 19
Favorevoli: 18
Contrari: 1
Astenuti: 13 (Agnesod, Aloisi, Andrione, Bich, Louvin, Marcoz,
Mostacchi, Perrin, Rollandin, Stévenin, Vallet, Viérin e Voyat)
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK