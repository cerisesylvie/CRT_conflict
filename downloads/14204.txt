Consiglio Regionale della Valle d'Aosta - Oggetto del Consiglio n. 727 del 2 giugno 1994 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
CAVE, MINIERE E TORBIERE
Precedente
Successivo
Resoconto integrale del dibattito dell'aula
Oggetto del Consiglio n. 727 del 2 giugno 1994 - Resoconto
OGGETTO N. 727/X - Approvazione dell'aggiornamento del piano
regionale delle attività estrattive per il biennio 1992/1993
relativamente ai soli materiali inerti.
Deliberazione - Il Consiglio
Premesso che la legge regionale 22 dicembre 1987, n. 108, come
modificata dalla legge regionale 26 maggio 1993, n. 61, stabilisce
che la Regione determini biennalmente i quantitativi e le qualità
dei materiali inerti naturali e degli altri materiali utilizzabili
direttamente per la realizzazione di opere od interventi di
competenza dello Stato, della Regione, dei comuni, di ogni altro
Ente e dei privati;
Ricordato che il precedente Piano regionale delle attività
estrattive (P.R.A.E.) per il biennio 1990/91 è stato approvato con
deliberazione consiliare n. 2607/IX in data 4 ottobre 1991;
Rilevato che:
- il Consiglio regionale ha adottato il P.R.A.E., per il
successivo biennio 1992/93, redatto dall'Ing. Sergio Ravet di
Aosta, con prowedimento n. 3970/IX in data 25 novembre1992 ai sensi
dell'articolo 2, comma uno, della legge regionale n. 108/1987;
- l'articolo 2, comma due, della suddetta legge, prevede la
possibilità di formulazione, da parte di privati ed Enti pubblici,
di osservazioni e proposte di modifica;
- sono pervenute osservazioni e proposte di modifica, per le
quali, sentito il competente Ufficio tecnico dell'Assessorato dei
Lavori Pubblici, si propongono le relative soluzioni come di
seguito elencate:
Comune di Champdepraz
Area estrattiva in località Fabrique
Osservazioni: Ditta I.S.A.F. s.r.l. di Champdepraz;
Richiesta di inserimento dell'area, ad esclusione della zona
interessata dal rimboschimento con pino nero;
Proposta: Si ritiene, visto il parere negativo espresso dal
Comitato Scientifico per l'Ambiente motivato dal fatto che lo
sfruttamento dell'area risulta essere in contrasto con gli
strumenti di pianificazione territoriale (rimboschimento di pino
nero sottoposto a Piano di assestamento forestale), di effettuare
per l'area in questione un nuovo studio di fattibilità
limitatamente alle zone non interessate dal rimboschimento e di
rimandare un suo eventuale inserimento nel P.R.A.E. ai successivi
aggiornamenti biennali.
Comune di Villeneuve
Area di cava in località Champagne
Opposizioni: Amministrazione comunale di Villeneuve;
Stralcio dell'area in quanto lo sfruttamento della stessa è
fonte di disagio e di pericolo per l'attività scolastica che si
svolge nella vicinanze;
Proposta: Si ritiene, vista anche la successiva deliberazione n.
151 in data 14 settembre1993 dell'Amministrazione Comunale di
Villeneuve che rettifica il precedente parere, di confermare l'area
di cava limitandone l'ampliamento come indicato in planimetria.
Comune di Fénis
Area estrattiva in località Champagne (Les Iles)
Osservazioni: sig. Enrico Cerise di Fénis;
Richiesta di inserimento motivata dal fatto che l'area di scavo
è situata a circa 100 metri dal torrente Clavalité;
Proposta: Si ritiene, considerato il parere negativo espresso
dal Comitato Scientifico per l'Ambiente per la vicinanza alla foce
del torrente Clavalité, di effettuare una verifica idraulica e
idrogeologica dell'area e di rimandare il suo eventuale inserimento
nel P.R.A.E. ai successivi aggiomamenti biennali.
Comune di Jovençan
Area estrattiva in località Les Iles
Osservazioni: Amrninistrazione comunale di Jovençan; Richiesta
di inserimento.
Proposta: Si ritiene, di proporre un suo inserimento nel
P.R.A.E. ai successivi aggiomamenti biennali, in considerazione
delle necessità di espletare uno studio sulle potenzialità
estrattive dell'area.
Comune di La Salle
Area estrattiva in località Equilivaz
Osservazioni: Amministrazione comunale di La Salle;
Parere favorevole subordinato alla realizzazione del depuratore
a servizio della comunità montana Valdigne - Mont Blanc ed alla
sistemazione idraulica del torrente Vertosan;
Proposta: Si ritiene, considerati i pareri espressi dalla
Amministrazione comunale di La Salle e dal Comitato Scientifico per
l'Ambiente, di subordinare lo sfruttamento dell'area alla
realizzazione del depuratore a servizio della comunità montana
Valdigne - Mont Blanc ed alla sistemazione idraulica del torrente
Vertosan.
Comune di Verrayes
Area di cava in località Champagne
Opposizioni: Amministrazione comunale di Verrayes;
Stralcio dell'area per l'eccessiva vicinanza al centro abitato e
per l'incompatibilità tra l'attività di cava e lo strumento
urbanistico comunale;
Proposta: Si ritiene di approvare quanto indicato nello studio
"Aggiornamento al P.R.A.E. 1992/93" che finalizza l'intervento al
recupero ambientale della zona; tale recupero dovrà awenire nel
rispetto delle indicazioni della programmazione territoriale
comunale.
Comune di Morgex
Area di cava in località Dailley
Opposizioni: Amministrazione Comunale di Morgex;
Parere contrario all'inserimento dell'area di cava nel P.R.A.E.
e ad ulteriori sviluppi della stessa;
Proposta: Si ritiene, visti il verbale di deliberazione del
Consiglio comunale di Morgex n. 89 del 30 novembre1993 che
rettifica il precedente parere e la nota dell'Ing. Sergio Ravet, in
data 24 marzo1993, di mantenere l'area estrattiva "Dailley" nel
P.R.A.E. finalizzando la coltivazione principalmente al recupero
ambientale della stessa, mediante apporto di materiale inerte di
risulta degli scavi delle gallerie autostradali.
Comune di Valtournenche
Area di cava in località Vorpilles
Osservazioni: Amministrazione comunale di Valtournenche;
Intenzione di valutare la possibilità di utilizzare il sito di cava
come discarica di materiali inerti;
Proposta: Si ritiene di mantenere l'area estrattiva "Vorpilles"
nel P.R.A.E. in quanto il suo mantenimento non pregiudica la
possibilità di utilizzare l'area come discarica di materiali
inerti.
Vista la legge regionale 22 dicembre 1987 n. 108;
Vista la legge regionale 26 maggio 1993 n. 61;
Richiamata la deliberazione del Consiglio regionale n. 3970/IX
in data 25 novembre1992, di adozione del P.R.A.E. per il biennio
1992/93;
Ritenuto di dover approvare il piano regionale delle attività
estrattive per il biennio 1992/93, relativamente ai soli materiali
inerti, ai sensi dell'articolo 2, comma tre, della legge regionale
n. 108/1987, come modificato dalla legge regionale n. 61/1993;
Visto il parere favorevole rilasciato dall'Ing. Capo Dirigente
il Servizio assetto e tutela del territorio dell'Assessorato dei
Lavori Pubblici, ai sensi del combinato disposto dell'articolo 72
della legge regionale
 n. 3/1956 e successive modificazioni, in ordine alla legittimità
della proposta di deliberazione consiliare;
Visto il parere della IV Commissione consiliare permanente;
Delibera
1) di approvare l'aggiornamento del Piano regionale delle
attività estrattive per il biennio 1992/93 relativamente ai soli
materiali inerti, ai sensi del comma tre dell'articolo 2 della
legge regionale
 n. 108/1987 e successive modificazioni, come già adottato con
deliberazione consiliare n. 3970/IX in data 25 novembre 1992 (punto
2° della parte dispositiva), con le seguenti modifiche e
precisazioni:
a) per la località Champagne del Comune di Verrayes, riduzione
del quantitativo di materiale da prelevare, secondo i nuovi
elaborati (datati marzo 1993) dello studio "Aggiornamento biennio
1992/93";
b) per la località Equilivaz del Comune di La Salle,
subordinazione dello sfruttamento dell'area alla realizzazione del
depuratore a servizio della comunità montana Valdigne-Mont Blanc ed
alla sistemazione idraulica del torrente Vertosan;
2) di confermare, con le modifiche e precisazioni di cui al
precedente punto 1), la parte dispositiva della deliberazione
consiliare
 n. 3970/IX in data 25 novembre 1992;
3) di ridurre l'area di ampliamento della cava in località
Champagne del Comune di Villeneuve, già inserita nel P.R.AE.
1990/91, come da allegata planimetria;
4) di stralciare dal P.R.A.E. per il biennio 1992/93 l'area di
cava ampliabile "Echallod" del Comune di Arnad in quanto
erroneamente mantenuta durante l'approvazione definitiva del
P.R.A.E. 1990/91;
5) di dare quindi atto che, secondo quanto riportato nei
precedenti punti 1) - 2) - 3) - 4) e nelle allegate planimetrie, il
piano regionale delle attività estrattive, per il biennio 1992/93,
relativamente ai soli materiali inerti è così costituito:
a) Aree di cava ampliabili
-località "Clapey", nel comune di Brissogne;
-località "Les Iles" (Volget), nel comune di Brissogne;
-località "Molinix", nel comune di Challand-St.-Anselme;
-località "Ventoux", nel comune di Châtillon;
-località "Colombier", nel comune di Gressan;
-località "Chalamy", nel comune di Issogne;
-località "Derby", nel comune di La Salle;
-località "Bimes", nel comune di Pollein;
-località "Préfleur", nel comune di Pollein;
-località "Lesin", nel comune di Pontey;
-località "Molinaz", nel comune di Pontey;
-località "Valloille", nel comune di Pontey;
-località "Vallerod", nel comune di Pontey;
-località "Vorpilles", nel comune di Valtournenche;
-località "Champagne", nel comune di Verrayes;
-località "Champagne", nel comune di Villeneuve;
b) Aree a potenziale destinazione estrattiva
-località "Petit-Ban", nei comuni di Brissogne;
-località "Crétaz", nel comune di Gressan;
-località "Fleuran", nel comune di Issogne;
-località "Equilivaz", nel comune di La Salle;
-località "Dailley", nel comune di Morgex;
-località "Chétoz", nei comuni di Nus e Quart;
-località "Moralley", nel comune di Nus;
6) di predisporre uno studio sulla potenzialità estrattiva di
quelle aree non considerate nel P.R.A.E., per le quali sono
pervenute le richieste di inserimento, ai sensi della legge
regionale n. 108/87;
7) di sottoporre la presente deliberazione al controllo della
Commissione di Coordinamento per la Valle d'Aosta ai sensi e per
gli effetti dell'articolo 1 lettera b) del decreto legislativo 13
febbraio 1993, n. 40, come corretto dal successivo 10 novembre
1993, n. 479 e di darne esecuzione.
Presidente -
Qualcuno intende intervenire?
Ha chiesto la parola il Vicepresidente Marco Viérin.
Viérin M. (PpVA) -
Gradirei avere un parere su
questa situazione delle cave in Valle d'Aosta da parte
dell'assessore ai lavori pubblici e su quello che ritiene in futuro
potrà accadere, perché ho visto che ci sono degli ampliamenti di un
certo interesse.
Presidente -
Ha chiesto la parola il Consigliere
Borre.
Borre (UV) -
Approfitto di questo argomento per
verificare, visto il progetto che sta avanzando per gli inerti -
ovvero quella ricerca di una cava che possa poi munirsi di una
struttura che recuperi gli inerti -, se nel frattempo questo piano
di cave comparato con tutte le cave dismesse potrebbe fornire ai
vari comuni, se interessati, o altrimenti alla regione per i comuni
sprovvisti, le cave dismesse. Quindi fare uno studio di recupero
ambientale di quelle cave dismesse per metterle a disposizione dei
comuni che non hanno la possibilità di avere cave sul loro
territorio.
Si riuscirebbe così a recuperare tutti quei buchi che abbiamo
nei vari comuni, nell'attesa che vada in porto il progetto di
impianto del riutilizzo degli inerti.
Presidente -
Ha chiesto la parola il Consigliere
Tibaldi.
Tibaldi (LN) -
Fermo restando l'utilità di questo
piano, che bene o male sblocca una situazione che si era congelata
da tempo e quindi permette di nuovo l'avvio della coltivazione di
numerose cave, il dubbio che mi è sorto guardando nel suo contenuto
questo documento riguarda una sorta di scollamento che c'è fra
l'intenzione della Giunta regionale rispetto alla cava in località
Champagne nel comune di Verrayes: mi sembra che ci sia uno
scollamento fra il parere dell'amministrazione comunale e
l'iniziativa della Giunta.
Vorrei avere alcuni chiarimenti dall'assessore competente, visto
che tutti gli altri pareri sono favorevoli, o favorevoli
condizionati, mentre questo è decisamente difforme rispetto
all'indirizzo della Giunta.
Presidente -
Ha chiesto la parola l'Assessore ai
lavori pubblici Ferrero.
Ferrero (Ass.tec.) -
Chiedo scusa, Consigliere
Tibaldi, ma mi ero distratto un attimo: qual è la questione precisa
che lei ha posto?
Presidente -
Ha chiesto la parola il Consigliere
Tibaldi.
Tibaldi (LN) -
Mi pare che ci sia uno scollamento
fra quelle che sono le intenzioni dell'amministrazione regionale e
il parere dell'amministrazione comunale in merito alla cava in
località Champagne in comune di Verrayes, a differenza degli altri
pareri dei singoli enti locali e dell'amministrazione
regionale.
Volevo sapere se ci sono ragioni tecniche, burocratiche o
politiche, che hanno motivato questo scollamento.
Presidente -
Ha chiesto la parola l'Assessore ai
lavori pubblici Ferrero.
Ferrero (Ass.tec.) -
Intanto, come il Consiglio
sa, il settore cave, che riguarda sia le sabbie e le ghiaie (quello
di cui discutiamo oggi), sia il petrame, sia infine, come terzo
comparto, il marmo e le pietre affini (lose, eccetera), attualmente
è regolato da tre leggi regionali, di cui due fondamentali: una
legge del 1987, che è una legge di pianificazione, una legge del
1989, che è la legge autorizzativa delle singole cave, e una legge
più recente del 1993 che modifica le due precedenti, estendendo la
disciplina pianificatoria e autorizzativa alle cave di marmo.
In particolare, la legge del 1987, la legge di pianificazione,
prevede che la regione determini almeno ogni due anni le quantità e
le qualità dei materiali inerti naturali e degli altri materiali
utilizzabili per la realizzazione di opere pubbliche e private.
Queste determinazioni di quantità e qualità sono già state
assunte per sabbie e ghiaie già nel biennio '90-'91, quindi siamo
già al secondo biennio '92-'93. Attualmente per il pietrame è in
corso di definizione di perfezionamento il piano, mentre è in fase
di studio (fase un po' più arretrata) la parte relativa al marmo e
alle pietre affini.
Con la deliberazione in discussione in Consiglio oggi si arriva
a definire e ad approvare il piano delle sabbie e delle ghiaie per
il biennio '92-'93; l'iter di approvazione del piano (ed è
importante averlo presente, altrimenti si nota una sfasatura
temporale) si è articolato sulla base della legge in due fasi.
Prima fase: studio sulla fattibilità di cave nuove o amplimento di
cave; su questo studio fatto dall'ing. Ravet sono pervenute
osservazioni o opposizioni da parte dei comuni, da parte di
privati, ditte o così via; acquisizione del parere del comitato
scientifico per l'ambiente; acquisizione dei pareri comunali e
quindi conseguente proposta e adozione dell'aggiornamento del piano
per il biennio '92-'93, che è avvenuto nel novembre 1992.
Seconda fase: vengono valutate le osservazioni che vengono fatte
e che devono pervenire entro un mese dall'adozione del piano; vi
sono contatti e incontri chiarificatori soprattutto con le
amministrazioni comunali, in particolare Morgex e Verrayes.
Si arriva quindi ad una proposta di soluzione sulle osservazioni
e all'approvazione definitiva del piano, che è l'atto all'esame
oggi del Consiglio.
Ora, il ritardo relativo su questo è dovuto proprio alla volontà
della regione di acquisire l'accordo e un parere definitivo da
parte dei comuni. Per alcuni mesi ci sono stati incontri e un
confronto con il comune di Verrayes - e qui rispondo a Tibaldi -
nel senso che il comune chiedeva lo stralcio dell'area indicata nel
piano per l'eccessiva vicinanza, come si dice nel testo della
delibera, al centro abitato e per l'incompatibilità fra l'attività
di cava e lo strumento urbanistico comunale. Vi sono stati contatti
anche con i servizi e gli uffici dell'assessorato all'ambiente.
Viste le assicurazioni fornite al comune, questo in data metà
maggio ha espresso formalmente un parere positivo.
Per quanto riguarda le questioni sollevate dai Consiglieri
Viérin e Borre, posso brevemente dire che siamo in fase di
ridefinizione di precisazione delle linee di carattere
pianificatorio e di intervento un po' in tutto il settore,
collegandolo anche con il problema del riciclaggio degli inerti da
un lato e del deposito della discarica degli inerti dall'altro,
problema acutissimo e assai delicato. In particolare, per tener
conto di questi due aspetti, è in corso di elaborazione con
l'assessorato all'ambiente e con l'assessorato alla sanità un
disegno di legge per questo impianto di riciclaggio. Bisognerà
coordinare all'interno del disegno di legge gli aspetti specifici
del riciclaggio degli inerti con il discorso delle cave.
Per quanto riguarda le cave dismesse, al momento è in corso fra
sanità e lavori pubblici l'esame comparativo delle cave dismesse e
della possibile riutilizzazione di queste cave dismesse come
deposito di materiale inerte. Questo lavoro è in corso, quindi ci
si muove nella direzione che suggeriva il Consigliere Borre.
Presidente -
Qualcuno intende intervenire? Se
nessuno intende intervenire dichiaro chiusa la discussione
generale.
Pongo in votazione la delibera in oggetto:
Presenti, votanti e favorevoli: 32
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK