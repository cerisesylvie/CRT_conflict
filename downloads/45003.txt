Consiglio Regionale della Valle d'Aosta - Oggetto del Consiglio n. 1826 del 22 settembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1826 del 22 settembre 2022 - Resoconto
OGGETTO N. 1826/XVI - Interpellanza: "Predisposizione delle
azioni necessarie all'erogazione immediata dei premi PAC dell'anno
2022".
Bertin (Presidente) -
Punto n. 39. Per l'illustrazione il
consigliere Planaz.
Planaz (LEGA VDA) -
A seguito di tutte le difficoltà che
sta attraversando il settore agricolo in questo momento, non sto ad
elencare tutte le problematiche, le ultime sono state causate dalla
siccità, quest'iniziativa è volta a portare a conoscenza la
necessità di lasciare alle aziende agricole il più possibile
risorse in modo che possano affrontare nel miglior modo possibile
le criticità di questo momento.
Quest'iniziativa chiede all'Assessore competente di conoscere le
intenzioni del Governo regionale al fine di porre in essere ogni
azione utile a procedere all'erogazione immediata dei premi
dell'anno 2022.
Quest'iniziativa, glielo anticipo già, non vuole andare a
chiedere degli anticipi, come è stato fatto negli anni 2007, 2010 e
2016-2017, quando non era stata erogata nessuna risorsa per un
periodo della programmazione e, a causa di questi mancati
pagamenti, le aziende avevano affrontato un pericolo di difficoltà
dovuto alla carenza di liquidità necessaria a svolgere le loro
attività, pagare i loro investimenti e quant'altro.
Ma nel Decreto "Cura Italia" del 24 aprile 2020 c'era la
possibilità, cosa che avviene in tutte le regioni d'Italia, di dare
disposizione agli enti pagatori di effettuare un anticipo dei
pagamenti, soprattutto del premio unico - dopo aver inoltrato la
domanda e avere un minimo di tracciabilità sulla dimensione
dell'azienda - per far sì che queste aziende agricole possano
svolgere al meglio le loro attività.
Non voglio accusare nessuno, ma secondo le sue direttive, AGEA,
come sovente vediamo, dà la possibilità per determinate colture di
seminativi, di chiedere gli anticipi almeno del 70% su tutti i
titoli al portafoglio che possiedono le aziende, e - lei,
Assessore, penso che capisca -, la Regione Valle d'Aosta viene
esclusa perché praticamente la conduzione territoriale del nostro
territorio è rivolta a prati e pascoli e non a seminativi e questo
Decreto di AGEA esclude tutta la parte di prati e pascoli
nell'erogazione dell'anticipo, diversamente da quanto accadeva nel
maggio del 2020, con questo Decreto, convertito in legge, chiamato
"Cura Italia", che dava la possibilità, anche alle zone montane,
dove la conduzione prevale sia a pascoli e a prati, di poter
accedere all'anticipo.
Una delle tante possibilità che si sarebbero potute attuare, ma
rispetto al periodo del 2020 oggi purtroppo è peggiorato di molto,
perché se nel 2020, quando ci sono state tutte le chiusure a causa
pandemia, si prevedeva allora ristorazione - tutto l'apparato
turistico, commerciale, tutto chiuso - e si prevedeva un periodo di
crisi e di mancata vendita dei prodotti; invece così non è stato
perché per fortuna il mercato, e soprattutto il nostro mercato di
nicchia, ha mantenuto le vendite, fatto sta che forse eravamo
ancora messi meglio di questo periodo: tutti i costi energetici
erano diminuiti, a causa della richiesta che era diminuita, a causa
delle chiusure. Non c'erano i trasporti, non c'erano attività
aperte o quant'altro. Bloccando tutti i consumi in quel modo, il
gasolio, l'energia elettrica e tutto non avevano subito gli aumenti
che hanno subito oggi a causa della guerra e poi, ancora dopo, con
questa siccità.
È per questo che ho presentato quest'iniziativa, visto che ormai
siamo agli sgoccioli, perché di solito da metà ottobre al 30 giugno
dell'anno successivo AGEA comincia a effettuare dei pagamenti - e
non tutti e non sempre sono in regola, perché giustamente gli
uffici devono fare i controlli dovuti - vorrei capire se c'è la
possibilità in qualche modo di provvedere - non so se a livello
regionale o addirittura...- in modo che una percentuale di premi
possa essere erogata velocemente per far sì che le aziende possano
superare al meglio la crisi.
Presidente -
Risponde l'assessore Sapinet.
Sapinet (UV) -
Ho alcune date che sono abbastanza
attendibili, quindi scadenze comunque importanti perché siccome la
situazione è grave - e ne parlavamo ieri anche con qualche collega
di maggioranza - è importante riuscire a dare delle date precise,
che sono anche qui a breve.
Si conferma che gli uffici del Dipartimento Agricoltura, in
collaborazione con AREA Valle d'Aosta e con AGEA, stanno mettendo
in atto tutte le azioni per permettere all'organismo pagatore di
erogare anzitempo gli anticipi, sia dei pagamenti diretti sia delle
misure a superficie e a capo dello sviluppo rurale.
In merito ai cosiddetti Premi PAC, si ricorda che la loro
gestione è ad appannaggio esclusivo di AGEA e che la Regione
garantisce purtroppo solo la fornitura di alcune elaborazioni - ad
esempio la consistenza, carico animali in alpeggio - dati
funzionali alla determinazione dei premi e alla loro
erogazione.
Si fa quindi presente che l'erogazione delle anticipazioni al
70% - prevista dal Decreto 30/2020, resa operativa da AGEA con
circolare 38466 dell'8 giugno 2022 - non è stata possibile per le
superfici prato-pascolive, in quanto il controllo dell'effettivo
pascolamento, in termini di pratica, di mantenimento e di carico
minimo, è possibile solo a fine stagione, come espressamente
disposto nella circolare citata.
In merito ai premi dello sviluppo rurale, con nota del 24 agosto
2022, l'autorità di gestione del PSR ha chiesto all'organismo
pagatore AGEA l'erogazione degli anticipi all'85% delle misure 10,
11, 13 e 14. Anche in questo caso gli uffici regionali garantiranno
la fornitura dei dati utili all'erogazione.
Per entrare nello specifico: per la misura 14, "Benessere
animale", AGEA ha già effettuato delle simulazioni ed entro la fine
di settembre dovrebbe andare in decretazione; per le altre misure
si ricorda che, ai fini dell'erogazione degli anticipi, è
necessario scaricare i dati della Banca dati nazionale, quindi solo
a seguito della demonticazione dei capi in alpeggio: solitamente
gli scarichi della Banca dati nazionale si effettuano intorno alla
seconda decina di ottobre, quando circa l'85% degli alpeggi ha
demonticato, quindi la quota residua di alpeggi è pagata
direttamente interamente a saldo a seguito di un ulteriore scarico
dalla Banca dati nazionale.
La fornitura dei dati regionali, necessari per il pagamento, è
in fase di elaborazione e, a partire da fine settembre, AREA Valle
d'Aosta effettuerà la prima fornitura ad AGEA, (contratti fieno
letame, razze eccetera eccetera), restando ferma la condizione che,
per la verifica della pratica di mantenimento del pascolo, la
fornitura è collegata all'avvenuta demonticazione, verificabile con
gli scarichi da Banca dati nazionali così come sopracitato.
Presidente -
Per la replica, consigliere Planaz.
Planaz (LEGA VDA) -
Mi fa piacere, anche se è una timida
risposta, che almeno si siano già mossi gli uffici e gli enti
competenti per accelerare il più possibile questi pagamenti.
Un suggerimento che potrei dare - visto che nel 2020 eravamo
andati in deroga a questi pagamenti sui prati e sui pascoli in
vista dell'emergenza pandemica -  è di magari nel tempo non
aspettare sempre all'ultimo minuto e mettersi nelle condizioni che
per le aziende che volessero - perché è una domanda specifica
volontaria, dopo aver eseguito le domande di programmazione
-accedere a quella parte di premio, che sarebbe un anticipo di 5-6
mesi, di poter aderire - se si trovassero in difficoltà o ne
avessero la necessità - a questi anticipi, così chiamati, perché
non sono altro; in questi periodi, come tutti vediamo quando si
parla di periodi di emergenza, siamo già in ritardo su qualsiasi
tipo di risposta, e altrettanto vale per quelle economiche.
Oggi quelli che lei ha indicato non sarebbero più anticipi, ma
risorse che dovrebbero essere elargite a breve tempo - escluse
quelle per cui praticamente, come giustamente ha detto lei, bisogna
aspettare la chiusura delle banche dati - alle aziende in regola
con tutti gli impegni dichiarati.
Io non penso che quest'anno si vada molto oltre per la chiusura
delle banche dati. È importante - soprattutto per gli alpeggi dove
gli importi sono quelli più importanti - per far sì che chi ha
bisogno, e sicuramente quest'anno ne avranno tutti bisogno, possa
affrontare quest'inverno che si presenta molto, molto triste dal
punto di vista di tutti i fattori che abbiamo discusso in tutti
questi due giorni, per fare sì che le aziende possano avere la
liquidità necessaria per superare questi mesi, perché sono i mesi
più importanti.
Io spero, come tutti noi ci auguriamo, che il prossimo anno gli
eventi atmosferici diano una stagione più positiva dal punto di
vista idrico - già nel periodo invernale ma anche in primavera - in
modo che il prossimo anno magari non dovremo affrontare questo tipo
di emergenza, perché poi, logicamente, aggiungendone una sopra
l'altra, la cosa diventa sempre più difficile.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK