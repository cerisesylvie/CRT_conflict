Consiglio Regionale della Valle d'Aosta - Oggetto del Consiglio n. 650 del 28 luglio 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 650 del 28 luglio 2014 - Resoconto
OGGETTO N. 650/XIV - Interpellanza: "Approfondimento della
normativa di riforma della pubblica amministrazione relativa alla
limitazione del conferimento di incarichi a lavoratori in
quiescenza".
Presidente
- La parola al collega Laurent Viérin.
Viérin L. (UVP)
- Merci Monsieur le Président.
È un'interpellanza che trae origine da un decreto: il 90 del
2014, che è un decreto-legge inerente alla riforma della pubblica
amministrazione, che ha praticamente modificato il decreto
spending review
di Monti. Questo decreto è un decreto
interessante, nel senso che opera una rivoluzione nella pubblica
amministrazione da quanto abbiamo appreso dal testo, che
chiaramente è un testo che ha avuto e ha delle ripercussioni sulla
periferia, partendo da un'iniziativa centrale a livello romano, ha
e avrà delle incidenze anche sulla nostra Regione. In particolare
la normativa che ha suscitato anche fuori dai nostri confini...e la
stampa in generale, gli organi di informazione fuori dai nostri
confini hanno ripreso questa notizia...la parte normativa limita il
conferimento di incarichi dirigenziali per chi è andato in pensione
praticamente, stabilendo che è fatto divieto alle pubbliche
amministrazioni centrali e locali non solo di attribuire incarichi
di consulenza e/o studio a lavoratori privati o pubblici in
quiescenza, ma anche - che è la questione che poi ha
engendré
diversi dubbi - di conferire ai medesimi soggetti
incarichi dirigenziali o direttivi, o addirittura si parla di
cariche in organi di governo dell'Amministrazione, tant'è che un
articolo sulla stampa nazionale parlava di divieto per i pensionati
di occuparsi di politica a livello...diciamo di esecutivi anche
locali. Chiaramente con l'impegno, quando la notizia è uscita, di
modificare poi il testo per evitare che ci siano poi dei problemi,
diciamo, di applicazione.
Al di là di questo, la nostra preoccupazione, che sicuramente è
la preoccupazione dell'Amministrazione, era di capire se siano
stati fatti o se sia intenzione fare degli approfondimenti su
questa previsione normativa e soprattutto su quale impatto ha e
avrà questa disposizione sulla nostra Regione, perché all'interno
dell'Amministrazione in particolare esistono delle figure
che...sono figure di persone andate in pensione che sono state
richiamate o chiamate dall'Amministrazione a ricoprire ruoli
dirigenziali: pensiamo all'Assessorato all'agricoltura, piuttosto
che altre cariche come la Sovraintendenza agli studi, che è di
imminente pensionamento e che quindi probabilmente creerà dei
problemi, ecco, sull'applicazione di questa disposizione. Allora la
nostra idea, la nostra intenzione era semplicemente quella di
capire se ci si sta attivando e come e che incidenza avrà questa
disposizione in ambito regionale. Grazie.
Presidente
- Grazie collega. La parola al Presidente
della Regione.
Rollandin (UV)
- Sì, grazie Presidente.
Questa normativa a cui si fa riferimento è sicuramente un
aspetto importante, per cui noi su questo abbiamo seguito
l'evoluzione di questa materia. Non appena il decreto sarà
convertito in legge, quindi potremo valutare compiutamente l'ambito
di applicabilità e gli effetti e l'impatto, perché, come lei sa,
non è stato ancora convertito e ci sono già state una serie di
modifiche. L'articolo 6 del decreto-legge 90 comunque prevede
espressamente che la norma si applica agli incarichi conferiti
successivamente all'entrata in vigore del decreto, vale a dire a
quelli conferiti dopo il 25 giugno 2014. Non vi saranno quindi
impatti diretti se così rimane, perché, come lei diceva, ci sono
diverse situazioni che stanno chiarendo...perché per alcuni sono
già state modificate, quindi sempre che, come dico, il testo non
subisca ulteriori stravolgimenti, nel qual caso naturalmente noi...
Quello che posso assicurare comunque è che la nostra
situazione...lei ricordava i casi di persone che sono in servizio e
che sarebbero, se dovessero essere nominate domani, non più in
qualche modo eleggibili a quei posti, non potrebbero più essere
nominate. Come dico, nel momento in cui questo decreto sarà
convertito, però sicuramente faremo un approfondimento e, se il
caso, potremo anche dare i riscontri per quanto ci riguarda e
l'impatto sulla nostra Amministrazione. Grazie.
Presidente
- Grazie. Per la replica, la parola al collega
Laurent Viérin.
Viérin L. (UVP)
- Grazie Presidente.
Brevemente solo per ringraziare per la risposta. Chiaramente al
momento, diciamo, dell'arrivo della parte applicativa sicuramente
sarà più misurabile l'impatto. La considerazione politica è che la
tendenza probabilmente a livello nazionale è una tendenza che, fra
l'altro, noi condividiamo, senza peraltro essere "rottamatori", ma
il principio secondo cui la valorizzazione dei nostri giovani può
arrivare evitando magari di richiamare o ricollocare persone che
sono in pensione, che percepiscono già emolumenti, che hanno già
ottenuto, da un punto di vista professionale e di soddisfazione di
vita, un percorso, non deve precludere il fatto che i nostri
giovani debbano emergere, perché abbiamo tante intelligenze, tante
professionalità che possono essere messe a disposizione sia
dell'Amministrazione che, tra l'altro, degli Enti parapubblici,
quindi oggi abbiamo parlato di Casinò. È interessante, Assessore
Perron, visto che su questo dossier lei sta lavorando, misurare i
problemi che sono esistiti in questi mesi sul fatto di avere
persone che magari erano in pensione da altri incarichi e che erano
valorizzati all'interno della Casa da gioco, mentre noi abbiamo
delle persone che effettivamente rischiano il posto di lavoro, che
sono più giovani. Questo quindi vale per tutto il panorama anche
delle società collegate, cerchiamo di valorizzare i nostri giovani,
abbiamo veramente delle potenzialità, affinché si eviti questo
fenomeno, purtroppo, della migrazione dei cervelli che di nuovo sta
vivendo non solo la Valle d'Aosta, ma anche altri giovani...e, per
esempio, per il campo culturale leggiamo di giovani che, è vero,
stanno emergendo a Berlino, piuttosto che in Brasile, ma sono
giovani che sono andati via dalla Valle perché le prospettive
spesso erano limitate, purtroppo, in certi settori. Allora, diamo
fiducia a questi giovani, cerchiamo di valorizzare le loro
competenze, le loro intelligenze con il principio della
meritocrazia e magari con il rispetto dovuto ai nostri
savants,
a chi ha sicuramente delle potenzialità che ha
espresso per questa comunità e che possa lasciare un po' il posto
ai nostri giovani. Grazie.
Presidente
- Grazie collega. Punto 24 all'ordine del
giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK