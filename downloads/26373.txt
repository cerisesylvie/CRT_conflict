Consiglio Regionale della Valle d'Aosta - Oggetto del Consiglio n. 69 del 27 febbraio 1973 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 69 del 27 febbraio 1973 - Resoconto
OGGETTO N. 69/73 - Problemi relativi ai rapporti Regioni -
RAI-TV.
Montesano (P.S.D.I.)
- Io sono stato incaricato di fare
una relazione su questo argomento, ma più che una relazione io
farei una breve introduzione a quello che voi già conoscete e
richiamando quanto è stato detto nella seduta del 9 e mettendovi al
corrente di quello che è avvenuto dopo.
Nella seduta del 9 di febbraio il Presidente della Giunta fece
una comunicazione al Consiglio che riguardava il suo rifiuto di
prendere parte ad una Tribuna regionale dedicata al Presidente
della Giunta, cioè interviste con i giornalisti e giustificò questo
suo atteggiamento, ribadendo che le Regioni dovrebbero essere
sentite e giustamente sentite in quello che riguardava la RAI-TV,
anche perché questa richiesta non era, il Presidente della Giunta
lo richiamava soltanto, perché erano richieste che erano state
fatte nei diversi Convegni avvenuti.
In quel giorno ci fu un intervento del Consigliere Dolchi il
quale propose un atteggiamento unanime del Consiglio per dare forza
anche morale alla decisione del Presidente della Giunta, il tutto
fu trasferito per decisione dello stesso Consiglio alla seduta dei
Capigruppo e dell'Ufficio di Presidenza che fu fatta il giorno 17
susseguente.
In quella Conferenza dei Capigruppo si distinse il primo
argomento, cioè la decisione del Presidente della Giunta della
seduta del 17 di febbraio e da quello che sarebbe dovuto essere
l'atteggiamento del Consiglio regionale, in merito ad una
programmata Tribuna elettorale, mi pare del 9 di maggio, lasciando
poi invece ai Partiti, i quali ne hanno il diritto e nello stesso
tempo il Consiglio non ha nessuna potestà di interferire, le
decisioni per quello che riguarda la Tribuna elettorale che andrà
in onda in occasione delle elezioni regionali.
I Capigruppo espressero al Presidente della Giunta la
solidarietà e mi incaricarono di inviare al Dr. Jacobelli un
telegramma che io vi leggo:
"Dr. Jacobelli - Direttore di Tribuna Politica
Facendo seguito at rinunzia Presidente Giunta trasmissione
televisiva giorno 17 prossimo Le comunico che Conferenza Capigruppo
consiliari habet espresso solidarietà decisione Presidente
rinviando ogni altra decisione relativa at trasmissione tribuna
regionale 9 maggio at risultanze dibattito che avrà luogo nella
prossima seduta consiglio regionale - Vive cordialità.
Montesano
Presidente del Consiglio".
Ecco l'argomento torna al Consiglio proprio in merito alle
decisioni, - mi lasci finire Mappelli - poi Le darò la parola -
alle decisioni che questo Consiglio prenderà.
Sono decisioni che hanno, sono fondate sullo spirito della
presenza delle Regioni anche in questo importante capitolo della
vita nazionale che la trasmissione a mezzo della televisione,
l'informazione televisiva. Queste decisioni sono tanto più attuali
soltanto se si considera che è in corso la riforma della RAI-TV.
Ora la presenza delle Regioni è stata dibattuta nei diversi
Convegni ed è stato espresso un parere unanime sia al Convegno di
Napoli, del quale Convegno io vi lessi un ordine del giorno, e sia
ai Convegni di Milano e Firenze. Ma le Regioni non è che richiedano
oggi una presenza in questo importante settore della vita nazionale
ma le Regioni stesse sono i punti sui quali è articolata tutta la
vita nazionale, se si pensa soltanto al fatto che le Regioni sono
presenti alla elezione al Capo dello Stato, le Regioni vengono ad
essere sollecitate adesso con la loro presenza nel CNEL, non è
ingiustificato che le Regioni siano presenti anche nel campo della
RAI-TV.
Proprio in questi giorni è stata presentata al Governo la
relazione cosiddetta Quartulli, la quale accenna alla presenza
delle Regioni nel cosiddetto Comitato dei Garanti, Comitato dei
Garanti che dovrebbe essere formato da quattro rappresentati del
Parlamento, un rappresentante designato dal Presidente della
Repubblica e due rappresentanti delle Regioni eletti fra le Regioni
a Statuto speciale e a Statuto ordinario.
Ora, su questo punto, deve svolgersi la discussione in questo
Consiglio; io desidero però precisare che il Consiglio è chiamato a
decidere sulla presenza o meno dei vari Gruppi consiliari,
espressione di Partito in questo Consiglio alla Tribuna regionale
del 9 di maggio, e poi pregherei i Signori Consiglieri di prendere
in esame il testo di legge che è stato varato dalla Regione
Lombarda. Testo che io farò distribuire a tutti i Consiglieri, per
vedere se è possibile in una delle prossime sedute, con gli
elementi che ciascuno avrà a disposizione, ribadire questo testo di
legge da inviare al Parlamento.
Io desidero concludere questa mia introduzione esprimendo qui in
Consiglio una solidarietà al Direttore di Tribuna Politica, Dr.
Jacobelli e al moderatore che noi abbiamo avuto sempre in queste
Tribune regionali, il Dr. Zatterin, i quali hanno avuto una
impressione non favorevole da un comunicato ANSA, nel quale si
poteva equivocare una loro deficienza nell'applicazione del
Regolamento. Io credo di interpretare il pensiero di tutti i
Consiglieri e anche del Presidente della Giunta, esprimendo in
questa seduta la nostra deferenza al Direttore di Tribuna Politica
e ai suoi collaboratori.
Detto questo, io apro il dibattito e mi pare ci sia il
Consigliere Mappelli che ha chiesto la parola.
Mappelli (D.C.)
- Ringrazio il Sig. Presidente per avere
informato anche nei dettagli quanto noi dovremmo decidere.
Decidere se i vari Gruppi consiliari, evidentemente noi non
possiamo che caldeggiare e portare il nostro contributo per una
riforma dell'attuale sistema e poi vi è invece l'altro aspetto,
quello che i Partiti e per essi coloro che siedono in quest'aula
rappresentano di partecipare alla Tribuna elettorale del 9 maggio,
e io qui desidero formulare una domanda precisa, anche perché è un
elemento di valutazione, al Presidente della Giunta Dujany, quando
noi faremo le elezioni regionali perché questo è un elemento
fondamentale per una valutazione in questo senso.
Montesano (P.S.D.I.)
- Altri che chiedono la parola?
Dolchi (P.C.I.)
- Ma io penso che sia stato giusto che il
Presidente del Consiglio abbia portato all'attenzione del Consiglio
regionale l'argomento che in fondo viene dibattuto a livello
nazionale, interessa e appassiona tutte le Regioni.
Mi sembra che gli argomenti siano due, ancora una volta, quello
della partecipazione alla Tribuna Regionale del 9 maggio, cioè
Tribuna riservata ai Gruppi consiliari, non alla Tribuna elettorale
che avrà luogo nell'ultima settimana prima delle elezioni, il
venerdì prima delle elezioni, quello si è manifestato già nella
riunione dei Capigruppo come un problema di solidarietà anche con
le altre Regioni. C'era il Lazio, la Lombardia, l'Emilia, le Marche
che non avevano partecipato, e successivamente abbiamo avuto
notizia che anche la Sardegna non ha partecipato, quindi è chiaro
che la Valle d'Aosta non poteva fare una azione di crumiraggio di
fronte a questa unità che si era manifestata a livello regionale.
Ma perché le Regioni non partecipano? Ecco il problema è
quello.
Ma perché fanno questa azione di protesta a cui noi ci siamo
associati?
Siamo stati d'accordo nell'azione di protesta. Siamo d'accordo
nel portare avanti il discorso che le altre Regioni portano,
esaminando le proposte che sono state fatte a Napoli e recepite in
ulteriori documenti da parte delle altre Regioni, associarsi a
queste altre Regioni con un atto deliberativo, mi sembra che il
Presidente del Consiglio ritenga che entro il 31 marzo, come si è
avuto un impegno a livello nazionale in una riunione di tutte le
Regioni, anche la Valle d'Aosta sarà interessata.
Ecco, mi sembra che oggi potremmo riaffermare la nostra
solidarietà al Presidente della Giunta che non ha partecipato alla
trasmissione per questo atteggiamento di solidarietà con tutte le
altre Regioni, riconfermare che se prima del 9 maggio non ci
saranno quelle soluzioni o quei passi, che ci fanno sperare o
considerare prossima una soluzione del problema come le altre
Regioni hanno auspicato, anche la Valle d'Aosta il 9 maggio, cioè
tutti i Gruppi si asterranno dal prendere parte, sempre per
riconfermare questa protesta, e ci impegniamo, mi sembra, anche su
precisazione del Presidente del Consiglio, entro il 31 marzo a
promuovere una deliberazione, a fare nostro con il testo di legge
delle altre Regioni comunque a prendere una decisione precisa, come
ci è stato richiesto, come hanno auspicato tutte le Regioni in
campo nazionale, affinché anche la Valle d'Aosta precisi
esattamente con un voto, con un pronunciamento, la sua
posizione.
Io credo che noi lo possiamo fare entro il 31 marzo. Avremo
ancora due Consigli, saranno pesanti, ma ritengo che sia
indispensabile questa solidarietà con le altre Regioni per un
problema così importante, al quale problema la cui soluzione la
Valle d'Aosta certamente non può né estraniarsi né sottrarsi.
Montesano (P.S.D.I.)
- Chi chiede la parola? Consigliere
Manganoni.
Manganoni (P.C.I.)
- Io voglio sottolineare un fatto che
penso collegato alla discussione che stiamo facendo adesso in
merito alla RAI-TV.
Io ho assistito alla trasmissione del Telegiornale che riportava
le celebrazioni in Valle d'Aosta per la consegna della medaglia
d'oro e ho dovuto constatare che si è completamente ignorato il
Presidente della Giunta.
Io ho assistito ad altre trasmissioni televisive che
interessavano le visite che l'On. Leone faceva in altre zone, in
altre Regioni per altre circostanze.
Sempre si vedeva alla televisione l'autorità, sia in Sindaco, il
Presidente della Regione o il Presidente della Provincia, comunque,
che portavano il saluto del Presidente della Repubblica.
Per la Valle d'Aosta il Presidente della Regione alla
trasmissione televisiva non esisteva. Ora io non voglio pensare che
questa omissione voluta da parte della TV sia connessa al fatto che
discutiamo attualmente, non voglio neanche pensare che questa
omissione sia forse anche connessa al contenuto del discorso del
Presidente, che io come cittadino valdostano e come Consigliere
regionale non posso che applaudire, ma che forse non deve essere,
può anche darsi che non sia eccessivamente piaciuto, non dico ai
politici, non dico al Presidente della Repubblica, comunque ad
alcuni esponenti dell'alta burocrazia romana.
Ora io intendo qui protestare contro questa faziosità da parte
della RAI nella trasmissione della celebrazione del 25 febbraio.
Voglio precisare che a me non importa la persona, l'uomo Dujany, a
me importa che il Presidente della Giunta che, anche se non fosse
Dujany, chiunque esso sia, rappresentava in questa caso la Valle
d'Aosta, e vi è stato volutamente ignorato.
Montesano (P.S.D.I.)
- Altri interventi?
La parola al Presidente della Giunta.
Dujany (D.P.)
- Mi pare che il problema sollevato dal
Consigliere Manganoni e un ... della Valle d'Aosta che ha seguito
direi il gesto di informazione poco...
... è un problema direi notato da tutta la popolazione della
Valle d'Aosta che ha seguito la manifestazione del 25 febbraio, e
penso che questo non sia che uno dei modi di procedere della nostra
televisione, ed è proprio questa una delle ragioni sostanziali per
cui tutti cerchiamo di portare avanti una riforma della
televisione, perché in questo caso io ho avuto occasione di
confrontare una realtà con una trasmissione, in tanti altri casi
non abbiamo questa possibilità, quindi non abbiano una capacità di
giudizio valido come in questo caso.
E mi pare che un ordine del giorno anche direi, che sottolinei
direi il gesto di informazione poco oggettivo potrebbe anche essere
valido.
D'altra parte questo problema è stato rilevato anche da altre
persone che hanno delle responsabilità politiche al di fuori della
Regione.
Per quanto riguarda poi il problema specifico, il Presidente del
Consiglio mi pare che abbia chiaramente diviso i due interventi,
cioè gli interventi alla Tribuna Politica e gli interventi alla
Tribuna Elettorale. In questa sede non ritiene, e mi pare
giustamente, di affrontare il problema delle trasmissioni
televisive in sede di Tribuna Elettorale, quindi la discussione è
limitata al problema del 9 maggio che è un intervento di Tribuna
Politica, che tra l'altro è anche una data fissata molto a
capocchia anche questo, subendo certi Regolamenti di carattere
nazionale che non si rendono conto che il mese di maggio non si
potrà fare una Tribuna Politica perché saremo in piena campagna
elettorale, qualunque sia la data delle elezioni.
Quindi mi pare anche discutibile questo modo di prevedere una
riunione di Tribuna Politica televisiva distinta dalla Tribuna
Elettorale in un periodo in cui saremo in piena campagna
elettorale.
Questo è un altro modo di procedere della televisione che non si
rende conto delle realtà regionali ma procede ancora attraverso dei
Regolamenti di carattere nazionale, naturalmente che vedono i
problemi in una visione più ampia e non in una visione delle varie
situazioni locali.
Comunque per poter inquadrare meglio il problema, cioè delle
ragioni per cui il Presidente della Giunta ha ritenuto di non
partecipare alla trasmissione televisiva, che sono delle ragioni
estremamente serie e non delle ragioni, direi, di carattere
superficiale come qualche giornaluccolo locale ha voluto
sottolineare, con una superficialità veramente indegna, di essere
un cittadino della Valle d'Aosta, volevo rilevare in un modo molto
breve e molto sintetico quali sono stati, direi, i vari passi fatti
dal Consiglio regionale e dalla Giunta su questo argomento.
Fin dal marzo del 1971, il Consigliere Dolchi presentava al
Consiglio regionale una interpellanza in cui chiedeva se vi era
intenzione da parte della Giunta regionale di prendere iniziative
concrete in proposito della riforma della RAI-TV in senso
regionalistico.
Quindi mi pare che il discorso non è di oggi, il discorso è di
circa un anno e mezzo fa. Nella stessa adunanza il Presidente della
Giunta rispondeva dicendo di essere d'accordo e di tenere informato
il Consiglio sulle iniziative che saranno assunte allo scopo.
In data 15 maggio del 1972, il Consigliere Mappelli presentava
una mozione sulla ricezione dei canali televisivi nei Comuni della
Valle e sulla insufficienza del Gazzettino della "Voix de la
Vallée".
Il Consiglio regionale approvava ad unanimità la mozione stessa
con cui si invitava il Presidente della Giunta:
1) ad ottenere l'installazione di ripetitori televisivi in tutto
il territorio valdostano;
2)  ad ottenere e a richiedere il potenziamento delle
trasmissioni dedicate alla Valle d'Aosta con l'istituzione di un
notiziario televisivo di un settimanale radiofonico e con la
ristrutturazione della "Voix de la Vallée", usufruendo di personale
locale.
Quindi mi pare questo nel 1971 e nel 1972. A seguito del mandato
ricevuto dal Consiglio, il Presidente della Giunta trasmette le
richieste sopra accennate al Direttore Generale della RAI con la
lettera del 12 giugno del 1972; il Direttore della RAI risponde in
data 5 luglio 1972 con lettera in cui in sostanza si dice d'accordo
su un secondo programma radiofonico quotidiano dedicato alla Valle
d'Aosta, realizzabile tecnicamente e finanziariamente e su un
settimanale radiofonico; per tutto ritiene utile un incontro che, a
dir la verità, non è mai avvenuto.
Per quanto concerne la riforma della RAI-TV in senso
regionalistico, il Presidente della Giunta dava comunicazione al
Consiglio regionale in data 9 ottobre 1972 preannunciando il testo
di un progetto di legge di iniziativa delle varie Regioni.
Il 24 maggio si svolge a Napoli, dopo una serie di Convegni
fatti a Milano e a Firenze, quest'ultimo a Napoli, delle Regioni
per la riforma della RAI-TV che vota un documento finale che il
Presidente del Consiglio, se non vado errato, ha letto in questo
Consiglio nella precedente riunione.
Il 5 febbraio del 1973 si riuniscono a Firenze ancora le Giunte
regionali che approvavano un documento finale con il quale si
impegnano a presentare al Consiglio regionale, entro il 31 marzo
del 1973, un disegno di legge da presentare al Parlamento di cui ha
parlato precedentemente il Presidente del Consiglio.
In data 9 febbraio del 1973 al Consiglio regionale il Presidente
della Giunta dichiara l'esito della riunione di Firenze.
Per quanto riguarda la Tribuna Politica, per quanto riguarda
l'atteggiamento del Presidente della Giunta, vorrei dare alcuni
chiarimenti al Consiglio, oltre alle dichiarazioni che ho fatto
nella precedente riunione.
In data 10 gennaio 1973 il Direttore di Tribuna Politica
comunicava che per il 1973 ci saranno quattro trasmissioni dedicate
alla Valle d'Aosta.
In data 24 gennaio comunicava che la registrazione riservata al
Presidente avverrà il 15 febbraio, ore 10.00. Viene allegato il
Regolamento in cui si afferma che la quarta trasmissione consisterà
in un'intervista del Presidente della Giunta da parte di uno o più
giornalisti. Ho poi chiesto chiarimenti che cosa voleva dire la
quarta trasmissione, mi hanno detto che la quarta voleva dire la
prima, quindi qui bisogna poi anche imparare a leggere questi
Regolamenti.
Alla riunione del 9 febbraio il Presidente della Giunta
comunicava di non partecipare alla registrazione.
Il 12 febbraio i Capigruppo si riuniscono e sull'esito il
Presidente dà notizia al Dr. Jacobelli con il telegramma che è
stato testé letto.
La stampa dà notizia del Comunicato stampa sulla decisione del
Presidente della Giunta; il Direttore della trasmissione televisiva
in data 13 febbraio intende suscitare una lettera con la quale si
afferma che egli non è responsabile del funzionamento della Tribuna
Regionale, e questo è chiaro perché il problema naturalmente non
dipende da lui ma dipende da problemi decisionali di responsabilità
ben più ampia.
Il 7 febbraio del 1973 il Presidente del Consiglio mi chiedeva
la data delle elezioni per fissare una speciale Tribuna Elettorale
regionale. E non ho nessuna difficoltà ad entrare naturalmente sul
problema della data delle elezioni, è chiaro che in base alla
legge, le elezioni devono essere indette dal Presidente della
Giunta in una data intercorrente fra il 20 maggio e il 21
luglio.
Quindi questa è la discrezionalità nella quale si devono indire
le elezioni; con tutta probabilità le elezioni avranno luogo in una
domenica situata tra il 27 maggio e il 10 giugno.
Montesano (P.S.D.I.)
- Chi chiede la parola?
Consigliere Ramera.
Ramera (D.C.)
-... non so a che cosa poi arriveremo,
quindi ad un dato momento, se dobbiamo fare una conversazione così
tra Consiglieri sul problema tutto bene, ma dico ad un certo
momento si conclude con qualche cosa no? Quindi vorrei sapere le
informazioni date da Lei, le comunicazioni del Presidente, stanno
tutte bene, però vorrei sapere cosa finiamo per fare.
Manganoni (P.C.I.)
- Io, rimanendo nell'ambito
dell'intervento, proporrei un ordine del giorno di protesta,
chiamiamolo, diretto agli organismi dirigenti della TV per i fatti
che ho esposto, cioè di avere assolutamente ignorato il Presidente
della Giunta regionale, cioè io mi limito a predicare questo per
quanto riguarda il mio intervento, per l'altro problema mi rimetto
alle decisioni che prenderanno i colleghi.
Andrione (U.V.)
- Secondo quanto è stato detto nella
riunione dei Capigruppo e dell'Ufficio di Presidenza, ogni Gruppo
dovrebbe dichiarare se è o meno d'accordo a quella proposta che è
stata illustrata da Dolchi alcuni minuti fa, e cioè che credo
dovremmo essere ricevuti, per lo meno la delegazione del Consiglio
regionale dovrebbe essere ricevuta dal Dr. Bernabei, nella sua
qualità di Direttore Generale della RAI per sapere quali sono le
intenzioni della RAI in materia di riforma di tipo regionale delle
trasmissioni televisive. Bisognerebbe sapere se siamo
effettivamente tutti d'accordo nel rimanere fermi su questa
posizione e, in caso negativo, non partecipare alla trasmissione
del 9 maggio, perché se no effettivamente saremmo qui a perdere del
tempo, perché basterebbe che un Gruppo dichiarasse di non essere
d'accordo su quanto stabilito allora. Mi sembra che ci fosse un
Gruppo che non era rappresentato, perché tutte le nostre
discussioni cadono nel nulla; evidentemente ogni Partito, ogni
Movimento dovrà di nuovo valutare la situazione e decidere
autonomamente se vuole o non vuole presentarsi alla Tribuna
Regionale del 9 maggio.
Per noi il nostro Gruppo rimane fermo a quanto si era deciso
allora, se non vi sono da parte della RAI non vi sono quelle
garanzie che una nostra Delegazione deve chiedere. Noi non
parteciperemo alla Tribuna Regionale del 9 maggio a condizione
evidentemente che nessun Gruppo partecipi. Se invece la decisione
non sarà unanime, valuteremo nuovamente il nostro comportamento e
credo che questo fosse stato detto in quella riunione con l'accordo
di molti per lo meno dei Gruppi rappresentati in Consiglio
Regionale.
Montesano (P.S.D.I.)
- Altri che chiedono la parola?
Consigliere Pedrini.
Pedrini (P.L.I.)
- Evidentemente dobbiamo dire anche noi
liberali qualcosa perché durante la riunione dei Capigruppo non
eravamo presenti in quanto a Roma per il Congresso del P.L.I.
Non siamo quindi al corrente a fondo di quali sono le richieste
che noi dovremmo fare, che questa Commissione dovrebbe fare perché
nessuno ci ha messo al corrente. Noi stigmatizziamo sotto qualsiasi
profilo quello che è l'ignorare il Capo della Regione Valdostana
nel 25 di febbraio, con questo solidarizziamo evidentemente con il
Presidente della Giunta in quanto ha toccato non il Dr. Dujany, ma
ha toccato l'esponente valdostano o chiunque esso sia, e qualsiasi
Partito politico egli possa rappresentare.
Per quanto riguarda invece la Commissione del 9, abbiamo molte
perplessità, per cui sin d'ora, dobbiamo dichiarare che noi non
sappiamo con esattezza, proprio per non essere stati informati,
quindi sotto un certo profilo io non voglio dire delle parole
pesanti, ma anche una certa mancanza di coordinamento, ecc. noi non
siamo evidentemente disposti, se non dopo essere stati consultati,
a dare il nostro parere in merito.
Montesano (P.S.D.I.)
- Nessun altro chiede la parola?
Prego.
Dujany (D.P.)
- Brevissima riflessione - mi pare che, mi
riferisco alla trasmissione dei Capigruppo, fissata per il 9 maggio
- mi pare che non dovrei essere io a dirlo, chiedo scusa perché qui
è compito dei Capigruppo e non della Giunta, ma mi pare di poter
suggerire che naturalmente non è pensabile una trasmissione
televisiva di Tribuna Politica il 9 maggio, quando siamo già in
campagna elettorale. Quindi ci dovrà essere una serie di
trasmissioni televisive elettorali che dovranno naturalmente
coprire tutto quell'arco di tempo. Quindi penso che automaticamente
questa trasmissione che era stata così catapultata dall'alto per il
9 maggio senza sapere che in Valle d'Aosta si facevano le elezioni
non potrà naturalmente realizzarsi.
Ecco di qui il problema della necessità di una riforma della
Radio-Televisione, perché queste cose succedono in quanto non c'è
la presenza delle Regioni in fase decisionale.
Quindi qui si introduce poi un altro argomento, un altro
discorso.
Montesano (P.S.D.I.)
- Nessun altro chiede la parola?
Io credo, Consigliere Ramera, che il Dr. Andrione ha risposto in
parte a quello che Lei chiedeva; la sostanza della cosa sta in
decisioni che il Consiglio regionale deve prendere in merito, come
dicevo in principio, a due argomenti: l'argomento che riguarda
Tribuna Regionale e per la quale ogni Gruppo prenderà le sue
decisioni, e l'argomento che riguarda invece più ampiamente la
riforma della RAI-TV.
Ora dai giornali io ho letto questa mattina, mi sembra, o ieri,
come avete letto voi, che il Presidente Andreotti ha inviato ai
Parlamentari, ha inviato ai Sindacati, ha inviato ad altre forze
politiche, espressioni politiche dello Stato, la relazione
Quartulli, cioè a dire la relazione che per incarico del Governo
una Commissione preparato per portarla in discussione al
Parlamento.
Io mi sono meravigliato che tale relazione non sia stata
inviata, a meno che non l'abbia ricevuta il Presidente della
Giunta, io non so se il Presidente della Giunta ha ricevuto questa
relazione Quartulli, che il Presidente del Consiglio Andreotti ha
inviato a tutti i Parlamentari.
Dujany (P.S.D.I.)
- Ho ricevuto un telegramma che era in
corso di distribuzione.
Montesano (P.S.D.I.)
- Perché è importante questo che io
dico? Perché sulla base della relazione Quartulli, cioè sulle
intenzioni del Governo, si può intessere una discussione e si può
arrivare a delle decisioni anche in cognizione di causa dell'altra
causa su quello che il Consiglio andrà a prendere.
Ora ho accennato anche che c'è anche da parte di alcune Regioni,
e principalmente della Regione Lombarda, la trasmissione e
l'approvazione delle trasmissioni di una legge sulla RAI-TV
approvata dal Consiglio regionale Lombardo. Quindi io ho
preannunciato che questo testo che io ho qui e che farò duplicare
sarà inviato a tutti i Consiglieri per poter decidere con
conoscenza del testo, se il testo stesso così com'è, oppure
modificato, possa essere fatto nostro e possa essere approvato dal
Consiglio regionale come proposta di legge regionale.
Ora vogliamo oggi decidere se partecipare a Tribuna Regionale
del 9 maggio? Oppure vogliamo, nell'ambito di questo mese dare
tempo ai diversi Gruppi di poter decidere nel loro interno e poi
portare le loro conclusioni al Consiglio regionale?
Ecco, questo io più che domandarlo a me stesso lo domando a voi,
che se oggi noi decidiamo di fare qualche cosa in merito alla
Tribuna Regionale del 9 maggio, bisogna che il Consiglio si esprima
e soprattutto che si esprimano i diversi Gruppi, che io sono
convinto, così come diceva il Consigliere Andrione, che su questa
decisione ci deve essere un po' l'umanità, altrimenti cadrebbe
qualsiasi valore della decisione del Consiglio, perché non possiamo
interferire nella decisione dei diversi Gruppi e quindi i Gruppi
che non vogliono prendere, non volessero prendere parte alla
Tribuna Elettorale non possono impedire ad altri Gruppi che ne
vogliono prendere parte di parteciparvi.
Siete d'accordo nel rimandare il tutto alla riunione del 31 di
marzo? Cioè dopo aver preso conoscenza del testo di legge?
Io domando al Consiglio questa decisione, cioè questo rinvio
anche per la Tribuna Regionale del 9 di maggio, visto che siamo
ancora a tempo, non siamo costretti oggi a dire sì o no alla
partecipazione, io chiedo al Consiglio se vuole trattare
globalmente questo argomento nella seduta della fine mese di
marzo.
Consigliere Pedrini, io domando a tuti i Gruppi, a tutti i
Consiglieri, Manganoni domando anche a Lei, se è d'accordo su
questo.
Manganoni (P.C.I.) -
Io sono d'accordo, ma sull'ordine
del giorno di protesta.
Montesano (P.S.D.I.)
- Ne parliamo a parte.
Manganoni (P.C.I.)
- No, direi su questo io mi riservo di
concordarlo con altri colleghi, ecc. e di presentarlo in Consiglio
domani; quello che riguarda, per il resto io sono d'accordo col
Consiglio.
Montesano (P.S.D.I.)
- Lei ha detto che quella è una cosa
a parte e noi ne abbiamo preso atto e quindi Lei prepari l'ordine
del giorno e lo presenti domani mattina. Io Consiglio è d'accordo
allora nel rinviare queste decisioni alla fine di marzo? O anche se
è possibile a metà marzo, d'accordo? Va bene, allora chiusa la
discussione, come dice? Sarà un po' difficile per metà marzo.
Dujany (D.P.)
- Beh entro marzo.
(Voce)
Montesano (P.S.D.I.)
- Ma io lo faccio trasmettere, lo
facciamo duplicare domani e poi lo trasmettiamo a tutti i
Consiglieri in modo che ogni Gruppo prenda le sue decisioni a
proposito.
Dolchi (P.C.I.)
- All'ordine del giorno?
Montesano (P.S.D.I.)
- Sì lo metto all'ordine del giorno,
però ci vuole del tempo, guardi che è un testo che è voluminoso, i
Consiglieri devono studiarselo questo.
Allora rinviato l'argomento si passa all'oggetto n. 16.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK