Consiglio Regionale della Valle d'Aosta - Oggetto del Consiglio n. 595 del 11 novembre 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 595 del 11 novembre 1982 - Resoconto
OGGETTO N. 595/VII - DISEGNO DI LEGGE CONCERNENTE:
"MODIFICAZIONE LEGGE REGIONALE 24 OTTOBRE 1973, N. 34: PROVVIDENZE
A FAVORE DI COOPERATIVE AGRICOLE E DI ASSOCIAZIONI DI PRODUTTORI
AGRICOLI."
PRESIDENTE
: La parola all'Assessore all'Agricoltura e
Foreste Marcoz; ne ha facoltà.
MARCOZ - (UV):
Anche questa legge era stata approvata dal
Consiglio regionale e fu rinviata dalla Commissione di
Coordinamento in quanto non erano previste nella spesa finanziaria
le eventuali fideiussioni, anche se esiste già il capitolo del
bilancio regionale per le fideiussioni in corso. Quindi, si chiede
di riapprovare questa legge, nello stesso testo, con la sola
aggiunta del capitolo di finanziamento della fideiussione.
PRESIDENTE
: E' aperta la discussione generale
sull'oggetto n. 33. In proposito si sono pronunciate la I e la III
Commissione in seduta congiunta.
La parola al Consigliere Tonino; ne ha facoltà.
TONINO - (PCI):
E' costume della Giunta riportare in
Consiglio tutti i provvedimenti che sono stati respinti o che hanno
avuto osservazioni da parte della Commissione di Coordinamento.
Riferendomi a quanto hanno ricordato in sede di Commissione
alcuni Consiglieri, io chiedo alla Giunta perché il Regolamento
regionale di applicazione della legge n. 40, che è stato
parzialmente modificato d'autorità dalla Commissione di
Coordinamento, non viene riportato, per quella parte che è stata
cancellata e che è invece espressione del Consiglio, in quest'aula
dalla Giunta regionale stessa per la riapprovazione.
PRESIDENTE
: La parola all'Assessore all'Agricoltura e
Foreste Marcoz; ne ha facoltà.
MARCOZ - (UV):
Il disegno di legge n. 40 è stato molto
discusso in Consiglio e poi è stato approvato dalla Commissione di
Coordinamento con un semplice emendamento dell'art. 3, se ricordo
bene, primo comma. Quindi è stato pubblicato sulla Gazzetta
Ufficiale.
Tutto il discorso della legge n. 40 si dovrà vedere in sede di
applicazione nell'anno '82, cioè nell'anno in corso.
Chiaramente, se nell'82 con quella modifica fatta al Regolamento
si incontreranno degli ostacoli nella sua applicazione, nell'anno
'83, con il nuovo bilancio regionale, niente vieterà al Consiglio
di riapprovare il disegno di legge sotto un'altra veste, sotto
un'altra forma.
PRESIDENTE
: Altri che chiedono la parola? Possiamo
passare all'esame dell'articolato.
Do lettura dell'art. 1 e lo metto in approvazione:
Art. 1
Il secondo comma dell'articolo 10 della legge regionale 24
ottobre 1973, n. 34 è abrogato.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE
: Do lettura dell'art. 2 e
lo metto in
approvazione:
Art. 2
Ai sensi della legge regionale 1° aprile 1975, n. 7, gli
eventuali maggiori oneri derivanti dalla concessione di garanzie
fideiussorie valutati in lire 3.000.000 faranno carico al capitolo
51000 del bilancio in corso.
Alla copertura di cui al comma precedente si fa fronte
mediante riduzione di pari importo dello stanziamento iscritto al
capitolo 50050 della Parte Spesa del bilancio di previsione della
Regione per l'anno 1982.
La previsione di spesa iscritta al settore II - Sviluppo
economico dell'allegato n. 8 alla legge regionale 3 maggio 1982, n.
6 relativa al rifinanziamento della legge regionale 24 ottobre
1973, n. 34, è destinata per lire 3.000.000 alla copertura della
presente legge.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE
: Do lettura dell'art. 3 e lo metto in
approvazione:
Art. 3
Al bilancio di previsione della Regione per l'anno 1982 sono
apportate le seguenti variazioni:
PARTE SPESA
Variazione in diminuzione:
Capitolo 50050 - Fondo globale per il finanziamento di spese
per l'adempimento di funzioni normali (spese di
investimento)
L. 3.000. 000
Variazione in aumento:
Capitolo 51000 - Oneri derivanti dalle garanzie prestate
dalla Regione in dipendenza di disposizioni legislative
L.R. 1.4.1975, n. 7
L. 3.000.000
La presente legge sarà pubblicata nel Bollettino Ufficiale
della Regione.
E' fatto obbligo a chiunque spetti di osservarla e di farla
osservare come legge della Regione Valle d'Aosta.
ESITO DELLA VOTAZIONE
Presenti, votanti e favorevoli: 22
Il Consiglio approva all'unanimità.
PRESIDENTE
: Il Consiglio è chiamato a pronunciarsi per
votazione segreta sul complesso della legge.
RESULTAT DU VOTE
Présents et votants: 26; avis favorables: 23; avis contraires:
3
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK