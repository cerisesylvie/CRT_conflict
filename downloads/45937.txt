Consiglio Regionale della Valle d'Aosta - Oggetto del Consiglio n. 2510 del 25 maggio 2023 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2510 del 25 maggio 2023 - Resoconto
OGGETTO N. 2510/XVI - Interrogazione: "Notizie in merito
all'operatività dell'app con geolocalizzazione del soggetto
richiedente il servizio da parte della SVAP".
Bertin (Presidente) -
Punto n. 26. Risponde l'assessore
Bertschy.
Bertschy (AV-VdA Unie) -
Il Consigliere Lucianaz chiede
se l'Amministrazione regionale sia a conoscenza del fatto che
l'applicazione suddetta, che è un'app riferita a un progetto
Alcotrà 2007-2013 - non sia più operativa e, in caso affermativo,
quali siano le ragioni che hanno portato all'interruzione del
progetto.
In premessa, l'applicazione in oggetto era uno degli output del
progetto I.T.E.R. - "Imaginez un Trasport Efficace et Responsable",
rientrante nel programma di cooperazione transfrontaliero
Italia-Francia Alcotrà 2007-2013; era stata allora siglata una
convenzione che stabiliva la suddivisione dei compiti tra Fondation
Grand Paradis, ente attuatore della Regione all'interno del
partenariato di progetto e SVAP, per l'attuazione delle attività
inerenti a qualificazione e innovazione dei servizi di trasporto
pubblico locale nell'ambito del suddetto progetto Interreg.
Con questa convenzione la SVAP s'impegnava a mettere in atto
alcune innovazioni, tra le quali un'informazione in tempo reale dei
mezzi alle fermate da mantenere attiva fino almeno al 31 dicembre
2016.
Fatte queste premesse, vado alla risposta, "Se l'Amministrazione
regionale sia a conoscenza del fatto che l'applicazione suddetta
non sia più operativa": ovviamente sì.
Gli uffici di allora del Dipartimento trasporti erano a
conoscenza della cessata operatività della suddetta app e di tutta
la cronistoria della stessa, trattandosi appunto di attività
rientranti in un progetto di cooperazione transfrontaliera seguito
dai medesimi.
Punto 2: "In caso affermativo, quali siano le ragioni che hanno
portato all'interruzione del progetto": dopo la messa in servizio
di quest'app, era ovviamente intenzione di SVAP di proseguire, ma
purtroppo l'azienda fornitrice era stata assorbita da una nuova
azienda che ha deciso di non mantenere in funzione l'app, lasciando
scadere ogni attivazione sia per Android che per iOS.
L'azienda di trasporto ha comunque provveduto a integrare i dati
in suo possesso nell'app Extra.Move che fornisce le stesse
informazioni per tutti i mezzi di TPL su gomma della Valle
d'Aosta.
In autunno, con l'entrata in funzione del nuovo sistema di
bigliettazione, si passerà a una nuova e più performante app, che
consentirà di ottenere, oltre alla geolocalizzazione della
richiedente e alle varie combinazioni di viaggio con mezzi
pubblici, anche l'acquisto immediato del biglietto.
Presidente -
Per replica, consigliere Lucianaz.
Lucianaz (LEGA VDA) -
Due cose volevo ribattere dopo la
sua risposta: quest'app era particolarmente apprezzata, pare che
fosse performante, peccato che, se ho capito bene, tutto questo
progetto sia durato lo spazio di neppure 24 mesi; quindi facciamo
attenzione a fare grandi progetti con fondi europei, poi quando
cominciamo a prendere dimestichezza, in qualche modo poi
svaniscono!
Il secondo aspetto sulla nuova app: si riferisce a quella tipo
Arriva oppure è un altro genere di applicazione? Le ho chiesto se
era prevista la programmazione PNRR perché non ho capito bene se si
riferisce a quella nuova applicazione, Arriva, oppure a un altro
genere ancora, comunque vedremo di approfondire.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK