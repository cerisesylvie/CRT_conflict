Consiglio Regionale della Valle d'Aosta - Oggetto del Consiglio n. 915 del 6 ottobre 2021 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AMMINISTRAZIONE REGIONALE
Ordinamento degli uffici e del personale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 915 del 6 ottobre 2021 - Resoconto
OGGETTO N. 915/XVI - Interpellanza: "Notizie in merito alle
procedure concorsuali da bandire entro la fine dell'anno
2021".
Bertin (Presidente) -
Possiamo riprendere. Punto n. 20
all'ordine del giorno, per l'illustrazione dell'interpellanza, ha
chiesto la parola il consigliere Carrel, ne ha facoltà.
Carrel (PA) -
Con questa nostra interpellanza torniamo su
un tema che abbiamo già trattato nei mesi scorsi: quello
dell'organizzazione della macchina amministrativa.
In un'interpellanza di gennaio del 2021 il Presidente ci aveva
elencato dei numeri anche assai preoccupanti dicendoci che, oltre a
tutti i posti vacanti ad allora, vi sarebbero stati altri sei posti
che si sarebbero resi vacanti da qui entro il 30 giugno a causa
ovviamente dei pensionamenti.
Tenendo conto delle facoltà assunzionali, tenendo conto di tutte
le normative che abbiamo già citato nelle altre interpellanze,
quindi non sto a ripetermi in quanto sappiamo quali sono i limiti,
abbiamo e avevamo preso l'impegno o, meglio, avevate preso
l'impegno di incaricare il Dipartimento personale organizzazione
per impostare la programmazione del fabbisogno per la Dirigenza al
fine di garantire in tempi brevi l'individuazione dei posti da
ricoprire nell'anno 2021, questo è quanto ci aveva detto. Noi
abbiamo osservato tutte le delibere di Giunta e ci siamo soffermati
sulla delibera di Giunta già citata anche nell'interpellanza: la n.
604 del 24 maggio del 2021. In questa delibera nel deliberato
troviamo una serie di concorsi che si sarebbero dovuti effettuare o
dovranno essere effettuati entro la fine del 2021 e nel deliberato,
cito testualmente, saranno espletate secondo ordine di priorità una
serie di concorsi partendo dal C2 profilo geometra per poi arrivare
al responsabile amministrativo per l'Amministrazione regionale,
quindi una categoria D, per poi soffermarsi sulle dirigenze, quindi
laurea giuridico-economica, una dirigenza per la Struttura
Patrimonio storico-artistico e gestione di siti culturali e
l'ultima una dirigenza per la Struttura Politiche regionali di
sviluppo rurale, in seguito l'agente forestale, l'ispettore
forestale e il tecnico informatico. Se non erro - e mi correggerà
il Presidente nella risposta -, per quanto riguarda il concorso per
C2 profilo geometra, è stato dato corso al concorso, per quanto
riguarda il responsabile amministrativo, invece vi è stato l'avviso
di una selezione per titoli e prova orale per l'assunzione in via
straordinaria e urgente di undici funzionari. Abbiamo quindi undici
funzionari che sono stati assunti a tempo determinato da qui al 31
di dicembre prorogabile, ma credo che questo
modus
non sia
proprio quello ideale per cercare di formare delle persone che poi
rimangono nella macchina amministrativa, perché capiamo bene che
andare ad assumere per titoli e prove orale a fine agosto... poi
dopo comunque il deficit nella macchina amministrativa rimane.
Per quanto riguarda le dirigenze, invece a oggi sul sito non
abbiamo potuto vedere nulla, avevamo già chiesto nell'interpellanza
passata quali fossero le modalità per assumere i dirigenti perché
sappiamo bene che molti concorsi... non da ultimo quello da agente
forestale è stato modificato o, meglio, sul sito vi è un rimando
della comunicazione dei calendari in quanto verrà fatto anche in
forma telematica, quindi capire anche se per i dirigenti vi sono
delle problematiche legate a questo aspetto, perché crediamo e
ribadiamo che è necessario, oltre a richiamare tutti i funzionari a
rispettare le regole e a presentarsi al lavoro, anche metterli
nelle condizioni di lavorare e la macchina amministrativa ha dei
seri problemi, ha delle serie mancanze, è passato un anno e
volevamo capire a che punto eravamo e quali fossero i piani per la
fine del 2021 e a questo punto l'inizio del 2022.
Presidente -
Per la risposta, ha chiesto la parola il
presidente della Regione Lavevaz, ne ha facoltà.
Lavevaz (UV) -
Come giustamente sottolineato dal
proponente, è una tematica che abbiamo già affrontato e che
affronteremo ancora, perché non nascondiamo che è un problema
enorme in questo momento il reclutamento del personale in generale,
non solo per la Regione ma per tutto il comparto unico, un momento
molto particolare nel quale si fatica anche ad avere partecipazioni
e concorsi, una cosa che non avveniva credo da tanti anni, e parlo
in particolare dei concorsi che sono stati banditi dagli Enti
locali dove la partecipazione, l'iscrizione è stata bassissima,
addirittura concorsi da categoria D dove arrivano due persone alla
fine, insomma una situazione veramente che non si presentava da
tantissimi anni.
Venendo alle risposte ai suoi quesiti puntuali, in buona parte
sono già contenuti direi nella delibera di Giunta n. 604 che lei ha
citato, in particolare su quali siano i concorsi da espletare e
quali siano le priorità. Questa delibera peraltro ha già modificato
il piano triennale precedente, quello 2019-2021, quindi
aggiornandolo, prevedendo l'espletamento di otto concorsi di cui
uno è già concluso, ulteriori due allo stato attuale sono già
avviati che sono esattamente quelli che lei ha citato.
Per quanto riguarda invece gli undici funzionari che lei ha
citato, si tratta di una misura che nulla ha a che vedere con le
procedure assunzionali e con quell'elenco, perché si tratta di
undici funzionari che sono da assegnare alle strutture coinvolte
nell'attuazione delle misure emergenziali di cui alla legge
regionale n. 15/2021, quindi è una procedura selettiva
straordinaria a sostegno di chi ha assegnato dei posti per la
struttura straordinaria ed era un accordo che era già stato preso,
quindi quelle undici assunzioni a tempo determinato non hanno nulla
a che vedere con le facoltà assunzionali in programma e in elenco.
L'avvio delle ulteriori procedure concorsuali citate nella delibera
n. 604 saranno espletate entro fine anno così come previsto e
secondo le priorità che giustamente lei ha sottolineato. Il vero
problema che lei in parte ha sfiorato è la modalità di esecuzione
di questi concorsi: uno è quello da RAC (Responsabile
Amministrativo Contabile), che attualmente è in pubblicazione e che
è previsto in modalità totalmente telematica. Questa è una cosa di
cui sinceramente abbiamo discusso a lungo con il personale, abbiamo
verificato se questo potesse essere in qualche modo ovviato perché
a me francamente disturbava un po' il fatto di fare un concorso per
i funzionari che sono gli apicali degli uffici per
l'Amministrazione regionale in modalità telematica. Ad oggi
purtroppo è vigente uno "sciagurato" protocollo di sicurezza che è
validato dal Comitato tecnico-scientifico e predisposto dal
Dipartimento della funzione pubblica, che prevede delle procedure
molto stringenti per quanto riguarda i concorsi. Diciamo che le
questioni più problematiche sono la distanza da mantenere tra i
partecipanti, credo che sia di 4 metri, quindi delle distanze
elevatissime che con 150 persone iscritte diventa difficile da
gestire, ma la limitazione forse ancora maggiore è il limite di
un'ora per l'esecuzione della prova se fatta in presenza. Questo
quindi stringe tantissimo la possibilità di valutazione dei
candidati, peraltro in presenza bisognerebbe comunque svolgere la
prova su dei
tablet
, su dei supporti informatici, quindi
l'Amministrazione regionale dovrà comunque fornire dei supporti
informatici per l'esecuzione di queste prove. Diciamo quindi che le
prove in presenza vengono fatte soltanto dov'è possibile contenere
la prova all'interno di un'ora e comunque da effettuarsi sui
supporti informatici. Questo è un problema soprattutto per quanto
riguarda i prossimi concorsi per la dirigenza, quindi stiamo
valutando, visti anche comunque gli andamenti pandemici, eccetera,
se è possibile in qualche modo sollecitare una revisione di questo
protocollo di sicurezza in modo da ampliare un pochettino le maglie
e permettere comunque i concorsi in presenza in maniera più
continuativa.
Per quanto riguarda invece l'ultima domanda, cioè se sia
intenzione della Giunta regionale modificare le strutture esistenti
in occasione della prossima deliberazione, devo dire che al momento
non è prevista una modificazione della struttura organizzativa
dell'Amministrazione regionale fatte salve eventuali modificazioni
della ripartizione delle competenze che dovessero essere necessarie
per soddisfare esigenze organizzative emergenti, ma al momento non
è prevista una revisione della struttura.
Presidente -
Per la replica, ha chiesto la parola il
consigliere Carrel, ne ha facoltà.
Carrel (PA) -
Solamente per fare un po' di chiarezza,
l'avviso di selezione per titoli a prova orale per l'assunzione di
undici funzionari sì, riguardava alcuni posti Covid ma riguarda
anche l'Ufficio di rappresentanza a Bruxelles, l'Amministrazione e
formazione del personale, il Dipartimento sviluppo economico ed
energia, le Strutture ricettive e Commercio e tanti altri settori.
Mi rispondono che sono per supplire a delle carenze legate alla
struttura temporanea. Io credo però che inserire dei funzionari per
quattro-cinque mesi sia anche controproducente per
l'Amministrazione regionale perché non abbiamo il tempo nemmeno di
capire qual è il meccanismo dell'Amministrazione che poi devono
ritrovarsi ovviamente a dover fare un concorso, concorso che non
sappiamo quando e come si fa, quindi diventa veramente
controproducente e capisco anche che poi soprattutto i giovani
inizino a guardare altrove e inizino a non partecipare più ai
concorsi.
Per quanto riguarda la poca partecipazione ai concorsi, mi
permetta che, secondo il mio modesto punto di vista, sarebbe
necessario andare a istituire o, meglio, riprendere tutti i
concorsi presenti di tutte le
Unités
e di tutti i Comuni
anche sul sito della Regione che spesso a volte alcuni vengono
ripresi, altri non vengono ripresi, questo semplicemente per una
comodità, perché capisco bene che chi sta cercando magari non legge
sempre i giornali
on-line
oppure non va su tutti i siti dei
Comuni per capire se vi è un bando oppure no. Magari quindi per
ottemperare un po' a questo problema, che sicuramente è anche
legato all'appetibilità di un posto da funzionario nell'ente
comunale piuttosto che nell'ente regionale, ma questo è un altro
tema su cui non mi soffermo, ma credo sia necessario darne una
maggiore pubblicità e potremmo farlo tramite il sito della Regione,
perché credo che tutti coloro che vanno a cercare i concorsi li
cercano lì.
Per quanto riguarda l'aspetto invece del protocollo, credo non
sia necessario valutare proprio niente, dobbiamo assolutamente
chiedere di modificare questo protocollo, abbiamo il
green
pass
, sembra che sia la salvezza di tutto, allora ripartiamo
perché se mi dite che abbiamo il green pass, dal 15 ottobre
dobbiamo fare tutti dei sacrifici, e va bene, ma se poi mi dite
anche che i protocolli rimangono gli stessi, allora mi chiedo poi
alla fine qual è...
(interruzione di un Consigliere, fuori microfono)
... certo, a livello nazionale però siamo noi, come Regione, che
dobbiamo magari interloquire con il livello nazionale e capire
quali sono i margini che abbiamo, perché qui abbiamo dei problemi,
abbiamo delle dirigenze che non hanno attualmente nessuno come
responsabile, abbiamo dei posti da funzionari in tutto il comparto
che dobbiamo coprire e dobbiamo assolutamente sbloccare la
questione. Spero quindi di non doverci tornare, ma mi auguro che da
qui a fine anno qualcosa cambi e si vadano a espletare questi
concorsi come previsto in delibera.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK