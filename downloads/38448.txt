Consiglio Regionale della Valle d'Aosta - Oggetto del Consiglio n. 1976 del 5 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
AGRICOLTURA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1976 del 5 aprile 2016 - Resoconto
OGGETTO N. 1976/XIV - Interpellanza: "Adozione di iniziative
per garantire agli agricoltori di beneficiare dei contributi a
valere sul Piano di sviluppo rurale 2007-2013".
Rosset (Presidente) -
Punto n. 31 dell'ordine del giorno.
Per l'illustrazione, chiede la parola il Consigliere Nogara, ne ha
facoltà.
Nogara (UVP) -
Merci, Monsieur le Président.
Ci risiamo, qui vorrei partire riferendomi all'ultima
interpellanza che avevamo fatto sul
refresh
e sulle pratiche
giganti. Lei, in quell'occasione, aveva un po' glissato sulle
risposte e sulle pratiche giganti ci aveva detto che per due
pratiche qualcosa era stato pagato mentre per un'altra adesso si
aspettava l'autorizzazione di Agea. Volevamo quindi chiedere qual è
la situazione.
Invece per quanto riguarda il refresh, con mio stupore lei ci
aveva risposto che non sussistono questioni di refresh sospese, ma
lei sa benissimo che ce ne sono. Io le voglio solo segnalare, e lei
lo sa benissimo, che addirittura c'è un agricoltore che le ha
mandato anche due lettere da parte degli avvocati per avere notizie
sulla sua situazione, e non mi fermo a questo. Qui abbiamo delle
lettere dei CAA e delle lettere di Area che sono addirittura del
2010, e come si ricorda lei quando siamo stati a Roma, il dottor
Sernia, Presidente di Agea, aveva detto che se noi dal 2010
aspettiamo adesso a dire queste cose è chiaro che sarà un po'
difficile risolvere le problematiche. Queste sono le lettere del
2010. Mi trovo ancora una lettera del 2015 dei CAA in cui dicono
che quasi tutte le pratiche inerenti il refresh sono state evase e
avevano ragione di essere evase, perché quei territori che dovevano
essere pagati non erano stati pagati; qui asseriscono anche che un
numero limitato di domande - a loro conoscenza meno di 20 - sono
rimaste fuori dall'allineamento e non sanno per quale motivo.
Perciò dirmi che sul refresh è tutto a posto non è assolutamente
vero. Come le dico, lei lo sa benissimo, perché avrà visto le
lettere che gli avvocati le hanno mandato per le problematiche
proprio riferite al refresh...le hanno mandate anche ad Area, che
da parte sua ha dato una risposta senza senso, se le devo dire la
verità, per quello che ne penso io. In più, questo agricoltore - lo
prendo ad esempio - si ritrova in questo momento ad avere sulla PAC
un tot di ettari...mettiamo 100, invece sul verde 20 in meno, e non
c'è modo di inserire questi 0 ettari. Queste sono le cose secondo
me inammissibili, perché se si ricorda, Assessore, a dicembre io
avevo insistito affinché anche queste due cose, refresh e pratiche
giganti, potessero essere inserite in quei pagamenti che a giugno
vi siete presi l'onere di dover pagare per colpa
dell'Amministrazione che aveva fatto degli errori e che non aveva
inserito le pratiche. Qui siamo più o meno nella stessa situazione,
perché riguardo alle pratiche del refresh, se le faccio vedere
tutte le lettere sia dei CAA che dell'Area - ho con me la relazione
mandata giù ad Agea - si dice che assolutamente queste persone
hanno ragione, poiché i terreni che il refresh ha tolto loro li ha
tolti ingiustamente dal momento che loro hanno controllato. Questo
è scritto nero su bianco e questa lettera è del 2010! A questo
punto ritorniamo un po' indietro, a questa mattina: noi abbiamo la
necessità di riformare Area per il suo funzionamento, ma di
riformarla tutti assieme, in commissione, come avevamo già
richiesto a dicembre dell'anno passato, e io le ribadisco di fare
questo passaggio in commissione al più presto.
Mi ritrovo qui con quello che mi ero scritto quando siamo stati
a Roma a trovare i vertici di Agea. Qua c'è una dichiarazione del
dottor Steidl che diceva di essere a conoscenza di queste cose e in
cui ci dava ragione. Se si ricorda, il Presidente di Agea aveva
addirittura dato la disponibilità - noi siamo andati giù mi sembra
di mercoledì - per il venerdì di mettere a disposizione il dottor
Steidl per le pratiche giganti e per il refresh, aggiungendo che,
nel caso non fosse stato sufficiente, dal lunedì successivo
sarebbero stati di nuovo disponibili. Io mi ero appuntato che il
dottor Francesia doveva seguire queste pratiche. Poi siamo stati
anche rincuorati dal comunicato stampa che lei aveva fatto quella
sera stessa: "abbiamo potuto apprezzare che ci sono state fornite
indicazioni precise su come affrontare le problematiche in maniera
risolutiva, scadenzando gli interventi per riuscire a dare le
risposte attese nei tempi previsti". Lo ha detto l'Assessore
all'agricoltura Testolin, al termine di una riunione a Roma.
Io non mi ripeto, perché dovrei riprendere anche l'operazione
bonifica. Mi ritrovo con degli agricoltori che arrivano con delle
lettere alle quali ha risposto l'Assessorato dell'agricoltura, in
cui si dice che per l'operazione bonifica sono andati dalla Guardia
di finanza, la quale ha detto che tutto è a posto...io capisco che
Area ha un altro problema per la bonifica, ma la Guardia di finanza
di Aosta ha mandato tutto via PEC a Roma, certificando che la sua
pratica era a posto, e voi, con una lettera, qui rispondete che se
il pagamento non è avvenuto entro dicembre devono aspettare per
tutte le altre misure perché hanno bloccato tutto loro, per delle
situazioni di questo tipo è di nuovo tornato alla Guardia di
finanza, avevano bloccato tutto, mentre per loro era assolutamente
tutto regolare. Ecco, che non sia l'utente, l'agricoltore che debba
perdere una giornata per andare su e giù...ma non riusciamo ad
avere dei contatti diretti?
Assessore, non do tutta la colpa ad Area, perché mi rendo
perfettamente conto che ci sono grossissime mancanze anche da parte
di Agea, ma la cosa grave che io ho trovato la volta che siamo
andati giù è la sensazione che quasi non si conoscessero! Non
sapevano neanche se il dirigente di Area ero io o il dottor
Francesia. C'era anche il Presidente della III Commissione, abbiamo
fermato per le scale il dottor Francesia dicendogli di andare a
dare il numero di telefono ad un dirigente perché si potessero
almeno sentire, e il Presidente della III Commissione me ne è buon
testimone. A questi livelli, secondo me mancano un po' di contatti.
Come le ho detto già tante volte, probabilmente bisognerebbe
mettere una tendina davanti alle porte e stare lì un po' di tempo
per farsi sentire. Nella prossima interpellanza ci sarà tutto il
discorso anche per gli anticipi fatti, i soldi che non sono stati
presi e su uno scambio di dati. Non sono cose terrificanti, non è
possibile che non si riesca a fare una cosa del genere! Come
ripeto, ieri un allevatore mi ha chiesto cosa doveva fare, perché
sta spendendo soldi per niente, si sente preso in giro da tutti,
manda le lettere dell'avvocato e non ha riceve nessuna risposta.
L'unica ad avergli risposto è stata Area che ha mandato una
risposta senza senso.
Io chiedo pertanto che si abbia almeno la sensibilità di
rispondere a queste persone; tra l'altro sapete benissimo che hanno
ragione, perché c'è scritto nero su bianco sui documenti che adesso
sono in mio possesso, ma li avete benissimo anche voi, sui quali si
dice che hanno perfettamente ragione. A questo livello io non so
più cosa fare e cosa dire. Spero che almeno qualche buona notizia
ci sia, anche rispetto alla riunione che avete avuto mi sembra il
30, a Roma. Grazie.
Presidente -
Per la risposta, ha chiesto la parola
l'Assessore Testolin; ne ha facoltà.
Testolin (UV) -
Grazie Presidente.
Faccio una premessa prima di rispondere puntualmente alla
domanda posta con questa interpellanza, perché sono stati messi in
discussione tutta una serie di punti che non vengono trattati da
questo tipo di interpellanza ma che comprendono un po' tutte le
problematiche affrontate nel tempo, ivi compresa l'operazione
bonifica piuttosto che l'evasione di tutti gli impegni assunti da
Agea quando siamo scesi in maniera coordinata, in cui avevano
indicato le attività che avrebbero dovuto svolgere a favore dei
nostri agricoltori e dove i tempi, quando si trascinano, non sono
sempre da imputare ai nostri uffici regionali o agli uffici di
Area. Le assicuro che i nostri solleciti in questo senso sono
sempre molto puntuali e molto intensi. La difficoltà è quella poi
che ci siano dei ritorni adeguati agli impegni presi ogni volta che
si scende, compreso il 30 marzo scorso, perché ad oggi sto ancora
sollecitando una risposta che doveva essermi data, e non per dirmi
se va bene o meno, ma per dirmi quanto tempo ci vuole per fare le
istruttorie. Ad oggi questa risposta scritta è ancora carente, pure
di fronte ad un impegno formale come quello che c'è stato la volta
scorsa da parte di Agea. Questi tipi di difficoltà ci sono,
cerchiamo di lavorare per risolverle nell'obiettivo di dare delle
risposte, perché non c'è alcun tipo di interesse a non voler dare
una risposta. È di prioritaria importanza e giornalmente ci sono
dei contatti per sollecitare questo tipo di riscontro da parte di
Agea che, se non sono via
email
, sono via telefono.
Nello specifico dell'interpellanza, invece, si chiedono due cose
molto puntuali: una è relativa al
refresh
che è stata
presentata dal collega, l'altra è relativa alle pratiche giganti,
pratiche che hanno tantissime particelle da inserire nelle domande
e che hanno trovato delle difficoltà nelle passate annualità.
Leggo, perché evidentemente la questione refresh è squisitamente
tecnica: "In premessa solo alcune precisazioni in merito al
cosiddetto refresh che coinvolge in termini di operatività Agea, i
CAA e gli agricoltori. Si traduce nell'aggiornamento delle immagini
aeree del territorio funzionali all'aggiornamento della banca dati
grafica localizzata sul SIAN - che è il portale nazionale - aspetto
legato alle esigenze dell'Unione europea di disporre dei dati
oggettivi del territorio per verificare il corretto operato degli
organismi pagatori (cioè gli organismi pagatori pagano prato per
quello che è prato e non viceversa). Il refresh, che in Valle
d'Aosta ha avuto tre successivi cicli negli anni 2010, 2012 e 2015,
è pertanto funzionale soprattutto a far emergere le variazioni
d'uso del suolo, da agricolo a non agricolo, ed elemento di rilievo
per la nostra Regione è stabilire o meno la piena eleggibilità del
premio per i pascoli permanenti. Nello specifico, i CAA svolgono
attività di applicazione del refresh, nel senso che i relativi
esiti sono funzionali all'aggiornamento e alla validazione del
fascicolo aziendale (cioè in funzione di queste foto, loro
aggiornano il fascicolo aziendale che deve essere coerente con
queste foto) e, conseguentemente, al rilascio delle domande di
aiuto (quindi in funzione di quello che loro vanno ad inserire su
questo fascicolo, possono chiedere ed eleggere ad aiuto una
superficie o meno). Su richiesta dell'agricoltore, i CAA possono
formalizzare un'istanza di riesame (erano quelle che erano state
presentate quando uno dice di avere 100 e invece gli mettono 80)
contro gli esiti del refresh, mentre in caso di accettazione degli
esiti (quindi se avevo chiesto 100 ma è 80, va bene 80), questi
vengono automaticamente acquisiti dal SIAN nel proprio sistema di
gestione e controllo alla base delle procedure istruttorie
propedeutiche ai pagamenti, costituendo a tutti gli effetti un
esito istruttorio". Quando questa chiarificazione è stata fatta, la
cosa è definita. Io adesso vado a ripetere quello che mi scrivono
dagli uffici, evidentemente non ho il numero delle pratiche che
sono da evadere. "Dopo un periodo iniziale di blocco delle
istruttorie sulle quali Agea caricava progressivamente gli esiti
definitivi, Area segnala come nessun caso di blocco di istruttoria
per refresh sia oggi in essere nella nostra Regione". Queste
istruttorie sono tutte definite, quindi i contenziosi che c'erano
tra Area e gli agricoltori, per quanto riguarda le istanze, sono
definite; poi io non so se sono definite nel senso di dire che ha
ragione l'agricoltore o ha ragione Agea, però sono chiuse. Questo
per il refresh.
"Per quanto attiene invece alla casistica delle domande giganti,
si ricorda che le tre aziende interessate, per un totale di 18
domande a valere su tre annualità, sono già state oggetto di
anticipi di un primo saldo coincidente con la prima serie di
elaborazioni (quello che le ho detto la scorsa volta). Si precisa
che le elaborazioni ad oggi effettuate da Agea abbiano consentito
di risolvere completamente i pagamenti di un'azienda (quindi 6
domande su 12 sono definitivamente pagate) e nelle restanti 12
domande relative ad altre due aziende l'ammontare erogato sia
attualmente pari al 100 percento delle superfici richieste nella
domanda. Mancano da inserire una parte di superfici relative a
queste domande che è pari a circa il 20 percento se tutte verranno
ammesse al pagamento, rispetto a quello che le altre aziende hanno
già preso". Questa è la situazione relativamente a questi due tipi
di problematiche.
Poi, lo ripeto, se la scorsa volta era già stata sollecitata
anche da parte mia l'indicazione puntuale agli uffici delle
richieste che lei ha in mano sulla questione refresh per andare a
verificare puntualmente la problematica, io da questo punto di
vista mi metto a disposizione assolutamente. Per il resto, la
situazione da un punto di vista generale è questa. Grazie.
Presidente -
Per la replica chiede la parola il
Consigliere Nogara; ne ha facoltà.
Nogara (UVP) -
Merci Président.
Assessore, non è tanto logico che io debba andare a vedere o a
prendere tutte le lamentele di qualcuno per portarle adesso a lei,
qui, in Consiglio. Le dico la verità: se continuo a parlare di
queste cose mi sembra di cadere un po' nell'assurdo, perché non è
possibile che tutte le volte si faccia un'interpellanza o
qualcos'altro perché si muova qualcosa e poi, la volta dopo, un
altro pezzettino...sono cose che non esistono! La mia funzione
probabilmente in quest'aula dovrebbe essere più politica che
tecnica di quello che si sta facendo, ma siamo obbligati a fare
così, perché altrimenti non va avanti niente!
Assessore, lo sanno tutti ormai come funziona il
refresh
,
l'abbiamo detto ormai mille volte, però io le ho già spiegato altre
volte come ha funzionato, e lei lo sa benissimo! Per mandare avanti
una pratica, perché non si perda il fascicolo, gli allevatori sono
stati obbligati a firmare quanto c'era sulla domanda per poi
chiedere il reintegro di queste particelle, però erano obbligati a
firmare. Adesso se ci si ferma, se si specula su questo e si dice:
se tu hai firmato quella domanda con quegli ettari sono affari
tuoi, perché non dovevi firmarla...ma se non la firmavi i CAA non
la mandavano avanti...quindi qui è un gatto si morde la coda!
Quando abbiamo a monte delle lettere - non delle parole - che Area
manda ad Agea in cui dice che hanno sbagliato perché i terreni
controllati sono questi, io dico che non c'è più bisogno di
portarla 50 volte in Consiglio regionale una cosa del genere e
bisogna rispondere alle persone quando ci sono gli avvocati che
scrivono negli uffici, bisogna rispondere in modo sensato, bisogna
dire la verità agli agricoltori che ti chiedono qualcosa!
In seguito alla riunione che abbiamo avuto a Roma le do ragione,
perché alla fine della fiera Agea non ha fatto più di quel tanto,
poiché le vecchie pratiche, quelle che non sono state inserite,
come Amministrazione le pagheremo noi a giugno; di pratiche giganti
ce n'erano tre, e quando è stato detto loro il numero il dirigente
ha detto che era una cretinata e che avrebbe risolto subito. E
siamo ancora qua, lei mi ha detto che solo un'azienda è stata
pagata. Per il resto, effettivamente devo darle ragione, non hanno
fatto niente. Assessore, io non sto dicendo che Agea è perfetta e
noi siamo un disastro, è molto difficile parlare con Agea, ne sono
consapevole, però la situazione è questa, ed è per quello che dico
che bisogna essere pedanti e continuare ad andare lì, perché sennò
non riusciamo ad ottenere niente. Due anni e mezzo fa voi avete
risposto ad una mia interpellanza dicendo che l'organo pagatore
qui, in Valle d'Aosta, non avrebbe risolto più di tanto. Io sono
sempre più convinto che l'organo pagatore se fosse stato fatto qui,
come Regione (le altre Regioni hanno qualche problema, ma non come
i nostri), in una Regione piccola come la nostra probabilmente
avremmo impegnato più persone di quelle che ci sono adesso negli
uffici ma non avremmo tutti questi problemi. Non sto dicendo che
non c'è la volontà di dare delle risposte o non darle, ma qui ci
deve essere la volontà di lavorare, e ancora di lavorare, perché è
solo lavorando e dando retta alla gente che si risolvono le
cose.
Adesso altre cose non riesco a tirarle fuori, perché più di così
non so cosa dirvi ancora, però ci sono altre due interpellanze,
così passiamo poi al secondo tempo; oramai penso che vi siate resi
conto tutti di com'è la situazione e che è urgentissimo
intervenire, soprattutto per la situazione degli agricoltori qui,
in Valle. Grazie.
Presidente -
Con questo punto all'ordine del giorno
concludiamo i lavori mattutini. I lavori riprenderanno alle ore
15.30.
La seduta termina alle ore 13.09.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK