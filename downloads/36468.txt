Consiglio Regionale della Valle d'Aosta - Oggetto del Consiglio n. 540 del 25 giugno 2014 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
STATUTO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 540 del 25 giugno 2014 - Resoconto
OGGETTO N. 540/XIV - Interrogazione a risposta immediata:
"Dichiarazione del Senatore Lanièce sul disegno di legge di riforma
costituzionale".
Président -
La parole au Conseiller Donzel.
Donzel (PD-SIN.VDA)
- Grazie Presidente.
Non può che farmi piacere che il Senatore della Valle d'Aosta
apprezzi lo sforzo riformista che sta facendo il Governo nazionale
e si ponga un po' fuori dal coro quasi unanime degli autonomisti in
quest'aula, che avevano duramente attaccato il processo riformatore
del Senato e del Titolo V, però alle dichiarazioni di volontà di
dialogo, di collaborazione e di condivisione dovrebbero
corrispondere dei fatti precisi. Con chi il Senatore Lanièce ha
condiviso quest'apprezzamento sulle modifiche? Immagino almeno con
lei, Presidente, ed è a lei che mi rivolgo quindi per dire come
avete condotto questa valutazione sulle modifiche, che anch'io
giudico positive per la centralità che assumerà il Consiglio
regionale rispetto alle indicazioni dei Consiglieri. Altri però
sono gli aspetti delicati, se siamo autonomisti fino in fondo, di
quella riforma del Titolo V, perché mi è sembrata un po'
così...come dire? la classica apertura che si fa in cambio magari
poi di avere qualcos'altro, ma le contropartite magari io non le
conosco, le conosce lei, ce le dirà. A confermare tutte le
preoccupazioni di chi è realmente interessato all'altro aspetto
della riforma, che riguarda anche le competenze, invece è che siamo
ancora alla semplice richiesta dell'inserimento della clausola di
previa intesa, è quella richiesta che avanziamo
sæcula
sæculorum
e sulla quale non abbiamo risposta.
Ecco, io vorrei che davvero su questo tema, visto che si
ricostituirà una I Commissione, ci sia davvero un dialogo tra forze
politiche, Consiglieri regionali, e che questa trattativa venga
condotta con la consapevolezza di tutti, perché è inutile che io
esprima ai miei vertici nazionali delle perplessità, dei dubbi
rispetto alla Valle d'Aosta e poi il Senatore Lanièce va giù e
dice: "va tutto bene", allora i miei dicono: "ma tu chi sei? Che
cosa rappresenti?". Vediamo cioè di trovare una sintonia tra quello
che scrivete sui giornali valdostani e quello che andate a dire
nelle sedi a Roma e diciamo tutti la stessa cosa.
Président
- La parole au Président de la Région.
Rollandin (UV)
- Sì, grazie Presidente.
L'aspetto che ha sollevato il collega sicuramente è di grande
importanza, io sto solo a sottolineare una risposta, che non può
che essere breve, al fatto che ho chiesto quali erano i termini con
cui si è espresso il Senatore Lanièce, con i colleghi del Sud
Tirolo, che hanno incontrato la responsabile delle riforme Boschi.
In quel momento avevano anche presentato, naturalmente, i quattro
emendamenti che noi avevamo già trasmesso il 27 del mese, cioè
quello dell'intesa, quello della possibilità di avere nel disegno
la clausola di salvaguardia, il problema delle competenze
trasversali e il discorso delle competenze ex provinciali. Questi
sono i quattro emendamenti principali che sono stati...quello che
mi è stato detto, l'apprezzamento, è stato della disponibilità
della responsabile Boschi a venire incontro ad una discussione su
questi temi...
(interruzione di un Consigliere, fuori microfono)
...sì, tutto è stato limitato in questi termini, perché, come
lei ha detto, gli emendamenti devono essere ancora esaminati. Non
sono stati cassati, sono emendamenti che sono alla discussione, che
entrerà nel vivo in questi giorni. Credo quindi che non posso che
essere d'accordo sul fatto che la discussione va fatta in I
Commissione, o comunque va fatta celermente, perché i tempi sono
stretti e in modo da poter avere coscienza di quello che sarà il
rapporto non solo con la commissione, ma con il Senato, che dovrà
poi discutere questi temi. L'apprezzamento quindi era nella
disponibilità ad affrontare queste tematiche, nulla di più.
Presidente
- La parola al collega Donzel.
Donzel (PD-SIN.VDA
) - Grazie Presidente.
Vede, Presidente Rollandin, sapevo di trovare in lei un
interlocutore attento a questo tema, che, di fatto, con la sua
abilità smentisce completamente il comunicato del Senatore Lanièce,
ma la sostanza rimane che tutta la partita della Valle d'Aosta
rimane da giocare, quindi c'è poco da apprezzare, in quanto il
percorso che qui in quest'aula è stato tracciato, dopodiché con una
valutazione che non è stata condivisa con noi...per quanto mi
riguarda, non è stata condivisa con noi...quella sugli altri
aspetti della rimodulazione della composizione del Senato...
(interruzione di un Consigliere, fuori microfono)
...beh, è ancora da discutere, qui il comunicato non l'ho
scritto io, l'ha scritto il Senatore, veda di parlare con lui e,
quando fa questi comunicati qui, veda che magari si riunisca un
gruppo di persone che sia informato del fatto che voi apprezzate
questo tipo di procedura. Per quanto mi riguarda, io non ne ero a
conoscenza, prendo atto adesso che il Governo della Valle d'Aosta
condivide che si vada nell'impostazione non elettiva del Senato e
che si privilegi questo percorso per i Consiglieri regionali, ma
tutta la partita della Valle d'Aosta, per quanto riguarda il nostro
Statuto, resta da giocare.
Presidente
- Passiamo quindi ai punti che avevamo deciso
di porre all'attenzione dell'esame dell'aula invertendo l'ordine
del giorno: i punti 31.02, 33.01 e 33.02.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK