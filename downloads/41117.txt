Consiglio Regionale della Valle d'Aosta - Oggetto del Consiglio n. 342 del 24 gennaio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia pubblica
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 342 del 24 gennaio 2019 - Resoconto
OGGETTO N. 342/XV - Interpellanza: "Interventi per sopperire
alle criticità riscontrate sull'edificio "Palazzo Cogne" sito in
comune di Aosta".
Rini (Présidente) -
Point n° 20 de l'ordre du jour. Per
l'illustrazione, la parola al collega Aggravi.
Aggravi (LEGA VDA) -
Andiamo a illustrare una tematica
che avevo avuto occasione di seguire in quanto Assessore e che ho
ritenuto opportuno sottoporre all'attenzione dell'aula. L'antefatto
della situazione è un rapporto redatto da un professionista nel
marzo 2016 che evidenzia su una parte considerevole del Palazzo
Cogne una serie di incompatibilità con il normale utilizzo dei
locali, in particolare fenomeni di sfondellamento, di rottura dei
setti del solaio, una serie di distacchi e tutta una serie di
criticità in particolare legate ai piani secondo e terzo e quindi,
come dicevo, a una grossa porzione del palazzo, che è un palazzo
storico presente nella città di Aosta. Nelle conclusioni si
individuavano tutta una serie di azioni: quelle ovviamente legate
più ad una fruibilità e mancanza di fruibilità dei locali e quindi
tutta una serie di interventi sia di natura conoscitiva complessiva
della struttura, sia appunto di interventi per poter agire su
queste mancanze. Per amore di verità, nel giugno 2016 a fronte di
quest'attività, il principale fruitore di questo palazzo, il CCS
Cogne, aveva fatto redigere un'altra perizia in cui queste
criticità erano più circoscritte, ricordiamo anche che parte del
palazzo era utilizzato da uffici regionali che erano stati
trasferiti. A fronte di questo, nell'agosto 2018 il sottoscritto
con il professionista che aveva redatto la perizia e altri
rappresentanti delle strutture regionali siamo andati a fare
appunto un sopralluogo su questi locali e abbiamo potuto
riscontrare un ulteriore aggravamento strutturale dell'immobile,
documentato con foto, rapporti e soprattutto un verbale di
sopralluogo. È bene anche fare una cronologia dei passaggi che sono
stati fatti, cioè, a fronte di questo sopralluogo e delle perizie,
era stata inviata una comunicazione alle associazioni, perché una
parte del palazzo è utilizzata da molte associazioni, per chiedere
il rilascio dei locali e nel frattempo identificare, visto che la
fruibilità di questo locale è molto importante soprattutto per la
città di Aosta, la potenziale riallocazione dei locali ad uso di
queste associazioni in altri locali. A fronte di questo si era
identificata come possibile soluzione la palazzina che la Regione
utilizza per il Centro per l'impiego visto che ci doveva essere la
riorganizzazione in via Colonello Alessi, a fronte di questo era
stato interessato il Comune di Aosta, che si era detto disponibile
a poter valutare un nuovo utilizzo di questi locali. Ad onor del
vero, va anche detto che nell'ottobre, con i colleghi Assessori
delle opere pubbliche e del turismo era stato creato un tavolo per
comprendere da un lato come poter operare e risolvere i problemi
strutturali dell'immobile, in particolare fare una valutazione
complessiva di tutto l'immobile, quindi avere un'unica perizia che
ci dà lo stato vero della struttura, ma soprattutto, visto che la
fruibilità soprattutto dei locali bassi è a uso di palestre,
comprendere se vi era la possibilità di identificare altre
palestre, altri locali nel comune di Aosta per poter evitare questo
tipo di disservizio ai fruitori, soprattutto legato al servizio
dato dal CRAL.
A fronte di questo ovviamente quello che andiamo a chiedere è di
comprendere gli intendimenti del nuovo Governo, in particolare
riguardo al futuro, al di là della contingenza della sicurezza del
locale e di chi ne fa uso. Vorremmo sapere se si ha l'intenzione,
come si prospettava, di definire un bando su scala europea per una
ridefinizione dell'utilizzo, soprattutto la struttura del Palazzo
Cogne, ma soprattutto per fare una valutazione nel breve termine
complessiva dell'effettivo stato dei locali. Essendo un locale
storico e avendo degli spazi molto interessanti anche da un punto
di vista della storia valdostana e di quella di Aosta, questo
progetto che viene lanciato - perché no? - visto che
nell'incontro... questa la lancio come una provocazione proposta...
potrebbe magari in parte anche ricomprendere il futuro Museo
dell'immigrazione valdostana.
Présidente
- Pour la réponse, la parole à l'Assesseur
Testolin.
Testolin (UV)
- Sì, credo che il collega abbia tracciato
il percorso, e come risulta e risultava già dalla lettura
dell'interpellanza stessa, emerge una difficoltà oggettiva di
fondo, risoltasi dall'agosto 2018 relativamente alla necessità di
far collimare la prioritaria tutela dell'incolumità degli attuali
fruitori con l'individuazione di una loro ricollocazione in nuovi e
diversi scenari. In effetti, come appunto ricordato nel testo
illustrato dall'interpellante, approfondimenti tecnici e
sopralluoghi dai quali sono emerse delle criticità strutturali
riguardo al fabbricato Palazzo Cogne hanno condotto nel detto mese
di agosto dello scorso anno in via cautelativa ad allertare gli
occupanti circa la necessità di sgombrare i locali occupati
all'interno del Palazzo Cogne stesso. A seguito di tale nota, gli
uffici dell'Assessorato hanno avviato una trattativa con il Comune
di Aosta, così come già ricordato, al fine di comprendere se vi
fosse la disponibilità a dislocare le sedi delle associazioni ora
ospitate nel Palazzo Cogne presso un immobile di proprietà del
Comune: quello che è stato identificato in via Colonello Alessi, al
fine di delocalizzare queste associazioni e questo palazzo,
momentaneamente occupato ancora da sedi regionali, potrebbe essere
reso disponibile. Il Comune si era dichiarato disponibile a una
collaborazione fattiva, salvo le esigenze da verificarsi. Siamo al
momento al corrente che alcune associazioni si siano effettivamente
rivolte agli uffici comunali ma non conosciamo nel dettaglio gli
esiti se non di un singolo caso, dove, viste le puntuali esigenze
dell'associazione stessa, il Comune ha comunicato di non poter
accogliere queste proposte. Parallelamente la Regione ha chiesto la
collaborazione dell'Associazione Nazionale Alpini al fine di
ospitare alcune associazioni ad essa affini nell'immobile regionale
concesso in comodato alla citata Associazione e si sta al momento
lavorando per approfondire questa opportunità. Apprese dagli organi
di stampa inoltre alcune notizie circa l'attività di rilievo
programmata all'interno dei locali, gli organizzatori
dell'Associazione ospitata presso lo stabile sono stati diffidati,
in accordo con le competenti strutture dell'Assessorato opere
pubbliche, in conseguenza anche di verifiche ulteriori che sono
state effettuate, dal proseguire con questo tipo di attività già
prevista.
Detto questo, in tempi brevi l'idea è che bisognerà affidare un
incarico di aggiornamento e completamento della perizia svolta nel
2016 che non comprendeva la perizia di tutto lo stabile, che
interesserà in questo caso l'intero immobile. Ciò anche in
relazione agli esiti degli ultimi sopralluoghi che sono avvenuti in
maniera congiunta tra i vari Assessorati regionali. Le risultanze
della perizia forniranno quindi elementi utili per delineare il
percorso e la tempistica per giungere all'attivazione delle
eventuali procedure da attuarsi in conseguenza degli esiti
riscontrati e a tutela prioritariamente della pubblica sicurezza.
D'altro canto, viste le numerose attività associative e ricreative,
sportive svolte al suo interno, l'Amministrazione sta proseguendo
con quell'opera di dovuta attenzione, per quanto possibile,
nell'azione finalizzata a trovare una nuova collocazione per i
diversi utilizzatori, da agosto ad oggi non è ancora definita nel
suo complesso, e anche richiedendo la loro collaborazione per il
reperimento di alternative sostenibili. Allo stesso tempo gli
uffici competenti sono al lavoro per valutare le varie strade
possibili per la valorizzazione del fabbricato che riveste una
particolare importanza nel tessuto urbanistico di Aosta,
prioritariamente l'idea è quella che si procederà alla definizione
di un bando di valorizzazione che dia pubblicità delle opportunità,
attraendo soggetti appunto interessati che intendano attivarsi per
il recupero architettonico e funzionale della struttura, a seconda
di quelle che saranno direi le opportunità che anche gli offerenti
presenteranno o le esigenze dell'Amministrazione, tra le quali la
proposta può essere una di quelle da mettere sul tavolo ma vi sono
anche altre opportunità che la collocazione in quella particolare
zona geografica della città possono suscitare a livello di
interesse e di complementarietà rispetto ad altre strutture che
sono
in itinere
o in ultimazione. Tale bando, svolti i
dovuti approfondimenti, si presume che potrà essere... e si
lavorerà in questo senso per proporlo entro la fine del prossimo
mese di marzo.
Non è in ogni caso da escludere un'altra strada: quella
dell'assegnazione per la valorizzazione se sostenibile e se
giustificata e comprovata tramite enti o associazioni che si
possano a tal fine proporre così com'è avvenuto per altri immobili
nella scorsa legislatura, così come parzialmente concluso alcuni
iter negli scorsi mesi. Rimane dunque prioritaria la tutela dei
fruitori dell'immobile per quanto concerne la situazione
complessiva dello stesso e un'attivazione per la ricerca di una
valorizzazione del fabbricato che va portata avanti e intrapresa
con la dovuta celerità e contestualmente anche un'attenzione alle
associazioni che fino ad oggi sono state ospitate, dove
evidentemente la necessità di spazi è trasversale e dove anche la
stessa difficoltà di trovare questi stessi spazi non è così
immediata, ma diciamo che la collaborazione per quanto riguarda
questo aspetto è assolutamente prioritaria da parte
dell'Amministrazione.
Presidente
- Per la replica, la parola al collega
Aggravi.
Aggravi (LEGA VDA)
- Grazie Assessore per la risposta,
per aver confermato che, di fatto, la strada tracciata era una
buona strada e su questa si può lavorare. Sicuramente è corretto, e
lo abbiamo vissuto sul nostro operato, che andare a gestire una
situazione di questo genere in cui ci sono tanti fruitori non è
facile, perché ognuno ha le sue esigenze e soprattutto sappiamo
che, quando si parla di spazi, spesso non si riesce a identificare
spazi per tutti. L'idea di utilizzare quella palazzina era appunto
una soluzione che ci sembrava corretta e io ci tengo
particolarmente a sottolineare la necessità del coinvolgimento - un
po' per prendere la palla al balzo che giustamente diceva - della
città di Aosta, e per valutare una fruibilità e una costruzione
anche del bando, che può essere in linea con lo sviluppo dell'area,
ovviamente per non creare nulla che sia distaccato dall'area.
Soprattutto mi rincuora il fatto che ci sarà e c'è l'intenzione di
proseguire su una perizia complessiva per avere effettivamente uno
stato aggiornato dell'arte e per poter decidere, vigileremo
ovviamente sul discorso del bando ma sono sicuro che tutto andrà a
buon fine.
Presidente
- La parola al collega Manfrin.
Manfrin (LEGA VDA)
- Ringrazio anch'io ovviamente sia il
collega Aggravi, che si è interessato di una criticità molto
importante, sia l'Assessore Testolin per le risposte. Credo però si
debba mettere l'accento su una cosa: è stato evidenziato che ci
sono perizie su una parte di quell'immobile che dicono che ci sono
delle criticità strutturali, nello specifico ai piani secondo e
terzo. Siccome la struttura è unica, è lecito pensare che le
criticità riguardino tutto l'edificio e a maggior ragione - è stato
detto ma va evidenziato - considerato che ad oggi si svolgono
ancora numerose attività in quella struttura, bisogna quindi
pensare all'incolumità di frequentatori di quella struttura, ma
soprattutto - e ci tengo a evidenziare questo aspetto - se il
Comune di Aosta, visto che è stato evocato, è a conoscenza di
queste criticità, sarebbe bene chiedere di evitare di organizzare
iniziative tipo quella del Capodanno, con più di 100 persone
presenti a una festa in quella struttura, se quella struttura
presenta delle criticità. Anche su questo aspetto quindi credo sia
importante evitare, con la collaborazione del Comune di Aosta, che
questa struttura venga sottoposta a sollecitazioni eccessive,
stante il fatto che non conosciamo ancora le condizioni di quella
parte, ma potendo presumere invece che si possa riassumere in
quanto già esposto nella perizia che abbiamo citato... quindi è
importantissimo fare una verifica sulle condizioni dello stabile e
chiaramente controlleremo che questa venga eseguita, così come
controlleremo il bando, come già detto dal collega Aggravi.
Presidente
- La parola al collega Distort.
Distort (LEGA VDA)
- Presidente, ho due minuti, mi
permetto soltanto di segnalare due aspetti per i quali, tra
l'altro, noi, come gruppo Lega intendiamo essere a disposizione
della Giunta per dare il nostro contributo per il bene della
comunità. Ricordo due aspetti: il fabbricato avrà bisogno di
un'attenzione particolare, proprio per il suo ruolo e la sua
collocazione di tutela. Si tratta quindi di pensare a un progetto a
medio termine per la tutela, per la valorizzazione di un fabbricato
che noi sappiamo progettato dall'architetto Giò Ponti, quindi è
comunque oggetto di tutela e merita quest'attenzione.
Un altro aspetto che io voglio ricordare non per creare un senso
di ansia, ma per una giusta preoccupazione, è che il distacco del
plafone, che è il rischio principale emerso dalla perizia - un
metro quadro di intonaco pesa circa 30 chili, un ambiente di 20
metri quadri porta su di sé 600 chili -, può essere un infarto
strutturale immediato. Questo non vuole esprimere un senso
assolutamente angoscioso, però è bene che si sappiano le entità dei
pericoli e delle situazioni in atto: questo è il contributo che
intendo dare a titolo costruttivo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK