Consiglio Regionale della Valle d'Aosta - Oggetto del Consiglio n. 74 del 20 marzo 1970 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
(Nessuna classificazione presente)
Precedente
Successivo
Trascrizione informale del dibattito dell'aula
Oggetto del Consiglio n. 74 del 20 marzo 1970 - Resoconto
OGGETTO N. 74/70 - Proposta di inversione di oggetti iscritti
all'ordine del giorno.
Montesano (P.S.D.I.)
- Allora, si passa all'esame
dell'ordine del giorno. Prima di iniziare lo stesso esame io
ricordo al Consiglio che, per richiesta del Presidente della
Giunta, ho inserito ai punti 1, 2 e 3 degli argomenti di estrema
urgenza che precedono l'ordine del giorno già trasmesso
precedentemente. Si tratta della richiesta della votazione della
fiducia alla Giunta regionale, del disegno di legge recante
proroga, fino al 30 aprile, dell'autorizzazione all'esercizio
provvisorio di bilancio della Regione per il corrente anno e
dell'approvazione del bilancio della Regione per l'anno 1970.
I due provvedimenti legislativi sono stati inviati dalla
Presidenza al Presidente della Commissione affari generali,
finanze, programmazione e urbanistica, la quale Commissione ha
tenuto la sua riunione per l'esame dei due oggetti. A me è stato
trasmesso un promemoria che io leggo al Consiglio, non è un vero e
proprio verbale ma è un appunto stilato dal Segretario della
Commissione: "La Commissione affari generali, finanze,
programmazione e urbanistica, nella seduta in data odierna,
presenti i Consiglieri Benzo, Caveri, Colombo, Dolchi, Dujany,
Germano e Lustrissy, ha preso in esame il disegno di legge
regionale recante proroga, sino al 30/04/1970, dell'autorizzazione
all'esercizio provvisorio del bilancio della Regione per il
corrente anno, esprimendo favore favorevole alla trasmissione in
aula e all'approvazione del medesimo".
La Commissione all'unanimità ha, inoltre, espresso il parere che
sarebbe opportuno iscrivere al punto primo dell'ordine del giorno
dell'adunanza consiliare di venerdì 20 l'oggetto riguardante il
sopracitato disegno di legge regionale, facendovi seguire
nell'ordine tutti gli altri oggetti.
Per quanto riguarda il disegno di legge regionale sul bilancio
della Regione per l'anno 1970, sono state espresse le seguenti
dichiarazioni: "i Consiglieri Dolchi e Germano hanno dichiarato di
non condividere la procedura adottata dalla Giunta in questa
occasione, anche perché crea un pericoloso precedente per il
futuro".
Il Consigliere Caveri ha dichiarato che formulerà i rilievi del
caso direttamente in aula consiliare.
I Consiglieri rappresentanti la maggioranza consiliare hanno
invece preso atto ed espresso parere favorevole sulle modificazioni
apportate al disegno di legge regionale concernente l'approvazione
del bilancio della Regione per l'anno 1970.
Quindi, come questione pregiudiziale, c'è questa richiesta di
inversione dell'ordine del giorno con l'iscrizione al numero 1 del
disegno di legge per l'esercizio provvisorio.
Io prego il Consiglio di esprimere il proprio parere per poter
addivenire o meno a questa inversione.
Pollicini (D.C.)
- La maggioranza ritiene che, per un
atto di coerenza, in virtù del risultato della votazione sulla
proposta di legge per il bilancio di previsione del 1970 avvenuta
venerdì scorso, sia opportuno che, al primo punto dell'ordine del
giorno rimanga confermata la fiducia alla Giunta; mi pare
essenziale per poter proseguire i lavori su un clima di chiarezza
che, indubbiamente, è mancato venerdì scorso.
Germano (P.C.I.)
- Era una questione di saggezza
amministrativa. Se la mozione di sfiducia, ad esempio, non passasse
o proceduralmente fosse improponibile, o che so io, siamo qui a
fare che? Approviamo l'esercizio provvisorio in modo che ci sia la
garanzia di un mese, ecc. Per me fate come volete, ma è una
responsabilità che vi assumente voi.
Pedrini
(P.L.I.)
- Da parte nostra, noi riteniamo
che sia da votare prima il mese di proroga, perché, evidentemente,
se manca la fiducia è inutile, questa Giunta si assumerebbe
veramente un grave peso; è logico che, ad un dato punto, si debba
prima, se vogliamo che gli interessi della Valle continuino, se
vogliamo veramente, come pare che qualcuno dica, che prima ci sono
gli interessi della Valle e poi gli interessi personali, prima si
vota la proroga di un mese del bilancio, di modo che si possa
andare avanti, si possano pagare gli  impiegati, si possa
continuare nella vita amministrativa, e poi si voterà la
fiducia.
Fosson
(U.V.)
- Io pensavo che non era il caso di
spendere molte parole su questo argomento perché, in sede di
commissione, era stato, mi sembra, approvato all'unanimità, da
quanto ho sentito, la questione di proporre di passare al primo
punto dell'ordine del giorno, proprio la questione del bilancio
provvisorio. Quindi, noi ribadiamo questa linea di condotta e, ad
un certo momento, quando abbiamo sentito in quest'aula delle accuse
contro la minoranza, contro l'opposizione, che vuole boicottare
alle volte i lavori del Consiglio, questa è la più bella
dimostrazione che la minoranza non vuole boicottare assolutamente
l'Amministrazione regionale ma si preoccupa, più di quanto si
preoccupi la maggioranza, che le cose vadano avanti, almeno più del
necessario. Quindi, noi ribadiamo questo punto di vista e chiediamo
che sia posto al primo punto dell'ordine del giorno la questione
dell'approvazione del bilancio provvisorio.
Su questo punto noi siamo d'accordo, anche se non siamo
d'accordo sul resto.
Pollicini (D.C.)
- La volta scorsa tutti i gruppi si sono
pronunciati a favore per la proroga fino al 30 aprile
dell'esercizio provvisorio, quindi mi pare che, nell'ipotesi anche
che la Giunta non ottenesse la fiducia, è chiaro, rimane in carica
per la ordinaria amministrazione; non impedisce a noi certamente di
votare l'esercizio provvisorio. Quindi, la continuità è garantita
comunque sino al 30 aprile, ma, per una ragione di correttezza,
riteniamo sia giusto porre al primo punto la questione di
fiducia.
Dolchi (P.C.I.)
- Vorrei ricordare al collega Pollicini
che, mi sembra, malgrado la lettera di dimissioni ufficiale lettaci
dal Presidente del Consiglio, continua a reggere le sorti del
gruppo democristiano perché parla a nome, non solamente del gruppo
democristiano, ma della maggioranza, vorrei ricordare che la volta
scorsa, quando il collega Germano ha fatto la proposta che si
votasse comunque l'esercizio provvisorio per assicurare la
normalità dell'amministrazione per un mese, c'era il clima
susseguente alla votazione che aveva bocciato il bilancio
preventivo del 1970 e c'erano le dichiarazioni del Presidente della
Giunta che facevano prevedere che la Giunta stessa, riunendosi per
trarre le opportune conseguenze, desse le dimissioni.
Ora, in commissione ci siamo trovati a esaminare tre punti
aggiunti e di urgenza all'ordine del giorno e abbiamo fatto
presente che, confermando la richiesta di votazione dell'esercizio
provvisorio e anche il nostro voto favorevole che prima, nella
precedente votazione non c'era stata, il voto favorevole
all'esercizio provvisorio, la posizione dei consiglieri comunisti
era dettata dal fatto che si dovesse assicurare all'amministrazione
un mese di normale attività nel periodo della crisi e, quindi, è
chiaro che è valida questa proposta e la confermiamo se questa
votazione avviene prima di ogni altro atto, prima di ogni altra
posizione o votazione che implica fiducia o meno alla Giunta, che
implica una posizione che il voto potrebbe arrecare nella posizione
della maggioranza.
Ecco perché in commissione avevamo, proprio per sgombrare il
terreno da ogni altra considerazione e per assicurare
all'amministrazione quel mese di attività che l'esercizio
provvisorio può assicurarle, che si votasse e avevamo assicurato il
nostro voto favorevole, che si votasse subito l'esercizio
provvisorio e poi si affrontassero tutti gli altri temi politici
inerenti alla permanenza della Giunta dopo il voto sfavorevole sul
bilancio '70 ed, eventualmente, la ridiscussione del bilancio
stesso.
Montesano (P.S.D.I.)
- Altri che chiedono la parola?
Allora, non essendoci ritrovato un accordo sull'inversione
dell'ordine del giorno, io sono costretto a mettere ai voti questa
richiesta e il voto verte sull'inversione, portando al numero 1
l'esercizio provvisorio della proposta della Giunta.
E al numero 2 la mozione, il voto di fiducia alla Giunta.
Chi è favorevole all'inversione alzi la mano.
Come dice Germano?
Germano (P.C.I.)
- ... va ben, rinunciamo allora...
Montesano (P.S.D.I.)
- ... È una cosa che non credo abbia
una importanza... non ha una grande importanza. Chi è favorevole
all'inversione alzi la mano. Chi è contrario alzi la mano -
Risultato della votazione: presenti 34 - votanti 34 - favorevoli 16
- contrari 18. - Il Consiglio respinge.
Quindi si passa all'esame del primo punto all'ordine del giorno,
cioè, voto di fiducia della Giunta. Chi chiede la parola?
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK