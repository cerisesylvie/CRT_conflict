Consiglio Regionale della Valle d'Aosta - Oggetto del Consiglio n. 772 del 25 ottobre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 772 del 25 ottobre 1989 - Resoconto
OGGETTO N. 772/IX - STIPULAZIONE DI UNA CONVENZIONE TRA
REGIONE AUTONOMA DELLA VALLE D'AOSTA E L'UNIVERSITA' DEGLI STUDI DI
TORINO PER INDAGINI SU POSSIBILITA' DI LOTTA MICROBIOLOGICA
NELL'AGRICOLTURA VALDOSTANA.
PRESIDENTE:
Do lettura della proposta di deliberazione
iscritta al punto 24 dell’ordine del giorno.
IL CONSIGLIO
- visto il parere della IVa Commissione consiliare
permanente;
DELIBERA
1) di approvare l'allegato schema di convenzione per
disciplinare i rapporti di cui si tratta, da stipulare tra
l'Amministrazione regionale e l'Università degli studi di Torino
per indagini sulle possibilità di lotta microbiologica
nell'agricoltura valdostana; convenzione che costituisce parte
integrante e sostanziale della presente deliberazione;
2) di approvare per tale scopo la spesa complessiva di £.
143.000.000 (centoquarantatremilioni) (IVA esclusa) così ripartita
negli anni:
- 1989 £. 63.000.000 (sessantatremilioni) (IVA esclusa)
- 1990 £. 40.000.000 (quarantamilioni) (IVA esclusa)
- 1991 £. 40.000.000 (quarantamilioni) (IVA esclusa)i
3) di delegare la Giunta regionale per l'approvazione dei
provvedimenti finanziari derivanti dalla applicazione della
convenzione.
Convenzione tra la Regione Autonoma della Valle d'Aosta e
l'Università degli Studi di Torino per indagini su possibilità di
lotta microbiologica nell'agricoltura valdostana
Premesso:
- che la Regione Autonoma della Valle d'Aosta, nel rispetto
della Convenzione quadro di collaborazione con l'Università di
Torino, intende avvalersi di detta collaborazione per avviare uno
studio sulle modalità di contenimento dell'infestazione provocata
da Melolontha melolontha L. con gravi danni alle colture nei
differenti areali della Valle d'Aosta;
- che l'Istituto di Microbiologia e Industrie Agrarie della
Facoltà di Agraria dell'Università degli Studi di Torino,
interpellato in proposito, ha manifestato la propria disponibilità
ad effettuare il programma di ricerca illustrato in allegato alla
presente convenzione, di cui è responsabile la Prof. Olga Ozino
Marletto.
Tra
la Regione Autonoma della Valle d'Aosta, codice fiscale n.
80002270074, rappresentata dal Presidente della Giunta Dr. Augusto
Rollandin, debitamente auto rizzato dal Consiglio Regionale con
deliberazione n° .....................in
data......................... esecutiva
e
l'Università degli Studi di Torino, codice fiscale n.
80088230018, rappresentata dal Magnifico Rettore Prof. Mario
Umberto Dianzani, in esecuzione della delibera del Consiglio di
Amministrazione del
Si conviene e si stipula la seguente convenzione di ricerca.
Art. 1
La Regione Autonoma della Valle d'Aosta, in appresso denominata
Regione, affida all'Università degli Studi di Torino, in appresso
denominata Università, lo svolgimento di un programma di ricerca
come risulta dall'allegato alla presente convenzione di cui fa
parte integrante e del quale le parti conoscono ed accettano il
contenuto.
Il programma di ricerca di cui sopra avrà la durata di tre anni
eventualmente prorogabili.
Art. 2
L'Università, per l'uso, il deterioramento ed il consumo di
tutto il materiale ed apparecchiature occorrenti per lo svolgimento
del programma di ricerca di cui all'articolo precedente, nonché per
ogni altra necessità, ha formulato un preventivo di spesa di £.
40.000.000= (quarantamilioni) IVA esclusa, per anno.
Art. 3
La Regione si impegna a sostenere le spese necessarie per il
finanziamento di una borsa di studio annuale rinnovabile, destinata
ad un laureato in Scienze Agrarie, il quale avrà il compito di
collaborare nelle ricerche e di istruire il personale regionale
dell'istituendo laboratorio di microbiologia riguardo alle più
importanti metodologie microbiologiche da adottare in laboratorio
ed in campo: ciò al fine di preparare personale tecnico regionale
in grado di proseguire la sperimentazione e di poter valutare i
risultati anche a convenzione scaduta.
Tale borsa di studio sarà bandita dall'Università.
All'assegnatario della predetta borsa di studio la Regione
corrisponderà la somma di £. 23.000.000= (ventitremilioni) annui al
lordo delle ritenute fiscali, dietro presentazione di attestazione
di regolare prestazione rilasciata dal responsabile della
ricerca.
L'Assegnatario provvederà a garantire la necessaria copertura
assicurativa.
La Commissione giudicatrice per il conferimento della borsa di
studio sarà costituita per deliberazione del Consiglio
dell'Istituto e sarà integrata da un membro designato dalla
Regione.
Art. 4
La Regione curerà la parte entomologica della ricerca, fornirà
gli insetti per i saggi d'infezione in laboratorio, darà
informazioni sulla diffusione e sulla biologia di M. melolontha L.
in Valle d'Aosta, sceglierà gli areali più adatti
all’esecuzione delle prove in campo.
Art. 5
I risultati della ricerca saranno messi dall'Università a
disposizione della Regione perché possano essere divulgati con ogni
mezzo nell'interesse del patrimonio agricolo valdostano.
L'Università potrà utilizzare i risultati della ricerca per i
propri fini istituzionali.
Art. 6
L'Università si impegna a curare la redazione della relazione
tecnica delle attività svolte al termine di ciascun anno di
attività, ed un rapporto finale entro novanta giorni dalla
conclusione. Le risultanze finali della ricerca di cui al programma
indicato all'art. 1 della presente convenzione, saranno di
esclusiva proprietà della Regione. L'Università potrà pubblicare o
comunicare a congressi, convegni, etc. i risultati stessi dandone
preventiva comunicazione scritta alla Regione e citando la Regione
stessa come ente finanziatore.
Art. 7
Per l'attuazione del programma di ricerca di cui all'art. 1
della presente convenzione la Regione si impegna a corrispondere
all'Università la somma lorda complessiva di £. 40.000.000=
(quarantamilioni) per anno IVA esclusa. La somma di cui sopra verrà
versata all'Università nel modo seguente:
- il 75% all'inizio di ogni anno di attività;
- il 25% residuo al termine di ogni anno di attività, previa
presentazione della relazione sui risultati ottenuti.
Art. 8
Tutte le eventuali controversie derivanti applicazione della
presente convenzione che non si potessero definire in via
amministrativa saranno deferite ad un arbitro di comune accordo o,
in difetto, al Presidente del Tribunale di Torino.
Art. 9
Le spese di stipulazione della presente convenzione sono a
carico della Regione.
Letto, approvato, sottoscritto.
Programma della ricerca su possibilità di lotta microbiologica
nell'agricoltura valdostana.
In un'indagine preliminare condotta sui limitatori microbici di
Melolontha melolontha L. in Valle d'Aosta, sono stati ottenuti da
larve dell'insetto medesimo differenti isolati di Beauveria
brongniartii (Sacc.) Petch. In saggi d'infezione su larve di
seconda età essi hanno provocato una mortalità compresa tra i
valori 70 e 100% in tempi variabili da 35 a 63 giorni (Ozino, 1988
- Table ronde sur Melolontha melolontha , Saint-Vincent, 8-10
giugno 1988).
L'intensa azione patogena del deuteromicete ed i promettenti
risultati già ottenuti in Svizzera su adulti con trattamenti in
campo mediante blastospore di B. brongniartii (Keller et al., 1986
- Mitt. Schweig. Entomol. Ges., 59, 74-56) fanno sperare nella
possibilità di contenimento del maggiolino anche in Valle d'Aosta
con l'impiego di microrganismi.
Allo scopo saranno condotti in prima istanza saggi d'infezione
in differenti areali della Valle d'Aosta infestati dall'insetto,
agendo su larve con conidiospore di B. brongniartii e su adulti con
blastospore del medesimo fungo.
Verranno in particolare messe a punto le tecniche di
propagazione e di inoculo nel terreno delle conidiospore,
apportando eventuali modifiche alle condizioni naturali di umidità
del suolo, sarà studiata l'azione delle blastospore in seguito ad
irrorazione su adulti condotta sia con mezzi aerei sia con mezzi
terrestri.
Saranno avviate prove d'infezione in laboratorio su larve e su
adulti di M. melolontha con microrganismi entomopatogeni diversi da
B. brongniartii i quali, a seconda della visulenza esplicata
potranno essere saggiati anche in campo.
Il responsabile scientifico della ricerca.
PRESIDENTE:
Ha chiesto la parola
l’Assessore all'Agricoltura, Foreste ed Ambiente
Naturale, Perrin; ne ha facoltà.
PERRIN (UV):
Comme le Conseil sait déjà, nous avons en
Vallée d'Aoste le problème de la présence massive de hannetons.
Pour remédier à cela nous avons déjà entrepris, le printemps
dernier, une lutte biologique, mais nous avons besoin d'un support
scientifique, surtout pour ce qui concerne l'étude de la
multiplication de nématodes et de champignons aptes à détruire cet
insecte. C'est pour cela que, après une enquête menée auprès de
plusieurs instituts, nous avons pensé de confier cette tâche de
contrôle de l'expérimentation à l'Institut de Microbiologie de
l'Université de Turin pour obtenir des résultats favorables.
PRESIDENTE:
Se nessuno chiede la parola, pongo in
votazione la proposta di deliberazione in oggetto.
ESITO DELLA VOTAZIONE
Presenti, votanti e favorevoli: 25
Il Consiglio approva all’unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK