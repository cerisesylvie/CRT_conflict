Consiglio Regionale della Valle d'Aosta - Oggetto del Consiglio n. 691 del 23 maggio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
EDILIZIA
Edilizia residenziale
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 691 del 23 maggio 2019 - Resoconto
OGGETTO N. 691/XV - Interrogazione: "Iniziative poste in
essere per accelerare le procedure di erogazione dei finanziamenti
per le politiche abitative".
Rini (Presidente) -
Punto n. 37 dell'ordine del giorno.
Per la risposta, la parola all'Assessore Borrello.
Borrello (SA) -
Questa interrogazione è la logica
conseguenza di quanto lei mi aveva annunciato, cioè un'attività di
controllo in maniera continuativa su quanto avevo preso come
impegno rispetto alla sua precedente iniziativa all'interno del
Consiglio regionale; di conseguenza, io le riassumo quanto già
detto nella precedente iniziativa - sono passati tre mesi penso
dall'altra iniziativa - e andando a integrare per le attività
svolte. Intanto, per quanto riguarda il suo primo punto, la sua
prima richiesta relativamente agli elementi che determinavano il
rallentamento delle pratiche, si tratta di un ragionamento che
avevamo anche condiviso con l'allora Assessore Aggravi. Com'è noto,
fino ad agosto 2018, sono sempre stati rispettati i tempi previsti
dalle procedure per l'ammissione al beneficio - non è l'erogazione,
ma l'ammissione a beneficio - e per la trasmissione a Finaosta del
finanziamento, pur di fronte a un considerevole aumento del carico
di lavoro. Entrerò poi nel merito del carico di lavoro rispetto
alla bontà dell'iniziativa prodotta. Da allora c'è stato un
allungamento dei tempi per l'ammissione al beneficio per questioni
legate alle coperture finanziarie, problematica ben nota, anche
questa legata alla bontà dell'iniziativa, poi darò dei numeri.
All'epoca avevamo fatto delle valutazioni di carattere
politico-finanziario: se era opportuno continuare a ricevere
domande, pur consapevoli di una diluzione dei tempi, oppure
smettere di ricevere le domande. Abbiamo ritenuto opportuno, visto
che l'orizzonte temporale per l'applicazione della DGR del 2017 è
il 31 dicembre del 2019, di continuare a produrre la possibilità
per i cittadini di accedere a questo servizio, pur consapevoli
della difficoltà nel dare risposte nei tempi immediati. C'è una
diluizione dei tempi legata a una non totale copertura rispetto
alle tantissime domande che si sono prodotte.
Per quanto riguarda il secondo punto: "
quali iniziative sono
state poste in atto in merito al personale impiegato...
",
intanto partiamo dal presupposto che prima della modifica del
novembre 2017 le domande erano più o meno - vado a memoria -
100-150 all'anno. Adesso con questa iniziativa - che ricordo è
propedeutica al rilancio del settore dell'edilizia in un contesto
del privato, quindi la possibilità per il cittadino, con un aumento
dei mutui da 100.000 a 180.000, con una rivisitazione dei tassi, di
poter accedere a questa possibilità che l'Amministrazione regionale
dà - si è passati dalle 100-150 domande a quasi 600-700 domande,
questo vuol dire quindi che l'obiettivo di dare una scossa al
mercato immobiliare in un contesto privato è stato raggiunto. Ma
questo cosa comporta? Comporta sicuramente un aumento dei carichi
di lavoro. Io quindi approfitto, come avevo fatto l'altra volta,
per ringraziare tutto lo
staff
dell'Ufficio mutui, perché
sono sottoposti a un carico di lavoro notevole. Cosa avevamo fatto
a seguito della... abbiamo fatto una riunione per capire se c'erano
delle problematiche, insieme alla Dirigenza, per capire come andare
a ottimizzare il lavoro rispetto a questa mole supplementare di
iniziative che sono state prodotte.
Un'ulteriore cosa che devo aggiungere in questo momento è che la
settimana prossima il personale tecnico parteciperà a un corso di
formazione che si è reso necessario per i tecnici regionali e anche
per quelli di Finaosta per rivedere il processo di formazione delle
perizie estimative. Se ricorda, anche all'epoca le avevo detto che
c'era un procedimento di mutata normativa di riferimento. Questo
rappresenta il primo passo per una verifica e, se necessario, una
riorganizzazione del processo amministrativo seguito. Nel frattempo
è già stato avviato l'aggiornamento del sistema informativo di
redazione delle perizie, che sarà aggiornato alle nuove
disposizioni e che comporterà degli interventi differenti di
caricamento dati. Si sta quindi valutando in modo approfondito come
andare a rimodulare il procedimento amministrativo - quello che lei
giustamente dice ha un minimo di ritardo legato alla quantità di
domande e alla mancanza della totale copertura dei fondi necessari
- ai fini della sua organizzazione, per renderlo maggiormente
efficiente in virtù delle intervenute modifiche procedurali e
normative. Entro un po' più nel tecnico. Questo aspetto delle
modifiche delle perizie estimative ci dà la possibilità di rivedere
in totalità la procedura di inserimento dati. Potrebbe quindi
essere un elemento da sfruttare per cercare di migliorare l'aspetto
di valutazione del procedimento amministrativo per quanto riguarda
la ricezione delle domande, l'inserimento dei dati, la valutazione
delle perizie estimative, la trasmissione delle domande a Finaosta
per l'erogazione del mutuo.
Terzo quesito: "
come si attesta l'attuale previsione di
evasione delle pratiche...
". Mi permetto di fare una
valutazione, un aggiornamento rispetto ai dati che le avevo
prodotto nella scorsa iniziativa. Non divido per anni, dopo
ragionerò per anni, ragiono in termini di numeri complessivi con la
nuova procedura. I numeri complessivi con la nuova procedura,
quindi
post
novembre 2017, sono circa 850 domande, ad oggi
sono state finanziate circa 400 domande. Tenendo conto che i
rientri sono semestrali, quindi a luglio arriveranno circa 14
milioni di euro, provvederemo al finanziamento di altre 100-150
domande, dipende dall'entità del mutuo, se 100-120-180.
Successivamente ci sarà una valutazione che è già inserita
all'interno del DEFR. Se vi ricordate, c'è la destinazione del DEFR
di una parte degli utili derivati dalle partecipate da destinare ai
fondi di rotazione. Stiamo facendo una valutazione con l'Assessore
competente e con la Giunta, una volta avuto un quadro definitivo
degli utili, per andare a dare risposta e a dare contezza rispetto
a quanto definito nel DEFR, quindi, oltre ai rientri di luglio dei
14 milioni, stiamo valutando ulteriori disponibilità dei fondi così
come definito nel DEFR. Di conseguenza, con questi due passaggi,
luglio e la variazione di bilancio, ci attestiamo sui 12-16 mesi
per quanto riguarda i tempi di erogazione del mutuo. Penso di aver
dato risposta. Le riconosco coerenza, mi aveva detto che avrebbe
controllato la mia attività. Ho posto in essere le attività svolte
fino ad oggi.
Presidente -
Per la replica, la parola al Vicepresidente
Distort.
Distort (LEGA VDA) -
Effettivamente ci eravamo fatti
entrambi delle promesse. Lei nella risposta alla mia interpellanza
ai primi di febbraio e io per quanto riguarda quest'azione di
monitoraggio. Nella sua risposta di febbraio lei mi ha detto: "le
disponibilità finanziarie - sintetizzo ovviamente, vado proprio al
nocciolo del discorso - ad oggi non ci sono per coprire la totalità
delle domande, abbiamo coperto circa la metà delle domande
prodotte", quindi è un dato che percepisco anche adesso. Su 800
400, quindi parliamo del 50%. C'è l'impegno già definito
all'interno del Documento economico-finanziario regionale di andare
ad aumentare i fondi di rotazione per dare risposta a queste
domande e c'è una consapevolezza rispetto all'aumento del carico
del lavoro. Io voglio mantenere la mia promessa. Non mi metto
adesso a metterla in croce, anche perché sarebbe abbastanza
semplice, sarebbe un po' come sparare sull'ambulanza, perché lei si
trova in una situazione con le spalle al muro, perché chiaramente è
in una situazione di difficoltà... ma il mio obiettivo va al di là
di quello. Questo è un discorso politico che è ovvio che in
quest'aula c'è ed è ovvio che io, come Consigliere di minoranza, le
dica: Assessore, bisogna fare estremamente di più, ma l'obiettivo è
qualcosa che è al di sopra di me e di lei: è l'obiettivo di una
società, è una società. Se lei ed io andiamo in un ristorante
occupato per lo più da persone tra 25 e 55 anni, quindi il
target
è tra i 25 e i 55 anni, e chiediamo silenzio e
diciamo: "scusate, si alzi in piedi chi lavora nell'ambito,
nell'indotto del settore dell'edilizia", ci sarebbe almeno un 30%
delle persone presenti che si alzerebbe in piedi, perché sappiamo
benissimo che tale settore nel nostro tessuto sociale è un elemento
cardine, quindi estremamente diffuso sul territorio ed è in crisi.
Questo vuol dire un malessere sociale impegnativissimo per noi
amministratori. Non la invidio, come Assessore, tant'è che in quel
caso in cui si alzerebbe un terzo delle persone, io mi permetterei
di indicare lei dicendo: "è lui l'Assessore, non io", quindi
sarebbero un po' problemi suoi. Comunque, tolta questa battuta per
stemperare, ma nello stesso tempo per continuare a mantenere
attenta l'attenzione... il discorso è questo: i lavori pubblici
come entità, come quantità di lavori pubblici affidati, lei lo sa
meglio di me, sono nettamente diminuiti. Chi è nel settore
dell'edilizia privata... ma l'edilizia privata non ha le spalle
coperte da risorse, da bilanci, sono i privati che hanno come unica
possibilità quella di poter attingere a un finanziamento regionale.
Io le dico - e lo prenda come
assist
, fortunatamente mi
rivolgo a lei ma guardo nella direzione dell'intera Giunta, c'è il
suo collega Assessore alle finanze - di farsi dare tutti i soldi
possibili, perché questa è una missione importantissima. Noi
dobbiamo dare questa risposta che è fondamentale, vuol dire
rimettere in moto l'intero tessuto sociale della Valle d'Aosta. So
che lei non può replicare, per questo io leggo il suo sguardo e
ritengo che in esso ci sia un impegno. Allora, io so che tre
mesi... parlavamo dei primi di febbraio, oggi siamo a fine maggio,
sono un po' più di tre mesi, ma so che tre mesi per la pubblica
amministrazione sono come il giorno di ieri che è passato. Io
quindi mi prendo un ulteriore impegno, come lei se lo sta
prendendo, se lo è preso dalle parole che mi ha dato, anche se
comunque è un impegno condizionato da tanta difficoltà, io le dico:
osi, Assessore, perché questa è una battaglia estremamente
importante, al di là delle etichette politiche, lei deve vivere il
suo ruolo fino alla fine. Osi e creda profondamente in questa
battaglia. Il personale dell'ufficio è un personale che conosco
anch'io personalmente. Li ho definiti degli eroi. Ribadisco, sono
un ottimo personale. Fanno corsi di formazione benissimo,
miglioreranno ancora le loro già buone capacità. In ogni caso -
sono in chiusura della mia considerazione - è assolutamente
importante che sia anche aumentato questo personale. Occorre quindi
aumentare i fondi e il personale. Lei mi potrebbe dire: "grazie
Distort di avermi messo in evidenza ciò che è lampante", però
effettivamente io non posso far altro che ribadire questo.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK