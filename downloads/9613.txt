Consiglio Regionale della Valle d'Aosta - Oggetto del Consiglio n. 693 del 25 settembre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 693 del 25 settembre 1989 - Resoconto
OGGETTO N. 693/IX - INCARICHI AFFIDATI ALLA DITTA CORDI NEL
SETTORE DEGLI SCAVI ARCHEOLOGICI. (Interrogazione con risposta
scritta)
PRESIDENTE:
Do lettura dell'interrogazione con risposta
scritta presentata dal Consigliere Mafrica ed iscritta al punto 6
dell'ordine del giorno.
INTERROGAZIONE CON RISPOSTA SCRITTA
RICORDATO che la ditta Cordi ha ottenuto l'assegnazione di
numerosi lavori, relativi a scavi archeologici, con la motivazione
che trattavasi di ditta specializzata di fiducia della Regione;
CONSTATATO che, nonostante l'interessamento dell'Ispettorato
regionale del Lavoro, le disposizioni del Presidente della Giunta
regionale, i richiami dell'Assessore al Turismo, le organizzazioni
sindacali del settore costruzioni continuano a lamentare
l'inosservanza delle normative relative all'iscrizione alla Cassa
Edile da parte dell'impresa suddetta;
il sottoscritto Consigliere regionale
INTERROGA
l'Assessore competente per conoscere:
1) l'elenco dei lavori ottenuti dalla ditta Cordi ed il relativo
compenso, a partire dal 1983;
2) le caratteristiche tecnico-organizzative (attrezzature
particolari, figure professionali, ecc.) in base alle quali la
ditta predetta ha ottenuto il riconoscimento di specializzazione
nel campo degli scavi archeologici;
3) se, qualora la ditta persistesse nel suo comportamento di
inosservanza delle clausole contrattuali, la Giunta si avvarrà
della possibilità, prevista dalla legge, di revoca dei contratti e
di esclusione da ulteriori aggiudicazioni.
PRESIDENTE:
All'interrogazione con risposta scritta testé
letta è stata data risposta con lettera n. 1472, pervenuta stamani,
e sarà trasmessa immediatamente al Consigliere Mafrica.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK