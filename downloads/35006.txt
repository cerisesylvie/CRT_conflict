Consiglio Regionale della Valle d'Aosta - Oggetto del Consiglio n. 2616 del 3 ottobre 2012 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ATTIVITÀ CULTURALI
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2616 del 3 ottobre 2012 - Resoconto
OGGETTO N. 2616/XIII - Interrogazione: "Possibilità di
delocalizzazione di importanti eventi culturali fuori dalla città
di Aosta".
Interrogazione
Appreso che alcuni importanti centri espositivi, come il
Saint-Bénin e il Museo archeologico regionale di Aosta, potrebbero
non ospitare delle Mostre nella stagione invernale
2012/2013;
Rilevata l'importanza delle mostre per la città di Aosta e
per la Regione tutta ai fini del turismo culturale e
dell'intrattenimento educativo;
Valutata con preoccupazione la possibile ricaduta negativa
sull'occupazione dei dipendenti della Società dei servizi
S.p.A.;
i sottoscritti Consiglieri regionali
Interrogano
l'Assessore competente per sapere se sia vera questa
prospettiva di delocalizzazione di importanti eventi culturali,
come le mostre, dalla Città di Aosta, con l'inevitabile drammatica
situazione del non rinnovo del contratto dei precari della Società
dei Servizi S.p.A..
F.to: Donzel - Carmela Fontana
Président
- La parole à l'Assesseur à l'éducation et à la
culture, Laurent Viérin.
Viérin L. (UV)
- Merci Mme la Présidente.
Per quanto riguarda il programma espositivo dell'anno 2012
dell'Assessorato, esso è stato approvato con delibera del 20
gennaio 2012, che ha riguardato la realizzazione complessiva di 14
mostre, tutte organizzate nelle sedi della città di Aosta, cioè
Museo archeologico, Centro Saint-Bénin, Chiesa San Lorenzo,
Espace
Porta Decumana, Sala Hôtel des Etats; tre esposizioni
a Parigi; tre al Forte di Bard in collaborazione con l'Associazione
Forte di Bard, una mostra al Castello di Ussel per un totale di
70.000 visitatori. Questo sta a sottolineare la nostra attenzione
per la programmazione culturale espositiva e il risvolto del
turismo culturale nel quale crediamo e che sta dando grandi
risultati, malgrado il momento che stiamo vivendo e malgrado anche
la razionalizzazione delle risorse, che nell'ultimo anno è stata
superiore al 50 percento per questo settore espositivo. Ci siamo
attrezzati quindi, chiaramente la questione della programmazione
culturale espositiva va aggiunta anche a tutta la programmazione
del Forte di Bard, che ha avuto ottimi risultati.
Questa programmazione del 2012 l'abbiamo rimodulata e ha seguito
una logica diversa rispetto al passato, puntando, oltre alle mostre
locali, su due grandi mostre di richiamo nazionale e internazionale
per la stagione estiva - vi dirò poi i dati - e per la stagione
invernale essa è stata modulata in modo diverso per un elemento di
novità nella nostra programmazione culturale: l'apertura con il
Presidente...con il quale inaugureremo a fine ottobre il Castello
Gamba a Châtillon. Questa è una realtà aspettata da anni e
punteremo per la stagione invernale sul lancio di questo sito, su
una novità che dobbiamo lanciare, pur mantenendo su Aosta una
programmazione culturale ed espositiva di alto livello, per
ripartire a marzo con la nuova programmazione incentrata su questa
filosofia di cui parlavo. Il Castello Gamba sarà una realtà molto
importante: nuova realtà museale dedicata all'arte moderna e
contemporanea, dedicata alla valorizzazione di tutto il patrimonio
culturale legato a questa filiera, fruizione pubblica e
valorizzazione dei beni culturali, quindi inserito nel sistema dei
beni culturali. È dunque una novità nel senso che è un bene
culturale che è anche sede espositiva. È un luogo di arte e di
cultura da visitare sia per l'apprendimento che per lo svago, è
dotato di una serie di servizi pensati per avvicinare le diverse
fasce di utenti, quindi famiglie, adulti, scuole, bambini e
giovani. Arte moderna e contemporanea, ma anche attività di
laboratorio, visite guidate, eventi ideati di volta in volta per
offrire l'occasione di scoperta e di apprendimento dell'arte. Le
attività culturali proposte all'interno di questo museo prevedono
anche l'attività espositiva, quindi ci sarà una grande mostra - la
presenteremo nelle prossime settimane -, che sarà la grande mostra
del periodo invernale.
Consapevoli della grande importanza delle mostre per la città di
Aosta e ai fini di questo turismo culturale non solo del quale
siamo convinti, ma che sta dando grandi risultati malgrado il
momento che stiamo vivendo...è un momento di risultati e fra i
pochi consumi in crescita in questo momento esistono là i consumi
in campo culturale.
La filosofia quindi è stata quella di inserire due grandi
mostre: Kandinsky e De Chirico e i risultati sono stati quelli di
raddoppiare le presenze per un totale di 70.000. Oltre a questo,
abbiamo rimodulato anche l'apertura come periodo, grazie ai
prestiti dilatati, per avere delle mostre che sono ancora aperte,
come quella di Kandinsky, quindi sono ancora dati parziali.
Per l'occupazione - che mi pare essere la questione di fondo
dell'interrogazione - ricordo che il contratto con la
"salvaprecari" che abbiamo approvato ha visto la permanenza
lavorativa per tutto l'anno di questi precari, qualcuno ha il
contratto fino al 31 dicembre, quindi sono modulati in base alle
richieste espositive. Questo ha funzionato, nel senso che abbiamo
garantito con tale servizio la possibilità non solo per i fissi, ma
anche per i precari di lavorare tutto l'anno. Ricordo che, oltre a
quella delibera di previsione delle mostre, abbiamo aggiunto questa
mostra estiva ad Ussel, che è in più e che ha visto l'impiego di
personale della S.p.A., a Châtillon e non ad Aosta, ma crediamo che
l'impiego sia impiego.
Per la stagione invernale si lancerà il Gamba, mantenendo ad
Aosta aperte le sedi, nel senso: per il Centro Saint-Bénin abbiamo
previsto una mostra su Italo Mus collegata al Gamba, ovvero
concettualmente ci sarà il collegamento fra Châtillon e Aosta,
quindi sarà aperta oltre alla parte espositiva relativa all'Automa
di Manzetti, che aprirà il 6 ottobre; per il Museo archeologico
esiste la collezione dell'archeologia.
Per quanto riguarda gli aspetti occupazionali, si sottolinea che
con l'apertura del Gamba da fine ottobre 2012 ci saranno ulteriori
assunzioni, cioè sei assistenti alle manifestazioni in più ed un
promotore culturale, quindi un profilo nuovo che era molto
importante, avendo anche professionalità linguistiche (inglese e
francese) e competenze con laurea in beni culturali, cioè una
professionalità che è una novità nel panorama della "salvaprecari",
d'intesa con l'Amministrazione, che dà una valenza diversa a questa
figura. Sono quindi sette professionalità in più che a partire da
ottobre saranno utilizzate e crediamo che in un momento di
difficoltà sia un elemento molto positivo.
La previsione del 2013 è quella di salvaguardare ciò che si sta
facendo, noi ribadiamo il nostro impegno sia per la programmazione,
promozione e diffusione della cultura con riferimento alla città di
Aosta che rimane il fulcro della programmazione espositiva,
lavorando con impegno anche all'insegna della sobrietà visto il
momento attuale. Come abbiamo fatto per il 2012, quindi cercheremo,
compatibilmente con le risorse finanziarie, di salvaguardare tutto
ciò che è l'indotto inteso non solo come eventi, ma come
prospettiva occupazionale di quella che è la cultura.
Compatibilmente con il momento finanziario che stiamo vivendo,
rivendichiamo questa prerogativa di aver salvaguardato una serie di
professionalità occupazionali e soprattutto questa nuova realtà,
che in controtendenza viene ad aumentare queste prospettive con
tali nuove figure che sono fondamentali. Oltre alle assistenti alle
manifestazioni integrate con delle parti linguistiche, ci sarà
questa professionalità nuova dell'operatore museale, che era
fondamentale per un luogo come quello che si va ad aprire, e la
filosofia è quella di lanciare almeno per due o tre mesi, per
ripartire poi ad inizio marzo con la nuova programmazione,
ristabilendo quell'equilibrio anche territoriale di cui si
parla.
Président -
La parole au Conseiller Donzel.
Donzel (PD)
- Grazie Assessore.
Preciso che con questa interrogazione non si voleva mettere in
discussione l'intera programmazione e soprattutto l'attività delle
mostre e del turismo culturale in generale, di cui apprezziamo lo
sforzo dell'Amministrazione e ci rendiamo conto di come in tempi
difficili questi eventi non siano facili da organizzare. Avevamo
però cercato di porre l'attenzione sulla città di Aosta, perché ci
sembra che Aosta capitale sia sempre più sbiadita, cioè lo dico da
valdostano che considera la Valle d'Aosta da Pont Saint-Martin a
Courmayeur con la stessa dignità, ma non sono stato io a dare
lustro a questo nome di Aosta capitale, che sta diventando un po'
provinciale rispetto a Châtillon che ospita grandi eventi sportivi
e adesso avrà - e me ne compiaccio - l'apertura di uno
straordinario museo, che contribuirà al prestigio dell'attività in
Valle, però Aosta rimane così marginale dal nostro punto di
vista.
L'altra questione delicata è che...apprezzo anche lo sforzo di
aver creato nuovi posti di lavoro e soprattutto quello di aver
riconosciuto delle professionalità; su questo senza dubbio non
posso che darvi merito di fare uno sforzo per premiare le
professionalità anche all'interno di questo contesto, però mi sarei
aspettata una maggiore chiarezza sui numeri, ho capito bene che
sono sette le figure che si aggiungono a Châtillon, considerata in
queste anche un'altra professionalità, ma non ho capito quanti sono
i posti in meno ad Aosta e qui mi rimane il dubbio. Lei ha detto
che rimangono aperti, ma non so se rimangono aperti con lo stesso
organico...
(interruzione dell'Assessore Laurent Viérin, fuori
microfono)
...è lo stesso organico. Allora se così fosse, sarebbe una cosa
esemplare; io mantengo qualche riserva sul fatto che ci sia lo
stesso organico e che abbiamo sette posti aggiuntivi. Sicuramente
ci sarà un calo da una parte e una compensazione dall'altra. In un
momento così difficile noi cerchiamo di tenere l'attenzione forte
su questo mondo del precariato, perché è evidente che si tratta di
persone che faticano ad arrivare alla fine del mese. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK