Consiglio Regionale della Valle d'Aosta - Oggetto del Consiglio n. 2030 del 6 giugno 2001 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TURISMO E INDUSTRIA ALBERGHIERA
Ricettività turistica
Precedente
Successivo
Resoconto integrale del dibattito dell'aula
Oggetto del Consiglio n. 2030 del 6 giugno 2001 - Resoconto
OGGETTO N. 2030/XI Eventuale abolizione dei vincoli
alberghieri di destinazione d’uso.
(Interrogazione)
Interrogazione Letto su di un organo di stampa che
l’Amministrazione intenderebbe, previo pagamento di
una modesta penale, abolire i vincoli alberghieri di destinazione
d’uso;
Creduto che tale ipotesi, se confermata, sarebbe di estrema
gravità, in quanto finirebbe col calpestare ogni principio di
legalità ed incentiverebbe le trasformazioni degli (utili) alberghi
in (inutili) seconde case, favorendo fenomeni speculativi;
Ritenuto necessario avere chiarimenti al riguardo;
il sottoscritto Consigliere regionale
Interroga
l’Assessore competente per sapere:
1) se sono fondate o meno le notizie circa la volontà di
abolizione dei vincoli alberghieri;
2) in caso affermativo, se si è tenuto conto delle gravi
conseguenze che una tale decisione provocherebbe al comparto
turistico e all’economia della Regione;
3) in caso negativo, per quali ragioni sono circolate notizie
circa l’abolizione di tali vincoli.
F.to: Curtaz
Président
La parole à l’Assesseur au
tourisme, aux sports, au commerce et aux transports, Lavoyer.
Lavoyer (SA)
Penso che la risposta a questa interrogazione
sia molto sintetica, spero che l’interrogante
apprezzi la sintesi perché normalmente
l’insoddisfazione viene sempre espressa sulla
lunghezza delle risposte.
"Se sono fondate o meno le notizie circa la volontà di
abolizione dei vincoli alberghieri"
; la risposta per quanto
riguarda l’Assessore e il Governo regionale è no,
quindi il secondo punto penso che non necessiti di risposta perché
è legato a una risposta affermativa al primo punto.
Quanto al terzo quesito francamente, Consigliere Curtaz,
"In
caso negativo, per quali ragioni sono circolate notizie circa
l’abolizione di tali vincoli"
, non è che posso
controllare chiacchiere o illazioni.
Invece vorrei cogliere l’occasione per
sottolineare un aspetto all’interrogante che è
quello del contenuto dell’articolo di legge che la
Giunta ha approvato e che sarà a breve trasmesso alla commissione
consiliare competente.
In questo articolo di legge, proprio riferito alla problematica
dei vincoli, posso affermare che viene mantenuta la situazione
attuale, quindi relativa a quanto già esiste nel precedente testo
della n. 33, tanto per intenderci, ma non solo; il Governo
regionale ha introdotto un meccanismo molto più coerente con quelli
che sono stati gli sviluppi sia di tipo urbanistico che di tipo
edilizio legato allo sviluppo generale edilizio della Valle
d’Aosta dopo il 1983 e mi riferisco in particolare
alle modificate norme urbanistiche che hanno caratterizzato in
questi ultimi anni i nostri piani regolatori.
Faccio un esempio: lo sviluppo di molte aree edificabili legate
al PUT, la problematica degli equilibri funzionali che sono stati
introdotti nei vari piani regolatori, quindi equilibri funzionali
che hanno fatto sì che alcune costruzioni di strutture alberghiere
fossero poi legate ad un potenziale sviluppo di seconde case.
Dirò di più. Visto che molte strutture alberghiere hanno
ottenuto delle deroghe oltre che a finanziamenti regionali o
addirittura sono state realizzate in aree che sono state
specificatamente previste nel piano regolatore come aree destinate
a strutture ricettive, esaminata tutta questa problematica noi
abbiamo mantenuto i vincoli legati alla durata del mutuo, ma
abbiamo introdotto una norma, e la commissione consiliare la potrà
esaminare ed eventualmente rafforzare, in virtù della quale non
solo permane il vincolo del mutuo ma, quando tale vincolo decade,
permangono tutti i vincoli urbanistici, quindi il vincolo
urbanistico originario che ha permesso la realizzazione di quella
struttura e solo grazie a quella destinazione del piano regolatore
- quindi non era una zona C, omogenea, generica, quindi potevi fare
la seconda casa, la villa, il condominio o
l’albergo, ma dove hai potuto fare
l’albergo perché il piano regolatore prevedeva in
quella zona la sola possibilità di fare l’albergo -,
anche se decade il vincolo del mutuo a livello regionale la norma
viene legata anche ai vincoli urbanistici.
Con questo chiarimento penso che il Consigliere Curtaz debba
dare atto che da parte della Giunta non c’è nessuna
volontà di modificare questo, ma abbiamo anche cercato di
rafforzarlo e poi in commissione al limite potranno essere
suggerite altre possibilità di affinamento di questo vincolo che
secondo noi permane come caposaldo per quanto è contenuto nella
premessa dell'interrogazione.
Président
La parole au Conseiller Curtaz.
Curtaz (PVA-cU) Prendo atto della risposta
dell’Assessore Lavoyer e prendo atto con
soddisfazione circa il merito della risposta.
Credo che, se sono circolate queste voci e se sono state
pubblicate, sia perché c’era un qualcosa di vero; la
mia versione, che ovviamente l’Assessore Lavoyer è
libero di smentire, è quella che una sua proposta in questo senso
sia stata stoppata dalla Giunta. Ripeto, di questo me ne compiaccio
anche perché oggi con le sue dichiarazioni
l’Assessore ha?
(interruzione dell’Assessore Lavoyer, fuori
microfono)
Président
? Sì, al termine
dell’intervento.
Curtaz (PVA-cU)
? adesso non si può più dire niente che
c’è sempre il "fatto personale".
Ho già premesso io che questa è un'ipotesi che
l’Assessore può smentire. Prendo atto che smentirà
la cosa.
Circolavano queste voci da tempo tant’è che mi
sono permesso di fare un'interrogazione proprio perché se ne
parlava.
Quando poi sono state pubblicate da un organo di stampa, mi sono
convinto della necessità di assumere un'iniziativa.
Ripeto: sul merito bene, sul perché siano circolate queste voci
l’Assessore un po' laconicamente ha detto che lui
non poteva ovviamente controllare tutto. Mi consenta, Assessore,
visto che questa notizia è apparsa sull’organo
dell’ADAVA, in quel caso a controllare qualcosa ci
avete provato, ma non ci siete riusciti.
Président
La parole à l’Assesseur au
tourisme, aux sports, au commerce et aux transports, Lavoyer, pour
fait personnel.
Lavoyer (SA)
La scorrettezza del Consigliere Curtaz mi
deve per forza far prendere la parola perché o il Consigliere
Curtaz assiste alle riunioni di Giunta oppure non lo so quali
possano essere le voci perché io in Giunta assolutamente non ho
presentato una proposta diversa da quella che è stata illustrata in
questo momento.
Il Consigliere Curtaz deve però anche sapere che nella
predisposizione di questo testo di legge c’era un
gruppo di lavoro, può darsi che all’interno di quel
gruppo ci fossero posizioni diversificate, ma
all’interno del Governo regionale non
c’è stata nessuna discussione su questo argomento,
anzi la linea del Governo regionale è stata quella di verificare e
di rendere più attuale il vincolo per la destinazione futura,
quindi pregherei il Consigliere Curtaz di essere serio.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK