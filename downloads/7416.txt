Consiglio Regionale della Valle d'Aosta - Oggetto del Consiglio n. 1919 del 7 aprile 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1919 del 7 aprile 1986 - Resoconto
OGGETTO N. 1919/VIII - NOTIZIE DI COMUNICAZIONI GIUDIZIARIE
NEI CONFRONTI DI ESPONENTI DELLA GIUNTA REGIONALE E DEL PRESIDENTE
DELL'UNITÀ SANITARIA LOCALE. - (Interrogazione)
PRESIDENTE
: Do lettura dell'interrogazione in oggetto
presentata dal Consigliere Viberti:
INTERROGAZIONE
VISTI vari articoli comparsi su
"La
Stampa"
relativi
a
polemiche nel settore della Sanità;
RICORDATO il dibattito tenutosi nel Consiglio regionale del
19 e 20 marzo u.s. in ordine alla citazione della Procura della
Corte dei Conti;
PREOCCUPATO per le numerose voci diffuse circa il probabile
invio di comunicazioni giudiziarie al Presidente della Giunta e al
Presidente dell'Unità Sanitaria Locale;
AL FINE di avere notizie certe che smen
tiscano o
comunque facciano chiarezza in tema di coinvolgimento in
procedimenti giudiziari da parte di Pubblici Amministratori,
si
INTERROGA
il Presidente della Giunta regionale per conoscere se
esistono realmente comunicazioni giudiziarie o altro a suo carico,
nonchè di altri esponenti della Giunta o del Presidente dell'Unità
Sanitaria Locale.
PRESIDENTE
: Ha chiesto la parola il Presidente della
Giunta, Rollandin; ne ha facoltà.
ROLLANDIN (U.V.):
J'ai lu moi aussi les articles parus
sur la presse et je dois dire que malheureusement je n'ai jamais eu
la possibilité de m'exprimer à ce sujet, car le journaliste qui
avait écrit ces articles n'a jamais cru qu'il était nécessaire que
je m'exprime à ce sujet.
Je dois en même temps, pour ce qui est de la requête de M.
Viberti, préoccupé pour les "numerose voci diffuse circa il
probabile invio di comunicazioni giudiziarie", étant donné qu'il y
a eu une dénonciation de la part de M. Guarda, concerné par le
concours, et que certains documents avaient été saisis à
l'Assessorat compétent, j'avais demandé et obtenu une rencontre
avec le Procureur de la République auquel j'ai exposé les
faits.
Voilà ce qui s'est passé jusqu'à present: je n'ai donc jamais eu
de communication judiciaire, jusqu'à présent, sauf cette rencontre
où j'ai demandé d'être entendu. Pour ce qui est de savoir si le
Président de l'U.S.L. a eu à ce sujet des communications
judiciaires, même si je ne serais pas tenu de répondre, vu que
c'est une question personnelle, je dois dire qu'il m'a répondu
négativement.
PRESIDENTE
: Ha chiesto la parola il Consigliere Viberti;
ne ha facoltà.
VIBERTI (N.S.):
Sono stato sollecitato a presentare
questa interrogazione dalle notizie apparse sugli organi di
informazione, però avevo anche presente la discussione relativa ad
alcune mozioni discusse nel precedente Consiglio. Io ritengo che il
Consiglio abbia il diritto di conoscere le comunicazioni
giudiziarie che sono relative all'esercizio delle funzioni. Se
malauguratamente il Presidente della Giunta investe una persona che
viene poi ricoverata con una prognosi superiore ai 90 giorni e,
quindi, d'ufficio viene aperto un procedimento ed egli riceve una
comunicazione giudiziaria, credo che né il sottoscritto, né il
Consiglio e neppure nessun altro ritenga necessario, da un punto di
vista squisitamente politico, avere informazioni in merito
all'accaduto. Da un punto di vista umano potremo magari esprimere
la nostra solidarietà ed il nostro dispiacere.
Però nel normale svolgimento delle funzioni di amministratore io
credo che debba essere data massima informazione su eventuali
comunicazioni giudiziarie, o su altri atti inviati dalla
magistratura al Presidente della Giunta, agli Assessori o ad altre
persone che ricoprono incarichi che nella pubblica amministrazione
non sono ricoperti per concorso, in quanto dipendenti, ma per
delega elettiva in quanto amministratori. Altrimenti si può
verificare appunto quello che ha lamentato il Presidente della
Giunta, e cioè che i giornalisti possono permettersi di fornire
informazioni a loro discrezione, tagliuzzandole o adattandole a
quello che in quel preciso momento sembra loro il modo migliore di
"fare notizia" e non di "dare notizia", come, a mio avviso,
dovrebbe essere il compito del giornalista.
Che cosa può impedire che si verifichi questo modo scorretto di
dare le informazioni? L'espressione della verità. Tutti dobbiamo
ammettere che dire la verità è l'unico modo per mettere a tacere le
faziosità ed è per questo che io ho presentato la mia
interrogazione. Ripeto che, se non si tratta di problemi personali,
qualsiasi pubblico amministratore dovrebbe fornire al Consiglio e
all'opinione pubblica sufficienti informazioni relative alla
vicenda, aggiungendo ovviamente tutte le spiegazioni che ritenga
più opportune.
Pertanto io ringrazio il Presidente della Giunta e mi auguro che
non ci siano comunicazioni giudiziarie pendenti, perchè
l'interrogazione si muoveva nel senso di ottenere informazioni non
solo relative alla questione Sanità, ma anche a tutta la gestione
della pubblica amministrazione e quindi anche a vicende legate allo
"affaire Casinò", tanto per fare un preciso esempio; e penso anche
alla questione della caccia e all'Assessore competente che potrebbe
essere stato accusato di qualche eventuale omissione di atti
d'ufficio.
Naturalmente io sto facendo solo un esempio, senza alcun
riferimento particolare a niente di cui io sia a conoscenza. Si
tratta solo di un esempio esplicativo relativo alla mia
interrogazione e me ne servo perché il suo contenuto è di scarsa
rilevanza rispetto alla questione giudiziaria ed inoltre perché so
che l'Assessore Perrin è ancora in grado di accettare un esempio
che lo riguarda, senza recepirlo come un'accusa di carattere
personale. Ripeto quindi che io mi auguro che non ci sia nessuna
comunicazione giudiziaria e che si possa dire chiaramente che, da
questo punto di vista, per il momento non ci sono delle novità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK