Consiglio Regionale della Valle d'Aosta - Oggetto del Consiglio n. 1189 del 14 marzo 1985 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1189 del 14 marzo 1985 - Resoconto
OGGETTO N. 1189/VIII - RAPPORTI INTERCORRENTI FRA
L'AMMINISTRAZIONE REGIONALE E I PARLAMENTARI VALDOSTANI.
(Interpellanza).
PRESIDENTE
: Do lettura dell'interpellanza presentata dai
Consiglieri Torrione, Breuvé e Pascale:
INTERPELLANZA.
I rapporti intercorrenti fra l'Amministrazione regionale e i
Parlamentari valdostani sembrano più improntati ad una fortuita
episodicità che non ad un legame di stretta ed operante
collaborazione.
Per quanto più specificatamente riguarda poi il Consiglio
regionale l'assenza totale di contatti, escludendo ovviamente
quelli a titolo strettamente personale, tende a privare il massimo
consesso della Valle di un importante canale di informazione ed
anche di supporto, specie nei casi in cui la soluzione di
determinati problemi necessita di interventi a livello
parlamentare.
Ovviamente una situazione del genere comporta inoltre un
conseguente appiattimento del ruolo dei due rappresentanti della
comunità valdostana in seno al Parlamento italiano.
Tutto ciò premesso, i sottoscritti Consiglieri regionali del
Partito Socialista Italiano
INTERPELLANO
il Presidente della Giunta regionale per conoscere se non
ritiene opportuno di considerare la necessità di
"istituzionalizzare" una sorta di incontro periodico con i
Parlamentari valdostani ed i rappresentanti del Consiglio regionale
allo scopo di conseguire non solo l'obiettivo di uno scambio
continuo di notizie, di indicazioni e di reciproci suggerimenti sui
maggiori problemi interessanti la collettività valdostana, ma anche
per esaltare la funzione dei Parlamentari stessi quale elemento
insostituibile di collegamento fra le istanze regionali e quelle
nazionali.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Questa interpellanza, che abbiamo
dovuto rivolgere al Presidente della Giunta regionale perché il
regolamento non ci consentiva di rivolgerci al Presidente del
Consiglio, investe l'Amministrazione nel suo complesso perché
abbiamo constatato anche ultimamente, per quanto riguarda un
episodio che ha avuto risonanza in questa sede (il cosiddetto piano
FIO) che i rapporti che intercorrono con due Parlamentari
rappresentanti della Valle d'Aosta - e qui apro una brevissima
parentesi, che sono poi Parlamentari di tutta la Valle d'Aosta per
il sistema con cui li eleggiamo e non appartengono ad una
particolare parte politica - sono dei rapporti che per quanto mi
concerne, visto che sono in quest'aula da quasi due anni, sono
praticamente inesistenti.
Tranne rari incontri in quest'aula (perché so che il regolamento
consente ai nostri due rappresentanti in seno al Parlamento di
assistere alle nostre sedute) per il resto non no mai avuto
l'opportunità di scambiare qualche idea con loro su un problema che
riguardava la collettività valdostana. Forse è una carenza del
regolamento, però il tranciare quell'unico cordone ombelicale che
esiste fra questo Consiglio e le istituzioni nazionali mi sembra
poco opportuno; bisognerebbe trovare un correttivo (anche se noi lo
abbiamo virgolettato nel senso di adoperare la parola
istituzionalizzare) però capisco che questo vorrebbe dire inserirlo
in un regolamento, e visto che il nuovo regolamento del Consiglio è
di là da venire, sarebbe opportuno trovare una forma che consenta
ai Parlamentari di informare il Consiglio su quelli che sono i
maggiori problemi riguardanti la nostra Regione in sede
nazionale.
Dico questo perché ho avuto modo di cogliere alcune cose che non
suonano come elemento di prestigio per questo consesso; ho saputo,
leggendo una rivista specializzata che il nostro Parlamentare aveva
presentato una legge sul Parco Nazionale del Gran Paradiso, quando
l'apposita Commissione presieduta dal Consigliere Tonino da mesi
lavora sull'argomento. Questo sta a significare che la mano destra
non sa cosa fa la sinistra e questo tipo di coordinamento credo ci
voglia per evitare che si assumano dei comportamenti
contraddittori.
Lo stesso Senatore Cossutta, Presidente della Commissione
parlamentare per le questioni regionali, che l'altro giorno a Roma
abbiamo avuto il piacere di incontrare in una riunione ufficiale,
si è posto il problema di un maggior collegamento fra i Consigli
regionali e le istituzioni nazionali: in questo quadro si inserisce
il senso ed il significato di questa nostra interpellanza.
Ritengo che si debba tener conto di questa esigenza, che può
essere utile per la soluzione di alcuni problemi per quanto
riguarda la nostra Regione, e può servire soprattutto a non
svilire, rendendolo un fatto puramente rappresentativo, la presenza
dei nostre due Parlamentari, indipendentemente dalla loro
collocazione in sede nazionale, perché se non hanno il conforto
rappresentato da un parere del Consiglio regionale per la soluzione
di certi problemi, si ricava l'impressione che agiscano a titolo
personale.
Questo collegamento a mio avviso va ristabilito, per mezzo della
Conferenza dei Capigruppo o con qualche altro organismo creato ad
hoc, però ritengo che sia nell'interesse della nostra popolazione e
di questo consesso specificatamente, ristabilire un rapporto di
maggior colleganza con i Parlamentari valdostani.
PRESIDENTE
: Ha chiesto di parlare il Presidente della
Giunta, ne ha facoltà.
ROLLANDIN - (U.V.):
Je crois que la disponibilité de la
part des représentants de la Région Autonome de la Vallée d'Aoste à
avoir des rencontres à n'importe quel niveau est totale.
Pour ce qui est du Gouvernement, très souvent on a la
possibilité d'arranger des rencontres sur les différents thèmes qui
sont à l'attention du Gouvernement et ensuite du Conseil régional.
A ce propos je dois dire que par exemple les questions rappelées
par M. Torrione avaient eu l'appui et la participation des
représentants régionaux au niveau parlementaire. En effet soit sur
le plan FIO soit sur le parc il
y
a eu une attention
particulière, et même la présentation du projet de loi est en ligne
avec la disponibilité et les projets qui aux différents niveaux ont
été présentés dans l'Assemblée régionale.
Quand même je présenterai cette requête aux Parlementaires pour
qu'ils puissent, au moment de la discussion de certains thèmes dans
les Commissions, participer aux travaux. Je ne crois pas qu'il soit
nécessaire institutionnaliser ces rencontres, car très souvent il
arrive qu'au jour fixé pour la rencontre vont manquer les questions
à discuter.
Je partage l'avis qu'on doit penser à des liens très étroits
entre l'Assemblée régionale et les représentants parlementaires
afin qu'il puissent connaître l'avis du Conseil régional, de façon
à mieux appuyer les requêtes avancées par l'Administration
régionale au gouvernement central.
PRESIDENTE
: Ha chiesto di parlare il Consigliere
Torrione, ne ha facoltà.
TORRIONE - (P.S.I.):
Ringrazio il Presidente della
Giunta, mi dichiaro soddisfatto della sua risposta, in effetti ha
centrato quelle che erano le nostre richieste.
A noi interessava un impegno per riannodare questo tipo di
rapporto che manca fra il Consiglio regionale ed i Parlamentari. Mi
rendo conto che è diverso il rapporto che ha il Presidente della
Giunta con il Parlamentare, a noi interessava il discorso
consiliare.
Sotto questo aspetto lo ringrazio dell'impegno che ha assunto e
mi auguro di poter presto incontrare in via ufficiale i nostri due
Parlamentari.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK