Consiglio Regionale della Valle d'Aosta - Oggetto del Consiglio n. 2564 del 1° ottobre 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2564 del 1° ottobre 1991 - Resoconto
OGGETTO N. 2564/IX Approvazione di ordine del giorno relativo
al disegno di legge: "Aggiornamento dei limiti di spesa di
competenza della Giunta regionale in materia di concessione di
contributi facoltativi e straordinari e di lavori
pubblici".
Presidente
Avevamo interrotto i nostri lavori alla
chiusura della discussione generale; c'erano le dichiarazioni di
voto sull'ordine del giorno presentato dalle forze di
opposizione.
Ha chiesto di parlare il Consigliere Andrione, ne ha
facoltà.
Andrione (UV)
Très brièvement pour déclarer notre
voix favorable en défense de la démocratie.
Presidente
Ha chiesto di parlare il Consigliere
Bich, ne ha facoltà.
Bich (Ind)
Dichiaro anch'io il mio voto favorevole
all'ordine del giorno, d'altronde concordato, anche per dare un
colpo di spugna su una situazione penosissima che si è creata nel
precedente Consiglio, dove sono stati violati secondo me i diritti
oggettivi di ciascun Consigliere.
Presidente
Mi sembra che il Presidente della
Giunta, nel corso della discussione generale, avesse richiesto la
votazione per capi, intendendo proporre questa soluzione proprio un
voto differenziato sull'ordine del giorno.
Ha chiesto di parlare il Consigliere Riccarand, ne ha
facoltà.
Riccarand (VA)
Nel ribadire il voto favorevole
all'ordine del giorno presentato dai Consiglieri di minoranza,
voglio cogliere l'occasione per ribadire una situazione di disagio
che esprimo con forza, rispetto alla mancanza di certezza e di
chiarezza nel modo in cui viene condotto questo Consiglio regionale
e nel fatto che non sono venute meno, dopo quel provocatorio
comunicato-stampa diffuso dai capigruppo della maggioranza, una
serie di affermazioni, dichiarazioni, comportamenti, che di fatto
non vanno sicuramente nel senso di consentire un ordinato
svolgimento dei lavori e un dibattito sereno e proficuo all'interno
di questo Consiglio.
Venerdì pomeriggio ho partecipato ai lavori del congresso
generale della CGIL ed in quella occasione un Capogruppo di un
Gruppo di maggioranza, in particolare il Consigliere Milanesio,
segretario regionale del PSI, ha usato la tribuna del congresso
della CGIL per rovesciare sui gruppi della minoranza del Consiglio
accuse di ostruzionismo dette in modo molto chiaro: la minoranza
non consente al Consiglio regionale di fare il suo lavoro, fa
ostruzionismo, in due giorni abbiamo potuto approvare solo otto
deliberazioni. Questo è stato il tenore dei dati che sono stati
molto correttamente forniti all'esterno e in una sede anche
importante come era quella della sede del congresso della CGIL.
Quindi prendo atto che c'è un atteggiamento calunnioso, che non
viene meno, che continua; sono anche preoccupato per i lavori di
questo Consiglio perché non ho capito cosa il Presidente del
Consiglio vuole fare; non ho neanche capito se il Presidente del
Consiglio ha una sua posizione autonoma, o è semplicemente la
cinghia di trasmissione, il portatore della volontà della
maggioranza.
Perché la riunione del Consiglio è terminata venerdì alle una
con una confusa riunione dei Capigruppo, che comunque aveva
concluso dicendo: riprendiamo martedì pomeriggio con l'ordine del
giorno normale, poi completiamo la discussione successivamente sul
punto 47 e poi andiamo avanti sui punti che erano rimasti in
discussione. Io stesso avevo detto che forse il punto 47 poteva
essere finito visto che era stato lasciato a metà e il Presidente
della Giunta aveva dichiarato che a suo avviso si doveva prima fare
l'ordine del giorno della seduta dell'1 e 2 ottobre e poi
riprendere con gli oggetti non discussi.
Adesso vedo che la situazione è rovesciata e non mi è stata data
nessuna garanzia, nessuna affermazione chiara da parte del
Presidente del Consiglio che possa farmi capire che l'ordine del
giorno comprende adesso la conclusione del punto 47 e poi l'inizio
e la prosecuzione con l'ordine del giorno dell'1 e del 2. Questo
non è stato detto e io vorrei che ci fosse una parola chiara in
questo senso.
Ripeto, qui c'è un modo di comportarsi che non consente a questo
Consiglio di fare ordinatamente e in modo sereno un confronto di
posizioni, ma c'è un tentativo di prevaricare sulla minoranza,
quindi a maggior ragione voto a favore di questo ordine del giorno
ed esprimo un giudizio negativo sul disegno di legge n. 286.
Presidente
Ha chiesto di parlare il Consigliere
Rollandin, ne ha facoltà.
Rollandin (UV)
Le vote favorable à l'ordre du jour
a été pendant ces deux journées justifié, et je crois que l'aspect
plus offensif de ce communiqué était justement celui de vouloir
présenter à l'extérieur le fait que toutes les forces politiques
ont pu s'exprimer pendant les différentes séances sur des projets
de loi et de juger d'une façon sérieuse les différentes
propositions administratives qui ont été présentées, comme s'il
s'agissait d'une tentative pour faire perdre du temps. On a soutenu
qu'il n'y avait pas de disponibilité de suivre le débat sur les
grands thèmes et que, au contraire, on voulait uniquement se lier à
des petits aspects secondaires de l'activité du Conseil.
Je crois que les faits sont là pour démontrer le contraire et
l'ordre du jour a un sens pas seulement pour la dernière partie, là
où on dit: "Invitano tutti i Consiglieri, indipendentemente dalla
loro collocazione, ad esercitare pienamente le funzioni loro
attribuite", mais surtout a un sens dans les considérations qui ont
été faites. Les exemples qui ont été présentés pour éclaircir la
position des différentes forces, témoignent d'une attitude qui est
différente, qui a été toujours constructive de la part des forces
de la minorité.
On a perdu une demi-journée pour justifier un rapport qui
pouvait être dans les mots et dans les faits bien différent. On a
le regret, dans ce cas oui, d'avoir perdu du temps pour redevenir à
un rapport qui devait être naturel: le fait même de pouvoir
s'exprimer dans ce Conseil doit rentrer dans une méthode d'exalter
l'autonomie de notre Région.
Presidente
Pongo in votazione le premesse
dell'ordine del giorno, di cui do lettura:
Ordine del giorno Considerato che il disegno di legge n.286,
proposto dalla Giunta regionale, che prevede l'aumento dei limiti
di spesa della Giunta regionale in materia di concessione di
contributi facoltativi e straordinari e di lavori pubblici
testimonia la volonlà dell'attuale maggioranza di limitare il
controllo da parte del Consiglio regionale e, nel contempo, di
dilatare la politica clientelare in vista delle prossime scadenze
elettorali;
Rilevato che tale comportamento è in palese contraddizione con
la pretesa volontà, dichiarata e enfatizzata dall'attuale
maggioranza, di esaltare il ruolo del Consiglio e la trasparenza
amministrativa;
Rilevato altresì che la recente provocatoria dichiarazione
rilasciata alla stampa conferma una volontà tesa a mortificare il
dibattito consiliare e a sminuire la funzione democratica
dell'opposizione;
Condannano con forza tali scelte ed atteggiamenti volti a
stravolgere le regole del necessario confronto fra forze politiche
nel maldestro tentativo di nascondere le insufficienze politiche ed
amministrative di una eterogenea maggioranza che trova nella
lottizzazione del potere l'esclusiva ragione del suo essere;
Sottolineano il ruolo positivo svolto dalle forze di opposizione
sia garantendo il regolare funzionamento del Consiglio e dei suoi
organi, sia apportando modifiche migliorative alle iniziative della
maggioranza e sottoponendo all'esame del Consiglio progetti e
iniziative che hanno efficacemente contribuito alla soluzione dei
problemi della Valle;
Esito della votazione
Presenti: 33
Votanti: 33
Favorevoli: 15
Contrari: 18
Il Consiglio non approva
Presidente
Pongo in votazione il deliberato
dell'ordine del giorno, di cui do lettura:
Deliberazione invitano
tutti i Consiglieri, indipendentemente dalla loro collocazione,
a esercitare pienamente e con il massimo impegno le funzioni loro
attribuite nell'interesse della comunità valdostana, avendo come
unico limite il rispetto dello Statuto e del Regolamento del
Consiglio.
Esito della votazione
Presenti, votanti e favorevoli: 33
Il Consiglio approva all'unanimità
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK