Consiglio Regionale della Valle d'Aosta - Oggetto del Consiglio n. 1783 del 12 settembre 2022 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1783 del 12 settembre 2022 - Resoconto
OGGETTO N. 1783/XVI - Parere in merito allo scioglimento del
Consiglio comunale di Saint-Oyen, ai sensi dell'articolo 43, comma
2, dello Statuto speciale per la Valle d'Aosta e dell'articolo 70,
comma 1, della legge regionale 7 dicembre 1998, n. 54.
Bertin (Presidente) -
Alla presenza di 34 consiglieri,
possiamo iniziare i lavori di questo Consiglio straordinario. Punto
n. 1 all'ordine del giorno.
Per l'illustrazione, la parola al Presidente della Regione.
Lavevaz (UV) -
Chi di voi era presente sul finire della
passata legislatura si ricorderà dell'ultimo atto, che è stato
proprio un atto simile a questo. Eravamo ad agosto del 2020, con lo
scioglimento del Consiglio comunale di Courmayeur.
Come sapete, il Consiglio comunale di Saint-Oyen, che è composto
dal sindaco, dal vicesindaco e da otto consiglieri, ha avuto le
dimissioni di cinque suoi componenti. Sono dimissioni che non sono
surrogabili, in quanto non ci sono nella lista dei candidati non
eletti; come sapete, c'era una lista unica a Saint-Oyen e non ci
sono dei candidati non eletti nella lista. Quindi, queste cinque
dimissioni costituiscono il presupposto per lo scioglimento del
consiglio comunale stesso, ai sensi dell'articolo 70 della legge
regionale n. 54 del 1998, perché non è più assicurato il normale
funzionamento dell'ente, degli organi e dei servizi del Comune
stesso.
La procedura per lo scioglimento del Consiglio è stabilita in
maniera chiara dall'articolo 70 della legge regionale n. 54 del
1998 e prevede, in sintesi, che il Consiglio comunale sia sciolto
con la delibera della Giunta regionale, sentito il Consiglio
regionale; questo è previsto, peraltro, dall'articolo 3 comma 2 del
nostro Statuto speciale. Poi, con successivo decreto del Presidente
della Regione, successivo allo scioglimento, si procede alla nomina
di un commissario che esercita tutte le funzioni che gli sono
conferite con questo provvedimento: il commissario svolge la
funzione di sindaco e del consiglio comunale; quindi, ha in sé le
funzioni di tutti gli organi del Comune.
Nel caso specifico, l'iter ha avuto inizio il 24 agosto scorso,
con la formale comunicazione alla Presidenza della Regione da parte
del Sindaco e del Segretario comunale delle intervenute dimissioni
di cui parlavamo prima. La Giunta regionale con proprio atto, nello
specifico la delibera n. 993 del 29 agosto 2022, ha concordato di
richiedere al Consiglio regionale - è il motivo per il quale siamo
qui oggi - di esprimere il proprio parere sullo scioglimento del
Consiglio comunale di Saint-Oyen.
Successivamente al parere che sarà espresso oggi da questo
Consiglio regionale, la Giunta regionale si potrà riunire già in
giornata per deliberare lo scioglimento del Consiglio comunale di
Saint-Oyen. Successivamente si potrà provvedere, con appositi
decreti,
in primis
a nominare il commissario, sempre ai
sensi dell'articolo 70 della legge regionale n. 54 del 1998; nello
specifico il comma 3 definisce i poteri che gli sono conferiti,
quelli che dicevo prima. E poi a convocare i comizi elettorali nei
termini stabiliti dagli articoli 20 comma 2 e 21 comma 1 della
legge regionale n. 4 del 1995 che, come sapete, dispone in materia
di elezioni comunali.
L'urgenza è legata soprattutto al fatto che riteniamo opportuno
che queste elezioni siano svolte in concomitanza con quelle già
fissate per il Comune di Valsavarenche che, con decreto n. 814 del
1° giugno 2022, sono state fissate per il 13 novembre 2022. Quindi,
con questi passaggi di oggi e la delibera di Giunta oggi, riusciamo
a fare un nuovo decreto nei termini previsti per decretare le
elezioni di Saint-Oyen nella data del 13 novembre, insieme alle
elezioni di Valsavarenche.
Presidente -
Il punto è stato illustrato. Non vedo
richieste di intervento. Possiamo mettere in votazione il parere.
Votazione aperta.
Esito della votazione:
Presenti, votanti e favorevoli: 33
Il Consiglio approva all'unanimità.
Il Consiglio regionale esprime parere favorevole sullo
scioglimento del Consiglio comunale di Saint-Oyen, ai sensi
dell'articolo 43 comma 2 dello Statuto e della legge regionale n.
54 del 1998.
Con questa votazione per l'espressione del parere, il Consiglio
regionale ha finito i suoi lavori.
---
La sessione termina alle ore 9:09.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK