Consiglio Regionale della Valle d'Aosta - Oggetto del Consiglio n. 1782 del 2 febbraio 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ISTRUZIONE PUBBLICA
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1782 del 2 febbraio 2016 - Resoconto
OGGETTO N. 1782/XIV - Interpellanza: "Riorganizzazione della
scuola secondaria di primo grado".
Rosset (Presidente) -
Per l'illustrazione, chiede la
parola la Consigliera Certan, ne ha facoltà.
Certan (ALPE) -
Grazie Presidente.
Quest'interpellanza, come tutte le altre, è stata presentata 10
giorni fa, ho visto che venerdì la Giunta regionale ha deliberato
una prima bozza di un adeguamento della legge n. 107, quindi io
l'ho cercata fino a cinque minuti fa, ma, come avviene sempre per
noi Consiglieri di minoranza, fino a domani non avremo accesso al
testo, quindi io ho letto il titolo. Chiedo scusa se dirò cose che
magari voi nella delibera avete già scritto, i giornalisti l'hanno
anche magari già ricevuta, noi non abbiamo ancora potuto vederla e
fino a domani mattina non avremo diritto di vederla. Chiedo scusa
quindi sin d'ora se dirò cose che voi avete già deliberato. Il
dibattito sulla Buona scuola è sicuramente un dibattito molto
à
la une
e dal mese di dicembre si ripercorrono queste notizie
riguardo...
(interruzione del Presidente della Regione, fuori
microfono)
...noi riceviamo, Signor Presidente Rollandin, il venerdì
l'elenco di tutte le delibere con il titolo delle delibere, il
numero, la data e quale dirigente l'ha firmata, dopodiché fino al
mercoledì noi non abbiamo accesso al testo della delibera...
(nuova interruzione del Presidente della Regione, fuori
microfono)
...ah, lei lo trova normale questo...
(nuova interruzione del Presidente della Regione, fuori
microfono)
...non c'è niente di anormale, benissimo. Nell'anormale poteva
esserci che, siccome io l'interpellanza l'ho fatta 10 giorni fa e
voi probabilmente venerdì scorso avete presentato nel progetto di
legge delle cose che potrebbero chiarire in qualche modo alcune di
queste risposte riguardo a quest'interpellanza, chiedevo scusa se
andavo già a dire cose che sono per voi già superate, però
specifico, così anche i cittadini sanno che questo è il modo di
lavorare che da sempre continuiamo a denunciare, però è il modo in
cui noi Consiglieri di minoranza dobbiamo operare, perché voi
decidete di mettere fuori i titoli il venerdì, dare probabilmente i
testi o le bozze, o non so che cosa ai giornalisti che generalmente
scrivono gli articoli, perché, quando hanno accesso, giustamente
fanno bene a scriverli e noi non possiamo accedere a nulla fino al
mercoledì successivo, quindi cinque giorni dopo. Credo che oggi
anche il Consigliere Gerandin avesse già parlato di questo. Chiusa
la parentesi, lei sorride e mi fa piacere che la faccia ridere
questo.
Dicevo che la Buona scuola è sicuramente uno degli argomenti che
viene trattato più assiduamente in questo periodo a livello
nazionale da parte del Ministero dell'istruzione.
Quest'interpellanza è centrata più sulla scuola secondaria, ma noi
abbiamo presentato anche una richiesta riguardo al ciclo integrato
di cui si sente molto parlare a livello nazionale fra zero e sei
anni, cioè l'integrazione del periodo dell'asilo-nido e della
scuola dell'infanzia. Vorremmo avere rassicurazioni riguardo a
quanto firmato dal Ministro Giannini, che è venuto a luglio in
Valle d'Aosta e ha firmato una specie di convenzione con
l'Assessore in cui uno dei punti era proprio quello della
salvaguardia dell'organizzazione della scuola dell'infanzia in
Valle d'Aosta. Vorremmo avere da lei, Assessore, chiarezza su
questo per capire se si perseguirà questo tipo di impianto, cioè
0-3 anni asilo-nido e poi 3-6 anni scuola dell'infanzia, oppure se
alla fine ci saranno degli aggiustamenti. Questa domanda è lecita
per noi, perché comunque c'è stata tutta una serie di movimenti,
anche qualche mese fa riguardo proprio alla riorganizzazione della
prima infanzia e degli asili-nido, quindi chiediamo se si
continuerà con l'impianto che avevamo, oppure ci si adeguerà alla
proposta del Ministro Giannini, che pare essere intenzionato a
perseguire su tutto il territorio nazionale questo tipo di impianto
e di ciclo integrato 0-6 anni.
In subordine abbiamo fatto altre due richieste. Considerato che
queste prime notizie sono trapelate nel mese di novembre, ma poi
soprattutto nel mese di dicembre, è in corso la riorganizzazione
anche del sistema della scuola che chiamo media per capirci, ma è
la scuola secondaria di primo grado, e sono in corso, così come lo
erano per gli altri organi, delle considerazioni di revisione,
des
désadaptations
. Abbiamo sempre detto che siamo
sicuramente anche favorevoli ad una revisione, ad un adeguamento,
ad una risistemazione, ma ci è parso un po' strano che questa
riorganizzazione, proprio anche per la natura della riforma n. 107
della Buona scuola e proprio per i principi che venivano ribaditi
nella stessa, portasse alla soppressione o alla contrazione -
chiamiamola come vogliamo - di cattedre, di posti di lavoro nella
scuola media; fra le altre cose molte di queste cattedre sono
quelle riguardanti l'informatizzazione, l'informatica, la
tecnologia, alcune di educazione all'arte musicale, all'educazione
motoria. Da un punto di vista didattico e pedagogico - sempre che a
noi interessi ancora il punto di vista didattico e pedagogico,
perché a volte mi chiedo se non sia un aspetto ormai non più solo
secondario, ma anche terziario nella scuola -, la riforma della
Buona scuola chiede espressamente di potenziare le attività di
queste discipline e lo chiede attraverso dei principi chiari.
L'educazione all'arte, alla musica, alla motricità e all'educazione
motoria sono fondamentali per uno sviluppo equilibrato degli
studenti. L'abbiamo letto sotto forme diverse, in tutte le salse
che erano proprio il perno, il
pivot
sulle quali questa
riforma si imperniava proprio per il bene degli studenti. Mi sembra
che qui in Valle d'Aosta non si sia tenuto conto di quest'aspetto;
mi chiedo sempre se c'è una coordinazione fra quello che si dice e
si vorrebbe e poi quello che in effetti si fa e a cui si dà
gambe.
L'Assessore in un recente articolo apparso su un settimanale
valdostano agli inizi dell'anno dice che la Buona scuola è proprio
un'occasione per ripensare i programmi. Se poi però ripensare i
programmi vuol dire ridurre ore di insegnamento per quelle
discipline che invece la Buona scuola chiede di favorire, io mi
chiedo se non ci sia una schizofrenia ormai diffusa, per la quale
non ci rendiamo neanche più conto di essere schizofrenici, perché
diciamo una cosa e poi agiamo in un altro modo. Mi chiedo, per
esempio, sul plurilinguismo...pare che tutte le ore di sostegno, di
compresenza nella scuola media di quei progetti che comunque
venivano fatti...poi nel bene e nel male perché dobbiamo sempre un
po' togliere gli estremi, ci saranno posti dove hanno funzionato di
più e luoghi dove hanno funzionato di meno, certo è che se non c'è
questa consapevolezza della necessità di avere tempo a disposizione
per queste discipline, sarà difficile che vengano valorizzate.
Termino Presidente. Lei parla di plurilinguismo,
informatizzazione, alternanza scuola/lavoro, sulla quale ormai
confido nell'Assessore Donzel, perché l'alternanza scuola/lavoro
credo la conosca bene, quindi confido che sia lui il motore e che
sia lui a portarla avanti, perché per ora non abbiamo visto ancora
nulla, ampliamento organico funzionale, progetti per una scuola 2.0
e poi però vediamo la soppressione degli orari e delle cattedre per
quanto riguarda queste discipline e soprattutto per quanto riguarda
la scuola media, che è già l'anello delicato della nostra scuola.
Ho terminato, ho portato via alcuni minuti, che non utilizzerò poi
nella replica.
Presidente -
La parola all'Assessore Rini.
Rini (UV) -
Merci Monsieur le Président.
Je viendrai tout de suite aux réponses et puis je ferai quelques
considérations plutôt de caractère politique à vos considérations,
collègue.
Pour ce qui est de la petite enfance, je rappellerais à la
Conseillère Certan que l'article 3 du Protocole d'ententes signé le
25 juillet dernier par la Région et par le Ministère de
l'éducation, de l'université et de la recherche précise, en effet,
que, dans le cadre de son système régional d'instruction, la Région
maintient et valorise les spécificités et les unicités du modèle
pédagogique de ses écoles maternelles, modèle qui permet
l'alphabétisation bilingue précoce des enfants. Ce point était
contenu ici dans ce document que vous pourriez, peut-être,
considérer un document plutôt politique, mais il a été repris par
la disposition d'application, "la norma di attuazione", qui a été
quand même votée dans cette salle, au sein du Conseil régional et
qui sera publiée d'ici peu, donc je crois qu'ici il y a déjà la
réponse à ce qui sera de l'application du système pour l'école
maternelle à niveau national.
Pour ce qui est de la deuxième question, en ce qui concerne, en
effet, ce point, nous précisons que, contrairement à l'État, la
Région n'a jamais fixé des limites maximales pour les organigrammes
du personnel enseignant, mais qu'elle les a modifiés chaque année
compte tenu de la variation de la population scolaire et qu'elle a
adopté depuis longtemps des critères et des paramètres de
définition des organigrammes différents de ceux de l'État, qui
tiennent compte, naturellement, des particularités, ainsi que des
besoins du système scolaire régional et ils visent surtout à
l'amélioration et au développement de l'offre de la formation. En
outre, alors que dans les écoles du premier cycle d'instruction,
les organigrammes sont déjà structurés de façon à permettre
l'enrichissement de l'offre formative, dans l'école secondaire de
second degré il est, en effet, nécessaire - et le demande le monde
de l'école - d'augmenter le nombre des postes pour suivre le
développement de ladite offre de formation. En effet, puisque la
plupart des postes a été réduite à 18 heures hebdomadaires, soit
les 20 modules, chaque enseignant ne dispose que de deux modules
pour les activités autres que l'enseignement en classe. En
revanche, pour l'école secondaire du premier degré, la
réorganisation est due au fait que la modalité de construction des
postes actuels nous a laissé un peu de marge pour pouvoir de mettre
en œuvre une action de rationalisation que nous
permet, donc, de développer l'organigramme de l'école secondaire de
second degré tout en maintenant une bonne offre de formation, offre
dans tous les cas plus riche que celle de l'État, liée à
l'application de la loi n° 107: "la Bonne école".
Enfin, votre troisième question, la réorganisation de l'école
secondaire de premier degré commencera à partir de l'année scolaire
2017-2018 et pas à compter de l'année 2016-2017, même si elle aura
bien une incidence sur la définition du nombre des postes offerts
au concours prévu à court terme, on en a parlé ce matin en occasion
d'une autre interpellation. En effet, cette réorganisation, qui
déterminera une diminution du nombre des titularisations par
rapport au nombre prévu par les critères actuellement en vigueur,
comportera, par conséquence, c'est naturel - on l'a déjà rappelé ce
matin -, une réduction des postes à partir de l'année scolaire
2017-2018. Il est évident que les postes devant être supprimés du
fait des nouvelles modalités de définition du nombre des
titularisations ne pourront pas être offerts au concours. En outre
sachez que, lors de la réunion de vendredi dernier - vous l'avez
rappelé -, le Gouvernement a approuvé cette délibération, et j'en
tournerai après dans mes considérations finales. Je vous informe
ainsi qu'à l'issue d'une réunion préliminaire qui s'est tenue le 4
décembre dernier les organisations syndicales scolaires régionales
ont obtenu toutes informations précises quant aux mesures de
réorganisation devant être approuvées et adoptées.
Vorrei concludere con qualche brevissima considerazione su
quanto è stato detto, anche perché la collega mi offre
l'opportunità di fare un po' di chiarezza su questo tema, che
ovviamente è un tema non solo
à la une
, ma che ci sta
particolarmente a cuore. Lei ha citato questa delibera, che è stata
approvata venerdì, la delibera altro non è che una cornice per i
prossimi passi, che saranno quelli definitivi e importanti proprio
nel solco del riuscire a tracciare un testo di legge che vada a
disciplinare e a creare l'idea di buona scuola valdostana. Questa
delibera esplicita né più, né meno tutti quei concetti che più di
una volta in diverse occasioni - e ringrazio qui il collega
Restano, il Presidente di V Commissione, per avermene dato
l'opportunità - vi ho illustrato in V Commissione. Abbiamo quindi
fatto un riassunto, dove siamo partiti dai punti fermi, quindi
dalla norma di attuazione, che, come dicevo prima, dovrà essere
pubblicata a brevissimo, e che quindi contiene questi capisaldi,
dalla scuola dell'infanzia per andare avanti, dalla formazione a
quello che è il nostro sistema scolastico che vuole mettere al
centro la nostra specifica territorialità. Se da un lato diciamo
che la Buona scuola entrerà in vigore nell'anno scolastico
2017-2018, non dobbiamo dimenticare che diverse previsioni,
soprattutto quelle che vanno nell'ottica di tutelare la nostra
classe insegnante, sono già state applicate: penso al
bonus
della formazione, penso al concetto di formazione in generale, al
concetto di valutazione, al percorso IeFP presentato congiuntamente
al collega Donzel, quindi credo che non sia nemmeno particolarmente
corretto non parlare di alternanza scuola/lavoro. Credo che stiamo
portando avanti dei progetti anche con il sostegno di fondi europei
negli ultimi anni, ricordo anche il lavoro fatto con l'allora
collega Marquis, credo che vadano esattamente invece in questa
direzione.
Al di là di questo, non si può parlare di soppressione di
cattedre: stiamo parlando di riorganizzazione. Noi abbiamo voluto
ragionare - e questa è una richiesta che ci è stata fatta, tra
l'altro, anche da voi - in un'ottica complessiva in merito alla
scuola valdostana. Abbiamo fatto questo ragionamento quindi proprio
per andare a rivedere gli adattamenti, quindi non ragionare per
reparti stagni, ma fare un ragionamento di prospettiva globale e
quindi congiuntamente tra i vari gradi di istituzione scolastica.
Da questo è nata l'osservazione logica di un
deficit
importante tra la scuola secondaria di primo grado e la scuola
secondaria di secondo grado. La riorganizzazione ci permetterà
finalmente di equilibrare questi due tipi di istruzione secondaria,
tra il primo e il secondo grado, andando a razionalizzare le
risorse, e questo è stato il primo passaggio.
Altra cosa ancora invece è il riferimento che lei faceva alle
cattedre di tecnologia. Io vorrei ricordarle che sul territorio
nazionale le ore dedicate all'insegnamento di tecnologia sono due,
in Valle d'Aosta erano tre. Più volte anche voi ci avete
sollecitato di analizzare puntualmente i
test
che facciamo
di valutazione e che riusciamo a portare avanti nelle scuole: penso
in particolare alle prove Invalsi, dove si denota un deficit
importante nelle materie di matematica e scienze dei nostri
ragazzi. Da qui nasce la necessità di riportare le ore di
insegnamento della tecnologia a due ore per innalzare e rafforzare
invece l'insegnamento della matematica e delle scienze aggiungendo
quel modulo orario a queste materie qua. Cosa che, come abbiamo
spiegato anche negli incontri che abbiamo avuto con i
rappresentanti degli insegnanti di tecnologia, non pregiudica la
volontà di insistere sull'apprendimento delle nuove
tecnologie...
(interruzione della Consigliera Certan, fuori
microfono)
...perché verranno portati avanti i progetti che già stanno
portando avanti e che continueranno ad essere portati avanti anche
nelle ore di compresenza. Credo quindi che abbiamo veramente
cercato di garantire la formazione.
Sul plurilinguismo io credo di non dover nemmeno entrare nel
merito. Abbiamo approvato sempre nell'ultima seduta un'altra
delibera che va a sostenere anche economicamente la parte di
formazione degli insegnanti, quindi stiamo facendo davvero dei
passi in avanti per quanto riguarda l'insegnamento della lingua
inglese. Sappiamo quanto fosse necessario rafforzare la
preparazione che sta a monte degli insegnanti per poter dare loro
la sicurezza di destreggiare una lingua poi nella classe, perché
ovviamente sappiamo - e lei lo sa meglio di me - che cosa questo
comporta, quindi credo che questi siano dei punti fermi.
Anche sull'insegnamento bilingue - lei sa quanto mi sta a cuore
personalmente quest'argomento - il fatto di riportare più ore
frontali in classe non vuol dire assolutamente pregiudicare tutti
quelli che sono i progetti, che sono già stati consolidati negli
anni e che verranno portati avanti con la solita serietà dal nostro
corpo docente valdostano. Grazie.
Presidente -
Per la replica chiede la parola la
Consigliera Certan, ne ha la facoltà.
Certan (ALPE) -
Assessore, se ero poco convinta prima,
ora proprio sono ancora meno convinta di quanto mi ha detto. Vado
veloce perché non vorrei portare via troppo tempo all'aula. È
chiarissimo, certo che
l'entente
era politica e abbiamo
citato pure noi quella che ha fatto con il Ministro Giannini, però
giustamente lei ha ricordato la norma di attuazione, la conosciamo
anche noi, l'abbiamo letta tante volte, è vero anche che non è che
l'educazione bilingue o il plurilinguismo nella scuola
dell'infanzia si fa solo se si mantiene il modulo tre-sei anni e
l'asilo-nido da zero a tre anni viaggia in un altro modo. Si
potrebbe benissimo fare anche in un ciclo integrato zero-sei anni:
ecco perché chiediamo espressamente se viene mantenuta la struttura
attuale o solo l'organizzazione attuale, è un po' diverso, comunque
ci ritorneremo sicuramente.
Sulle due ore per la scuola secondaria lei si è agitata molto.
Se la scuola valdostana e la scuola media aveva un'ora in più,
aveva delle mezz'ore in più di alcune di queste discipline, forse
poteva essere un
atout
da non buttare via e da non adeguare,
ad esempio, alla legge nazionale, invece su questo si vanno a
prendere le due ore nazionali e si va ad adeguare e lei mi dice che
queste ore vengono recuperate nella compresenza. Io capisco che
qualcuno le avrà preparato la risposta, ma si vede proprio che né
chi le ha preparato la risposta, né lei è mai entrata in una classe
e ha mai fatto compresenza nelle scuole. Se lo faccia spiegare dal
suo collega Donzel, che invece nelle classi e nelle scuole è andato
e sicuramente saprà spiegarle che alcune ore e alcuni momenti sono
fondamentali, ma non da inglobare in progetti tanto per poi potersi
riempire la bocca e non credo neanche che sia una questione di
equilibrare fra scuola media e scuola secondaria, sono fasce,
momenti completamente diversi, età diverse. Per la scuola media,
che forse è già anello un po' debole della scuola valdostana, non
va sicuramente fatto in questo momento un discorso di equilibrarla
con la scuola secondaria, ciò non vuol dire andare a penalizzare la
scuola secondaria di secondo grado, le scuole superiori.
Su quanto avete deliberato venerdì...lei ci ha parlato di una
cornice che inquadra, di cornici ormai la nostra Buona scuola ne ha
tantissime: ha la norma de l'entente, ha la norma di attuazione,
eccetera, speriamo solo che il quadro sia altrettanto bello. Ormai
abbiamo capito che è incorniciato benissimo, ha due o tre cornici,
quindi speriamo di vedere prima o poi il quadro e che nel 2017 sia
un quadro che non stoni con l'ambiente valdostano.
Si dà atto che dalle ore 18.13 riassume la presidenza il
Presidente Marco Viérin.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK