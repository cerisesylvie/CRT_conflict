Consiglio Regionale della Valle d'Aosta - Oggetto del Consiglio n. 204 del 23 ottobre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 204 del 23 ottobre 2013 - Resoconto
OGGETTO N. 204/XIV - Ordine dei lavori.
Presidente
- Ha chiesto la parola il collega
Viérin...per?
Viérin L. (UVP)
- Merci Madame la Présidente. Volevo
segnalare al Consiglio...
Presidente
- ...per che cosa? per mozione d'ordine?
Viérin L. (UVP) -
Sì, mozione d'ordine...volevo segnalare
al Consiglio, ai colleghi e anche alla Giunta il fatto che è
successo nella giornata di oggi, e che riguarda una discussione che
abbiamo avuto questa mattina in Consiglio.
Stamattina abbiamo parlato di Casinò in un
question time
,
Assessore Baccega, chiedendole se corrispondeva al vero il fatto di
nuove assunzioni alla casa da gioco; è stata data una spiegazione,
e noi abbiamo detto che lei si assumeva la responsabilità di ciò
che diceva, che avremmo verificato, perché avevamo informazioni
diverse. Nelle prime ore del pomeriggio il Casino de la Vallée ha
diramato un comunicato stampa dove smentisce chiaramente la
questione delle assunzioni, ma, al di là del fatto delle
comunicazioni che di fatto ammettono che sei dipendenti sono stati
collocati ai tavoli - però questo lo dice la casa da gioco - noi
l'avevamo posto proprio come un quesito, perché non solo
serpeggiava, ma era qualcosa che si sentiva dall'interno anche
dell'azienda. La questione grave che volevo sottoporre
all'attenzione dei colleghi...
Presidente
- Scusi, se è una mozione d'ordine, mi deve
chiedere...
Viérin L. (UVP)
- ...e, per questo, io chiederei una
sospensione. Vorrei confrontarmi con i Capigruppo nella Conferenza
dei Capigruppo, perché io ritengo...e finisco, scusatemi, Assessore
e Presidente, arrivo alla motivazione di questo intervento...io
ritengo e riteniamo grave, perché nell'ultima parte del comunicato
stampa la casa da gioco dice, e cito:
"a fronte della palese e
diffamante infondatezza delle accuse
- ci chiediamo quali
accuse, se in quest'aula si esprimono opinioni -
del Consigliere
Viérin, la società valuterà eventuali iniziative legali di
autotutela"
...chiaramente a spese dei contribuenti, cioè noi
tutti, perché il Casinò è di proprietà pubblica...
Quello che io ritengo gravissimo, Presidente, è che noi,
nell'espletamento del nostro mandato, che già è limitato da tutta
una serie di azioni che questa mattina abbiamo denunciato, e mi
riferisco all'articolo 116 che abbiamo appena riformato nella sua
formulazione, siamo attaccati e siamo minacciati di azioni legali
da una società partecipata regionale, perché noi qui ci occupiamo
dei problemi di questa stessa società, che è sotto la
responsabilità diretta dell'azionista di maggioranza e di
riferimento al 99 percento, che è l'Amministrazione regionale!
Allora, io, veramente, chiedo una sospensione, perché su questa
cosa voglio fare chiarezza, perché questo è chiaramente un caso di
intimidazione nei confronti del nostro ruolo di Consiglieri
regionali, e siamo noi che ci riserviamo di andare fino in fondo,
non solo di questa questione, di cui abbiamo dibattuto questa
mattina, ma anche di come vengono utilizzati i soldi pubblici.
I colleghi di Cinque Stelle questa mattina hanno citato già un
caso di una partecipata, per modo di dire, di un'associazione,
l'Associazione Forte di Bard, che ha già denunciato, attraverso
fondi chiaramente pubblici, per delle opinioni espresse in quel
caso fuori da quest'aula, i colleghi, e credo che questo caso, che
continua e che sta diventando probabilmente un modo per dirci che
dobbiamo stare bravi su certi argomenti...ebbè, noi lo rifiutiamo!
Quindi Presidente, ecco perché chiedo una sospensione e la
Conferenza dei Capigruppo. Grazie.
Presidente
- Ci sono altri su questa mozione d'ordine?
Così come prevede l'iter, uno a favore...o eventualmente altre
osservazioni. Qualcuno vuole intervenire? Collega Donzel.
Donzel (PD-SIN.VDA)
- Sì, intervengo a sostegno della
mozione d'ordine del collega, perché voglio avere contezza di
questa cosa, per cui una società pubblica minaccia di azione legale
un Consigliere regionale nell'esercizio delle sue funzioni.
Siccome è un'esperienza che ho vissuto, personalmente, e so
quanto sia difficile dire certe cose in aula, trovare il coraggio
di farlo come ha fatto il collega Viérin, e ritengo che sia un
fatto grave, che interessa tutti i Consiglieri regionali, voglio
leggere con calma questo comunicato, avere contezza di quello che
si richiede, ed eventualmente valutare che cosa si possa fare per
richiamare, invece, all'ordine dei dipendenti della Regione,
ricordar loro che sono al servizio dei cittadini valdostani, che
chi è qui è perché è eletto dal popolo e non perché nominato da
qualche politico in cambio di qualche favore!
Chi è qui esercita quindi il suo mandato fino in fondo e non può
essere intimidito da azioni legali o dichiarazioni tali, se non ci
sono i presupposti. Quando ci sono i presupposti si faccia l'azione
legale, ma si eviti questo continuo atteggiamento di minaccia, che
non serve ai lavori del Consiglio regionale.
Io sostengo pienamente la mozione d'ordine proposta dal
collega.
Presidente
- Se volete, possiamo accettare la proposta di
sospendere un attimo, ovviamente partendo semplicemente da un
chiarimento su quanto è accaduto, non sicuramente con
questo...certo. Assessore Baccega.
Baccega (SA)
- Grazie Presidente.
Certo non siamo noi a creare un clima di questo tipo...è da
quando è nato questo Consiglio regionale che ci sono state
insinuazioni, aggressioni verbali...insomma, l'ho detto nel primo
Consiglio: ho sottolineato un certo atteggiamento. Ora, c'è un
comunicato stampa, come altri comunicati stampa sono stati prodotti
all'interno di questi anni, ci sono i Twitter, ci sono le
fotografie che qualcuno fa in modo... - mentre siamo in commissione
- ...che non sono atteggiamenti corretti, che non condividiamo,
però c'è un comunicato stampa che ha fatto una società
partecipata...siamo d'accordo, sospendiamo, valutiamolo,
approfondiamolo! Però non creiamo tutto questo "can-can" ogni volta
che c'è qualcosa che vi pizzica un pochettino, abbiate pazienza!
Siamo ormai un po' lontani da questo atteggiamento politico che non
ci riguarda e non ci interessa.
Presidente
- Il Consiglio è sospeso per 10 minuti, per
Conferenza di Capigruppo.
Si dà atto che la seduta è sospesa dalle ore 16,31 alle ore
17,03.
Rini (Presidente)
- La Conferenza dei Capigruppo ha
quindi espresso la necessità di ribadire che il Consigliere
regionale deve essere sempre messo nella condizione di esercitare
in maniera libera il suo mandato, senza condizionamenti e
intimidazioni dall'esterno, così come sancito anche dall'articolo
24 dello Statuto regionale della Valle d'Aosta.
Per l'ultima precisazione sulla questione, la parola al collega
Viérin.
Viérin L. (UVP)
- Sì, solo per ringraziare, Presidente,
sia lei che la Conferenza dei Capigruppo, perché è stata una
discussione molto interessante e proficua, visto che si erano già
manifestati dei casi anche in passato, e che noi abbiamo
interpretato come una presa di posizione - al di là della smentita
- proprio nell'ultima frase, come un'intimidazione e che non tocca
tanto la mia persona e che sinceramente non mi turba, ma che
potrebbe, che avrebbe potuto condizionare in futuro i Consiglieri
regionali nell'espletamento del loro mandato. Quindi ringrazio e
ricordo che questa nota sarà trasmessa alla Casinò S.p.A., come
abbiamo concordato, e quindi credo che oggi, chiarendoci anche sui
toni e sui modi che, tra l'altro, sono stati molto garbati
nell'iniziativa in oggetto, credo che abbiamo ribadito una
necessità di essere liberi, liberi nell'espressione delle nostre
opinioni e delle nostre idee, che non ci faremo intimidire, né da
una società partecipata, né da nessun altro, soprattutto per
opinioni che sono espresse nell'espletamento del nostro mandato, e
soprattutto a spese dei contribuenti, come ho già avuto modo di
dire. Perché noi crediamo che gli uffici legali del Casinò, come di
altre partecipate, siano oggi impegnati in altre situazioni molto
più gravi, dovrebbero occuparsi veramente di risollevare la
situazione, che è grave, e non di diramare comunicati stampa dove
si minacciano di querela i Consiglieri regionali che hanno fatto il
loro lavoro.
Crediamo quindi che, senza andare a richiamare la legge che era
stata fatta ad hoc, proprio per ribadire l'insindacabilità del
Consigliere regionale nell'espressione delle proprie idee, oggi,
crediamo di averla ribadita, soprattutto mettendo in questa
legislatura, appunto, anche quello che sarà l'atteggiamento nei
nostri confronti. Grazie.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK