Consiglio Regionale della Valle d'Aosta - Oggetto del Consiglio n. 322 del 10 giugno 1982 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 322 del 10 giugno 1982 - Resoconto
OGGETTO N. 322/VII - RIAPPROVAZIONE CON MODIFICAZIONI DELLA
LEGGE REGIONALE CONCERNENTE: "ISTITUZIONE DEL RUOLO SPECIALE AD
ESAURIMENTO PER L'INQUADRAMENTO STRAORDINARIO DEL PERSONALE GIA'
INCARICATO DI PRESTAZIONI DI LAVORO IN QUALITA' DI ASSISTENTE.-
MODIFICAZIONE DELLA PIANTA ORGANICA DEL PERSONALE
DELL'AMMINISTRAZIONE REGIONALE.
PRESIDENTE
: Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Come sapete, il precedente disegno di
legge non è stato vistato dalla Commissione di Coordinamento;
quindi è stato rivisto e oggi viene ripresentato in questi termini.
L'art. 1 è rimasto invariato, all'art. 2 il Coordinamento aveva
detto come seconda annotazione, che l'ammissione nel ruolo generale
del personale svolgente attività di assistenza ai lavori è previsto
che avvenga senza concorso. La Commissione di Coordinamento ha
fatto questa osservazione perché nella precedente legge si diceva
che venivano inquadrati tutti al 4° livello; quindi nell'art. 2
specifichiamo che "sarà inquadrato nel ruolo speciale ad
esaurimento, previo concorso riservato per titoli ed esami, il
personale assunto dall'Assessorato dei Lavori Pubblici con compiti
di assistenza ai lavori". Faremo già il concorso per l'inserimento
al 4° livello, che si svolgerà - la giunta è delegata - a livello
di colloquio sia per l'esame di francese, sia per l'esame delle
materie tecniche, altrimenti rischiamo di slittare di un anno o un
anno e mezzo prima di fare i due concorsi di 4° e 5° livello.
Veniamo ora al punto principale dove la Commissione di
Coordinamento aveva detto che il disegno legislativo non appariva
in linea generale conforme alle esigenze del contenimento della
spesa pubblica, cosa che abbiamo contestato come Giunta al
Presidente del Coordinamento, ed anche a livello governativo,
perché questo non è assolutamente vero, in quanto tutti gli
assistenti con contratto edile guadagnano di più del dipendente
regionale. Di conseguenza dei 111 che erano, ne sono rimasti 108,
perché 3 si sono licenziati; tutti quelli che venivano inquadrati
nel 4° livello guadagnano molto meno che non con il contratto degli
edili, mentre quelli del 5° livello più o meno pareggiavano. Questa
è la ragione per la quale abbiamo fatto l'art. 3 in sostituzione,
dove si dice che "al personale inquadrato nel ruolo speciale
d'esaurimento vengono estese le norme concernenti lo stato
giuridico e il trattamento economico del personale di ruolo
dell'Amministrazione regionale".
Come viene inquadrato questo personale? La posizione economica
individuale viene determinata alla data di inquadramento, dal 90%
del trattamento economico complessivo lordo maturato sino alla data
odierna, cioè vengono inquadrati con il 90% del loro trattamento
economico, diminuito dell'importo rapportato ad un anno, della
differenza tra l'importo dell'indennità integrativa speciale
corrisposta alla stessa data ai dipendenti regionali di ruolo e
l'importo dell'indennità di contingenza, ed inoltre escluso
l'importo della 14^ mensilità, perché l'assistente ha la 14
mensilità, cosa che non ha il dipendente regionale. Questo è il
punto principale di modifica al precedente disegno di legge;
quindi, mentre prima si inquadravano al 4° livello, con 45 posti
per concorso al 5° livello, con lo stipendio del personale
regionale, per cui in definitiva ci rimettevano, anche se poi
veniva dato loro un premio una tantum secondo l'anzianità che
serviva a coprire le spese che loro avevano per il congiungimento
fra le due carriere, ora invece vengono inquadrati direttamente nel
ruolo del personale regionale con una diminuzione rispetto a quello
che era il guadagno al momento dell'inquadramento stesso.
PRESIDENTE
: Ha chiesto di parlare il Consigliere Cout, ne
ha facoltà.
COUT - (P.C.I.):
Volo per dire che voteremo questa legge
per gli stessi motivi per cui l'abbiamo votata l'altra volta. Già
allora avevamo fatto presente che questa è una sanatoria, alla
quale d'altronde anche noi avevamo chiesto che si arrivasse, e che
è stata tra l'altro concordata con i Sindacati. Vogliamo ribadire
ancora una volta che se c'erano errori, questi si erano verificati
prima, quando sono stati assunti questi assistenti attraverso delle
procedure criticabili, come lo stesso Assessore Borbey aveva detto.
Si tratta di un'eredità che veniva anche da prima; molte delle
questioni che vengono riprese in queste modifiche, sono determinate
dal fatto che a questi assistenti erano stati assegnati alla fine
dei lavori completamente diversi da quelli per cui erano stati
assunti.
L'importante è che con questa legge si metta un punto a questo
modo di assumere il personale; è per questa ragione che siamo
d'accordo a votare la legge con le modifiche proposte.
PRESIDENTE
: Ha chiesto di parlare l'Assessore ai Lavori
Pubblici Borbey, ne ha facoltà.
BORBEY - (D.C.):
Vorrei solo precisare ai Colleghi che
hanno fatto cenno che c'era la voce di recenti assunzioni, che nei
due mesi precedenti la prima volta che ho presentato questa legge
non è stato più assunto nessun assistente. Questo disegno di legge
infatti precisa che possono entrare di ruolo quelli che hanno
almeno un anno di anzianità, per cui è chiaro che nessuno è stato
assunto da un anno a questa parte.
PRESIDENTE
: Passiamo all'esame dell'articolato.
Do lettura dell'art. 1.
Art. 1
E' istituito un ruolo speciale ad esaurimento per
l'inquadramento straordinario di personale incaricato di
prestazioni di assistenza ai lavori appaltati dall'Amministrazione
regionale.
Il ruolo speciale ad esaurimento comprende 108 posti di
Coadiutore tecnico (4° livello ruolo del personale
tecnico).
PRESIDENTE
: Metto in votazione l'art. 1 testè letto.
ESITO DELLA VOTAZIONE
Presenti, votanti e favorevoli: 20
Il Consiglio approva all'unanimità
PRESIDENTE
: Do lettura dell'art. 2
Art. 2
Sarà inquadrato nel ruolo speciale ad esaurimento, previo
concorso riservato per titoli ed esami, il personale assunto
dall'Assessorato dei Lavori Pubblici con compiti di assistenza ai
lavori, in servizio, alla data di entrata in vigore della presente
legge, da almeno un anno, anche se attualmente adibito a mansioni
diverse, e che risulti in possesso dei requisiti prescritti dagli
articoli 75 e 78 della legge regionale 28.7.1956, n. 3, e
successive modificazioni, fatta eccezione per l'età massima e per
il titolo di studio per gli assistenti con più di quattro anni di
servizio.
PRESIDENTE:
Metto in approvazione l'art. 2 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE:
Do lettura dell'art. 3.
Art. 3
Al personale inquadrato nel ruolo speciale ad esaurimento sono
estese le norme concernenti lo stato giuridico ed il trattamento
economico del personale di ruolo dell'Amministrazione regionale di
cui alle leggi regionali 28.7.1956, n. 3, 10.11.1966, n. 13,
7.3.1973, n. 6, 15.5.1974, n. 14, 30.4. 1980, n. 18 e successive
modificazioni ed integrazioni.
La posizione economica individuale nel livello di inquadramento
è determinata, alla data dell'inquadramento stesso, dal 90% del
trattamento economico complessivo annuo lordo spettante alla stessa
data per stipendio contrattuale e aumenti periodici maturati,
diminuito dell'importo rapportato ad un anno della differenza tra
l'importo dell'indennità integrativa speciale corrisposta alla
stessa data ai dipendenti regionali di ruolo e l'importo
dell'indennità di contingenza corrisposta agli assistenti ed
escluso l'importo della 14a mensilità.
PRESIDENTE:
Metto in approvazione l'art. 3 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 4.
Art. 4
La posizione giuridica nel livello di inquadramento è quella
dell'aumento periodico o classe di progressione economica di cui
all'art. 3 della legge regionale 30.4.1980, n. 18, corrispondente o
immediatamente inferiore alla posizione economica individuale come
determinata all'articolo precedente, e del periodo espresso in mesi
già maturato per lo scatto biennale successivo.
Qualora il trattamento economico in godimento risulti superiore
a quello determinato in applicazione del comma precedente, la
differenza è conservata a titolo di assegno "ad personam"
riassorbibile con futuri aumenti retributivi, a qualsiasi titolo
corrisposti, fatta eccezione per gli aumenti derivanti
dall'aggiornamento periodico dell'indennità integrativa
speciale.
PRESIDENTE
: Metto in approvazione l'art. 4 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 5.
Art. 5
In sede di applicazione del precedente articolo 4, al personale
in possesso del diploma di scuola media superiore con anzianità
effettiva inferiore a quattro anni è attribuita la terza classe; al
personale non in possesso del predetto diploma la seconda
classe.
Per anzianità effettiva si intende la somma dei periodi di
anzianità riconosciuta utile ai fini economici nel precedente
contratto.
Restano fermi i normali tempi di maturazione dei successivi
aumenti periodici e classi di stipendio.
PRESIDENTE
: Metto in approvazione l'art. 5 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 6.
Art. 6
E' fatto assoluto divieto di assumere personale per l'assistenza
ai lavori appaltati dall'Amministrazione regionale, salvo nel caso
di sostituzione di personale assente per il quale sussiste il
diritto alla conservazione del posto.
Gli eventuali provvedimenti adottati in violazione del presente
articolo sono nulli di diritto, ferma restando la responsabilità di
chi li dispone.
PRESIDENTE
: Metto in approvazione l'art. 6 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 7.
Art. 7
Nelle tabelle organiche dei posti e del personale
dell'Amministrazione regionale nonché nelle tabelle di attuazione
della carriera economica di cui agli allegati A e C alla legge
regionale 9 febbraio 1978, n. 1, sono istituiti i seguenti nuovi
posti:
SEGRETERIA GENERALE
- un posto di Ragioniere (5° livello ruolo del personale di
ragioneria)
ASSESSORATO ALLE FINANZE
- due posti di Segretario (5° livello ruolo del personale
amministrativo)
ASSESSORATO DEI LAVORI PUBBLICI
- due posti di Segretario (5° livello ruolo del personale
amministrativo)
-
quaranta posti di Geometra (5° livello - ruolo del
personale tecnico)
PRESIDENTE:
Metto in approvazione l'art. 7 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 8.
Art. 8
In sede di prima applicazione della presente legge i posti di
nuova istituzione di cui all'articolato precedente saranno
conferiti mediante concorsi interni riservati ai dipendenti di
ruolo, ivi compresi quelli inquadrati nei ruoli speciali, in
possesso dei prescritti titoli di studio, nonché ai dipendenti
sprovvisti del titolo di studio richiesto, purché titolari almeno
da un quinquennio di posti di 4° livello o con un'anzianità di
servizio in qualità di assistente di oltre 5 anni.
PRESIDENTE
: Metto in approvazione l'art. 8 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 9.
Art. 9
L'onere derivante dall'applicazione della presente legge
previsto in lorde lire 850.000.000 per l'anno 1982 e in annue lorde
lire 1.970.000.000 a decorrere dall'1.1.1983 graverà sui capitoli
20900, 20950, 21000 del bilancio preventivo della Regione per
l'anno 1982 e sui corrispondenti capitoli dei bilanci preventivi
per gli anni successivi.
Al finanziamento dell'onere di cui al comma precedente si
provvede: per l'anno 1982 mediante riduzione per li
re
850.000.000 dello stanziamento del capitolo 23310 del bilancio
preventivo per l'esercizio 1982 che presenta la necessaria
disponibilità e che a decorrere dall'1.1.1983 è soppresso; per gli
anni 1983 e 1984 mediante utilizzo per £ 3.940.000.000 delle
disponibilità relative al Programma 1.2.- Personale regionale,
all'uopo integrato di pari importo con riduzione del programma
2.1.2.: Altri interventi, in relazione alla soppressione del
capitolo 23310.
A decorrere dal 1983 l'onere necessario sarà iscritto con
legge di approvazione dei relativi bilanci.
PRESIDENTE
: Metto in approvazione l'art. 9 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 10.
Art. 10
Al bilancio di previsione della Regione per l'esercizio 1982
sono apportate le seguenti variazioni:
PARTE SPESA
Variazione in diminuzione
Cap. 23310 "Spese per direzione e contabilizzazione di lavori
a carico della Regione"
£ 850.000.000
Variazioni in aumento
Cap. 20900 "Spese per il personale addetto ai servizi della
Regione - Stipendi, altri assegni fissi e contributi diversi a
carico dell'Ente"
£ 820.000.000
Cap. 20950 "Compensi al personale per lavoro
straordinario"
£ 22.000.000
Cap. 21000 "Indennità di trasferta e rimborso spese per
missioni"
£ 8.000.000
Totale in aumento £ 850.000.000
PRESIDENTE
: Metto in approvazione l'art. 10 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 11.
Art. 11
Al bilancio pluriennale della Regione per gli anni 1982/1984
sono apportate le seguenti variazioni:
PARTE SPESA
Variazione in diminuzione
2.1 Interventi a carattere generale 2.1.2. Altri
interventi
anno 1983 £ 1.970.000.000
anno 1984 £ 1.970.000.000
Totale in diminuzione £ 3.940.000.000
Variazione in aumento
1. Spese di funzionamento istituzionale 1.2. Personale
regionale
anno 1983 £ 1.970.000.000
anno 1984 £ 1.970.000.000
Totale in aumento £ 3.940.000.000
PRESIDENTE
: Metto in approvazione l'art. 11 testè
letto.
ESITO DELLA VOTAZIONE
Presenti, votanti e favorevoli: 21
Il Consiglio approva all'unanimità
PRESIDENTE
: Do lettura dell'art. 12.
Art. 12
La presente legge è dichiarata urgente ai sensi del terzo
comma dell'art. 31 dello Statuto Speciale ed entrerà in vigore il
giorno successivo a quello della sua pubblicazione sul Bollettino
Ufficiale della Regione.
E' fatto obbligo a chiunque spetti di osservarla e di farla
osservare come legge della Regione Autonoma Valle d'Aosta.
PRESIDENTE:
Metto in approvazione l'art. 12 testè
letto.
ESITO DELLA VOTAZIONE
Presenti: 21
Votanti: 21 Maggioranza:18 Favorevoli: 21
Il Consiglio approva all'unanimità
PRESIDENTE
: Metto in votazione la legge nel suo complesso
per scrutinio segreto.
VOTAZIONE PER SCRUTINIO SEGRETO
ESITO DELLA VOTAZIONE
Presenti: 23
Votanti: 23
Favorevoli: 21
Contrari: 2
Il Consiglio approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK