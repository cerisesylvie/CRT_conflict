Consiglio Regionale della Valle d'Aosta - Oggetto del Consiglio n. 774 del 4 luglio 2019 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
LAVORO
Politica del lavoro
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 774 del 4 luglio 2019 - Resoconto
OGGETTO N. 774/XV - Interpellanza: "Interventi per la
riorganizzazione ed il rilancio dei Centri per l'impiego".
Rini (Presidente) -
Punto 47 all'ordine del giorno. Per
l'illustrazione dell'interpellanza, la parola alla collega
Russo.
Russo (M5S) -
In questa interpellanza parliamo del
reddito di cittadinanza e della riorganizzazione dei centri
dell'impiego, necessaria al fine di garantire che il reddito di
cittadinanza sia davvero uno strumento di sostegno a chi deve
ricollocarsi sul mercato di lavoro, oltre che una misura di
contrasto alla povertà. All'interno di questa misura è fondamentale
il ruolo dei centri dell'impiego, i quali hanno tre compiti. Il
primo è di raccogliere la dichiarazione di immediata disponibilità
al lavoro che deve essere fornita dai beneficiari del reddito. Il
secondo è di convocare i beneficiari del reddito per sottoscrivere
il patto di inclusione sociale con i servizi sociali dei Comuni,
per coloro che hanno bisogno di aiuti più complessi e
multidimensionali, e il patto per il lavoro. Chi sottoscrive il
patto per il lavoro deve collaborare con i centri per l'impiego
alla redazione del bilancio delle competenze, frequentare percorsi
di formazione e riqualificazione professionale, ricercare
attivamente un'occupazione e soprattutto accettare almeno una delle
tre offerte di lavoro congrue che gli verranno proposte. Il terzo
compito dei centri dell'impiego è svolgere soprattutto la parte
sostanziale della ricerca delle offerte di lavoro per chi è
disoccupato.
La Regione ha un importantissimo ruolo e una importantissima
funzione sulla riorganizzazione dei centri dell'impiego. A oggi gli
uffici territoriali servono soprattutto per certificare lo status
della disoccupazione, piuttosto che sovvertirlo, gli utenti si
rivolgono ai centri dell'impiego forse con la speranza di trovare
lavoro, ma gli operatori si spendono poi attivamente per cercarlo
il lavoro sul territorio? Vista così l'impostazione del centro per
l'impiego è l'esatto opposto di quello che serve al sistema del
reddito di cittadinanza. È evidente che i centri per l'impiego
della nostra regione devono essere rivisti sia a livello di
logistica che a livello di organizzazione interna.
Rispetto alle risorse umane aggiuntive che saranno a
disposizione della riorganizzazione dei centri dell'impiego, vi
saranno sei
Navigator
per la provincia di Aosta che hanno
vinto la selezione pubblica svoltasi presso la Fiera di Roma nei
giorni del 18, 19 e 20 giugno 2019. Il ruolo dei Navigator è
accompagnare personalmente il beneficiario del reddito di
cittadinanza verso l'inserimento professionale e orientarlo verso
opportunità formative. La Regione ha appena bandito due concorsi, a
partire dal 16 luglio fino al 19 agosto, per sei funzionari con
possesso della laurea e un'assistente contabile con possesso di
diploma di scuola superiore, che saranno destinati a lavorare nel
potenziamento dei centri dell'impiego. In totale nel 2019 saranno
assunte 10 unità di personale aggiuntive.
Fatte queste premesse interpelliamo l'Assessore per sapere:
"qual è lo stato di aggiornamento digitale delle schede di tutti
coloro che hanno avuto accesso ai CPI nel 2017 e nel 2018; quale
percentuale sul numero totale di persone che hanno cercato lavoro
tramite i CPI lo hanno trovato, nel 2017 e nel 2018; quali sono le
3 principali azioni che l'Assessorato alle politiche del lavoro
intende mettere in campo per la riorganizzazione ed il rilancio dei
Centri per l'Impiego e con quali tempi di realizzazione".
Presidente
-
La parola all'assessore Bertschy per
la risposta.
Bertschy (AV)
-
Quando ha citato la parola
Navigator
il collega Manfrin ha controllato il numero dei
componenti della Giunta e ha detto: "no, ma non sono gli stessi,
l'altra selezione non è ancora finita". È una battuta, per
prenderla un po' più alla leggera; comunque vedremo, appena
completata vedremo come finirà.
Grazie per l'interpellanza e soprattutto per l'atteggiamento. Io
credo che bisogna ridare valore al servizio dei centri
dell'impiego, sapendo che i centri dell'impiego il loro lavoro lo
stanno facendo. Forse non sempre ce lo ricordiamo e non sempre sono
stati messi al centro di un'azione politica e organizzativa che li
abbia messi in passato e li metta per il futuro nella loro giusta
possibilità di azione. Il reddito di cittadinanza, se serve anche a
stimolare questo, ben venga. Poi sul reddito di cittadinanza
sappiamo bene che vedremo alla fine di questo anno quali saranno
gli effetti positivi e le analisi che dovremo fare.
Detto questo, rispetto alla prima domanda, "qual è lo stato di
aggiornamento digitale delle schede di tutti coloro che hanno avuto
accesso ai CPI nel 2017 e nel 2018", spero di aver correttamente
inteso. Da un decennio la Regione si è dotata di un sistema
informativo di gestione dei servizi erogati dai centri per
l'impiego, Sistema informativo lavoro (SIL), in uso con le Regioni
Emilia Romagna, Umbria, Calabria e con la Provincia autonoma di
Trento, per cui abbiamo una banca dati di utenti al CPI totalmente
in formato digitale e in cooperazione applicativa con il sistema
nazionale. Alcuni dati del sistema di lavoro si aggiornano
automaticamente acquisendo dati da altre banche dati, come ad
esempio dalla comunicazione obbligatoria proveniente dal sistema
SARE, sempre gestito dai nostri centri per l'impiego. Il sistema di
gestione delle comunicazioni obbligatorie SARE, mi fa piacere
ricordalo, dal 16 maggio è
online
in una veste completamente
rinnovata e direi anche più adeguata ai moderni standard
informatici. In questi primi mesi di applicazione abbiamo avuto
segnalazioni positive da parte dei consulenti del lavoro e di tutti
i datori che lo trovano sicuramente più agevole e ha ridotto, ha
semplificato un pochettino i procedimenti, quindi direi una cosa
positiva da segnalare. Gli altri dati rimangono comunque aggiornati
manualmente dagli operatori, ogni volta che l'utente si presenta
fisicamente al CPI.
Il secondo quesito, "quale percentuale sul numero totale di
persone che hanno cercato lavoro tramite i CPI lo hanno trovato,
nel 2017 e nel 2018". Ricordando che l'attuale mercato del lavoro è
libero e le imprese non sono obbligate a rivolgersi ai servizi
pubblici, ma che questo ci deve stimolare ad andare a cercarci il
lavoro, piuttosto che avere un'azione passiva, quindi a partire da
noi politici, i dati che le riassumo sono i seguenti. Sono state
3128 le persone che hanno usufruito di uno o più colloqui di
incontro domanda/offerta di lavoro presso i centri per l'impiego
negli anni 2017 e 2018; 1.557 persone nel 2017, 2234 nel 2018, tra
cui 663 persone hanno usufruito del colloquio in entrambi gli anni,
anche perché i numeri non rappresentano sempre le persone, ma
evidentemente per alcune situazioni sono cumulativi. Tra queste
persone 2047 hanno avuto almeno un contratto a tempo determinato o
indeterminato nei due anni, in particolare 466 persone hanno
usufruito di almeno un contratto a tempo indeterminato e per 187
l'assunzione è tutt'ora in essere. Sono invece 1891 le persone con
almeno un contratto a tempo determinato: 1339 per un contratto da 1
a 6 mesi, 357 persone hanno avuto un contratto di durata superiore
ai 6 mesi fino ai 12 mesi e 43 persone hanno avuto assunzioni
superiori all'anno. Il part-time riguarda il 43 percento delle
assunzioni a tempo determinato e il 39 percento di quelle a tempo
indeterminato.
Il terzo quesito: "quali sono le tre principali azioni che
l'Assessorato alle politiche del lavoro intende mettere in campo
per la riorganizzazione ed il rilancio dei Centri per l'Impiego e
con quali tempi di realizzazione", credo sia un po' il cuore
dell'interpellanza. Le tre principali azioni sono le seguenti. La
prima evidentemente è l'azione sul personale, partendo dalle
persone che lavorano. L'assunzione dei Navigator da parte
dell'ANPAL, per questa azione amministrativa e di potenziamento che
è il reddito di cittadinanza - è corretto sottolineare, in questo
caso la positività dell'azione - ha messo in campo la disponibilità
di risorse per l'assunzione di personale e per la stabilizzazione
dal 2021. Si tratta di assunzioni di potenziamento a oggi su tutto
il panorama nazionale e noi ci siamo inseriti, come Regione Valle
D'Aosta, in questa possibilità di finanziamento delle assunzioni.
Per quello che riguarda la Valle d'Aosta si tratterà di 22 nuove
risorse a tempo indeterminato, che verranno assunte nel triennio
2019-2021.
Con il dipartimento del personale, che colgo l'occasione per
ringraziare per aver celermente affrontato la questione, anche
perché i tempi erano il 30 giugno per attivare le procedure, si è
lavorato per questo concorso dedicato completamente e finalmente,
direi, ad assumere persone con le corrette competenze per inserirsi
in un lavoro delicato. Quindi sarà una assunzione che avrà dei
risvolti positivi non solo in termini numerici, ma anche per la
qualità delle competenze delle persone che verranno assunte nei
centri dell'impiego. La graduatoria che ne scaturirà ci permetterà
anche di lavorare sulla compensazione dei pensionamenti e delle
cessazioni che interverranno dal 2019 in avanti. In questa fase
stiamo anche lavorando per migliorare, attraverso delle azioni
formative, la conoscenza in particolare del reddito di
cittadinanza, ma non solo. Abbiamo messo in campo altre iniziative
di formazione anche su altri temi, perché ci sembra giusto ridare
stimoli a tutta la struttura.
La seconda è un'azione strutturale di organizzazione per la
revisione della legge n. 7 del 2003 ed è il lavoro che stiamo
facendo per il nuovo piano di politiche del lavoro. È inutile
lavorare solo per potenziare i centri di impiego, se non ci
ridotiamo di una organizzazione amministrativa con una legge più
adatta ai tempi che stiamo gestendo e soprattutto con un'azione
politica di visione di strategia. In questo senso, se i lavori
continueranno con questi ritmi, io credo che alla fine dell'anno
potremo discutere di tutti e due i provvedimenti e credo che
questo, con finalmente la possibilità di anche far lavorare il
Consiglio delle politiche del lavoro, va nuovamente segnalato come
un aspetto positivo di questa fase.
L'azione di accompagnamento è in attesa della revisione della
normativa. È interessante, a nostro avviso e in questo senso avete
centrato il problema, anche cercare di ridare o dare una sede più
centrale, più adeguata e soprattutto anche più vicina alla
cittadinanza rispetto all'attuale sede. Uno, perché una volta
potenziati i centri avremo bisogno di nuovi spazi e due, forse per
mettere il lavoro, la sede dei centri dell'impiego e le politiche
al centro di un'azione anche di visibilità e di immagine della
comunità, che poi si dovrà tradurre in sostanza e in concretezza.
Però nell'insieme, forse per ritrovare un po' tutti l'entusiasmo
nel lavorare in questa direzione, credo che questa sia la cosa
giusta. Infine, già dalla variazione di bilancio che stiamo
predisponendo e per il prossimo anno, ridaremo risorse dirette alle
politiche del lavoro e non le vedremo più assegnate esclusivamente
attraverso il fondo sociale europeo.
Dalle ore 12:46 assume la presidenza il vicepresidente
Distort.
Distort (Presidente)
-
Per la replica la parola
alla collega Russo.
Russo (M5S)
-
Grazie Assessore per le risposte. La
prima domanda, che ho fatto sulla raccolta digitale delle
informazioni che ci sono all'interno del centro dell'impiego e di
tutte le richieste che vengono fatte dai cittadini che si recano al
centro dell'impiego, l'ho fatta proprio molto molto
organizzativamente per capire a che punto è la raccolta digitale e
se queste aggiunte di informazioni che vengono fatte ogni tanto a
livello manuale troveranno o trovano già la loro organizzazione
all'interno della raccolta invece digitale, perché immagino che con
l'arrivo di tutte le nuove richieste, se questo non c'è, sarà
veramente difficile avere la continuità di quello che riguarda le
singole persone che richiedono il reddito.
Nella risposta alla seconda domanda sinceramente ho fatto un po'
fatica a capire qual era la percentuale che ho richiesto, magari
poi riascolto il suo intervento. La cosa importante è che dobbiamo
avere chiaro che il centro dell'impiego deve essere il fulcro
dell'incontro tra la domanda e l'offerta. Quindi è chiaro che
sapere quante persone hanno fatto richiesta di lavoro tramite il
centro dell'impiego e poi quante lo hanno trovato, è un indicatore
che ci dice se il centro dell'impiego fa il suo lavoro, oppure non
lo fa. Rispetto alle tre azioni, avevo abbastanza intuito che
potevano essere queste tre, un po' dagli incontri ai quali ho
partecipato, un po' da tutta la rassegna stampa che c'è in merito,
e sono assolutamente d'accordo sul fatto che una nuova sede per i
centri dell'impiego, anche all'interno e al centro magari del
comune di Aosta, possa dare veramente un rilancio al centro
dell'impiego, perché dà un'altra visibilità alla struttura.
Presidente
-
Grazie collega Russo. Vista l'ora, vi
comunico che la seduta mattutina del Consiglio è conclusa.
Riprenderemo i lavori oggi pomeriggio alle 15:30. Buon pranzo.
La seduta termina alle ore 12:57.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK