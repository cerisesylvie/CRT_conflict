Consiglio Regionale della Valle d'Aosta - Oggetto del Consiglio n. 1498 del 27 luglio 2000 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula
Oggetto del Consiglio n. 1498 del 27 luglio 2000 - Resoconto
OGGETTO N. 1498/XI Approvazione del programma degli acquisti
immobiliari per l'anno 2000, ai sensi del 1° comma dell'articolo 9
della L.R. 12/97, così modificata dalla legge regionale 22 marzo
2000, n. 8.
Deliberazione Il Consiglio
Richiamato il 1° comma dell’art. 9 della legge
regionale 10 aprile 1997, n. 12, recante: "Regime dei beni della
Regione Autonoma Valle d’Aosta", così come
modificato dall’art. 1 della legge regionale 22
marzo 2000, n. 8, il quale prevede che la Giunta regionale presenti
annualmente all’approvazione del Consiglio
regionale, il programma degli acquisti immobiliari che intende
effettuare nel corso dell’anno, in relazione alle
esigenze di intervento delle varie strutture
dell’Amministrazione regionale;
Precisato che vari settori dell’Amministrazione
regionale hanno richiesto di acquisire immobili con specifiche
destinazioni, in particolare:
PRESIDENZA GIUNTA REGIONALE
Comune di Aosta
Locali in Piazza Arco d’Augusto di proprietà
della "Banca della Valle d’Aosta", destinati ad
uffici;
Comune di Cogne
Pertinenze minerarie per riquadramento e valorizzazione
patrimonio;
PRESIDENZA GIUNTA REGIONALE
Direzione Protezione Civile
Comune di Saint-Christophe
Immobili ex "area Sogno";
ASSESSORATO BILANCIO, FINANZE E PROGRAMMAZIONE
Comune di Aosta
Immobili facenti parte di "Casa Lostan" per riquadramento e
valorizzazione del patrimonio;
Comune di Arnad
Terreni per regolarizzazione occupazioni area Balteadisk;
Comune di Saint-Vincent
Autorimessa da "Gestione Straordinaria Casinò de la Vallée" per
ampliamento funzionalità Casa da Gioco;
ASSESSORATO SANITA’, SALUTE E POLITICHE
SOCIALI
Comune di Antey-Saint-André
Terreno per costruzione struttura del servizio sanitario di
base;
Comune di Aosta
Terreno in Regione Talapé per ampliamento comunità
terapeutica;
ASSESSORATO ISTRUZIONE E CULTURA
Comune di Aosta
Terreni in Via Clavalité per ampliamento proprietà
regionale;
Comune di Arnad
Castello per valorizzazione dello stesso;
Comune di Châtillon
Terreni adiacenti al Castello di Ussel per realizzazione
strutture di supporto ai visitatori;
Comune di Fénis
Terreni adiacenti al Castello per valorizzazione dello
stesso;
ASSESSORATO TURISMO, SPORT, COMMERCIO E TRASPORTI
Comune di Chamois
Reliquato stradale per ampliamento stazione funiviaria;
Comune di Pré-Saint-Didier
Terreni e fabbricati nell’area termale o
adiacenti alla stessa;
Comune di Quart
Terreni per installazione apparecchiature per radioassistenza
aeroporto regionale;
Comune di Saint-Christophe
Terreni per ampliamento aeroporto regionale;
Comune di Saint-Marcel
Terreni per installazione apparecchiature per radioassistenza
aeroporto regionale;
Comune di Sarre
Terreni per installazione apparecchiature per radioassistenza
aeroporto regionale;
ASSESSORATO AGRICOLTURA E RISORSE NATURALI
Comune di Brissogne
Terreni in località Les Iles ubicati all’interno
della Riserva Naturale per ampliamento;
Comune di Brusson
Terreni per costruzione caseificio;
Comune di Chambave
Terreno con autorimesse per ampliamento Cantina Sociale;
Comune di Champdepraz
Terreni in località lago Bianco per ampliamento proprietà del
Parco del Mont Avic di proprietà regionale;
Comune di Pont-Saint-Martin
Terreni per ampliamento vigneto sperimentale;
Comune di Quart
Locali da destinare a magazzino ed autorimessa;
Comune di Sarre
Terreni per ampliamento campi sperimentali;
ASSESSORATO TERRITORIO, AMBIENTE E OPERE PUBBLICHE
Comune di Brissogne
Terreni da destinare al Centro di Smaltimento Rifiuti;
Comune di Roisan
Fabbricato da destinare a deposito materiali a servizio della
Direzione Viabilità.
Rilevato che in considerazione della peculiarità dei beni
sopraelencati, da utilizzare per l’ampliamento -
valorizzazione di beni già di proprietà regionale, si ritiene
opportuno procedere agli acquisti a trattativa privata ai sensi del
comma 5 dell’art. 9 della L.R. 12/97, così come
modificato dall’art. 1 della L.R. 8/2000;
Rilevato, altresì, che non tutti i beni compresi nel Programma
potranno essere acquistati nel corso dell’anno 2000,
poiché non è certo l’esito fruttuoso delle
trattative con i proprietari e che, pertanto, la Giunta, ai sensi
del sopracitato art. 9 della legge regionale 10 aprile 1997, n. 12,
così come modificata dalla legge regionale 22 marzo 2000, n. 8,
individuerà i beni per i quali si potrà addivenire
all’acquisizione, impegnando le relative somme;
Evidenziato che le stime relative ai beni sopraindicati saranno
redatte al concretizzarsi delle condizioni necessarie per
concludere le procedure di acquisizione;
Accertato che alcuni degli acquisti immobiliari previsti dal
Programma per l’anno 1999 non sono stati portati
ancora a termine per ragioni tecniche indipendenti dalla volontà
dell’Amministrazione, ragioni che dovrebbero
superarsi nel corso dell’anno 2000;
Considerato, pertanto, opportuno reinserire tali ultimi beni nel
Programma degli acquisti per l’anno 2000;
Richiamata la deliberazione della Giunta regionale n. 25 in data
13 gennaio 2000 concernente l’approvazione del
bilancio di gestione della Regione per l’anno 2000 e
per il triennio 2000/2002, con attribuzione alle strutture
dirigenziali di quote di bilancio e degli obiettivi gestionali
correlati e di disposizioni applicative;
Dato atto che l’approvazione del programma degli
acquisti immobiliari rientra nell’obiettivo n.
063001 del bilancio di gestione della Regione per il triennio
2000/2002 riguardante la "Gestione delle procedure per
l’acquisizione e la dismissione dei beni immobili,
costituzione di diritti reali, nonché interventi mirati a sanare
irregolarità edilizie" attribuito alla Direzione attività
contrattuale e patrimoniale della Presidenza della Giunta;
Visto l’articolo 8 del decreto legislativo 22
aprile 1994, n. 320, come modificato dall’articolo 1
del decreto legislativo 16 febbraio 1998, n. 44, in ordine alla
sottoposizione dell’atto al controllo;
Visto il parere favorevole rilasciato dal Direttore della
Direzione Attività Contrattuale e Patrimoniale, ai sensi del
combinato disposto degli articoli 13, comma 1, lettera e) e 59,
comma 2 della legge regionale 23 ottobre 1995, n. 45, sulla
legittimità della presente deliberazione;
Visto il parere della II Commissione consiliare permanente;
Delibera
1) di approvare l’allegato programma degli
acquisti immobiliari per l’anno 2000, ai sensi e per
gli effetti del 1° comma dell’art. 9 della legge
regionale 10 aprile 1997, n. 12, così come modificato
dall’art. 1 della L.R. 8/2000;
2) di delegare la Giunta regionale ad effettuare, ove si
rendesse necessaria per il perfezionamento dell’atto
di acquisizione, la precisa individuazione dei beni oggetto del
programma di acquisto;
3) di dare atto che eventuali ulteriori acquisizioni di
immobili, che si presentassero necessarie per sopravvenute esigenze
da parte dell’Amministrazione regionale, saranno
sottoposte all’approvazione del Consiglio regionale
ai sensi del comma 4 dell’art. 9 della L.R. 12/97,
così come modificato dall’art. 1 della L.R.
8/2000.
Allegato
(Omissis)
Président
Je tiens à rappeler que la II
ème
Commission du Conseil a exprimé son avis favorable à la majorité
sur le plan en question.
La parole au Président du Gouvernement, Viérin Dino.
Viérin D. (UV)
Nous présentons aujourd'hui le plan des
achats que le Gouvernement veut effectuer au cours de l'année
2000.
Tout d'abord, je voudrais préciser que le pouvoir attribué au
Gouvernement, s'exerce dans la limite du budget voté par cette
Assemblée. Nous ne pouvons pas déroger à cette limite. La
disponibilité du Gouvernement pour les achats est de 10.665.980.000
lires, dont 2.000.754.900 lires sont des restes à payer (residui)
des années précédentes (residuo di stanziamento dell'anno
precedente). Ce plan prévoit donc la prévision d'achat d'un certain
nombre de biens, 27 dont 9 nouveaux tandis que les autres, indiqués
dans l'annexe, se réfèrent à des propositions qui avaient déjà été
insérées dans le plan des achats des années précédentes, mais
auxquelles, pour des raisons diverses, il n'a pas été donné
suite.
Je souligne ce fait pour remarquer la nature de ce plan. Le plan
a été formulé sur la base des prescriptions de la loi 12. A cet
effet, j'accepte néanmoins les remarques formulées par la
II
ème
Commission, qui a demandé des compléments
d'information, indépendamment du respect du 2
ème
alinéa
de l'article 9 de la loi n° 12/97. Ces compléments d'information à
l'exception de deux - je dirais pourquoi ces deux n'ont pas été
retenus - sont nécessaires.
C'est pour cette raison que nous prenons d'ores et déjà
l'engagement afin que l'année prochaine, lors de la présentation de
l'acte, toutes les données concernant notamment la surface,
l'utilisation, l'état du dossier aussi que l'indication des autres
propriétés limitrophes de la Région soient insérées. Par ailleurs
nous prenons également l'engagement - je parle aussi au nom du
collègue Agnesod - de fournir la liste de toutes les propriétés de
l'Administration régionale, aussi que de celles que nous louons,
afin que la commission puisse disposer de tous les éléments pour
évaluer le bien-fondé des propositions qui lui sont présentées.
Par ailleurs sur deux points, je pense qu'il est difficile de
fournir des indications précises. Je me réfère notamment au prix et
aux raisons d'urgence. Quant au prix, il ne s'agit pas du plan des
travaux publics, avec le montant défini des ?uvres à réaliser et
les crédits disponibles. Dans ce plan, nous exprimons une volonté,
sans savoir si ensuite, nous trouverons un accord avec les actuels
propriétaires pour conclure l'achat; deuxièmement car il est
difficile de négocier avec quelqu'un si celui-ci connaît déjà à
l'avance le prix que nous sommes disposés à payer.
Enfin, dernière remarque, si nous insérions le prix dans la
délibération, il serait difficile pour nous de négocier; on
n'aurait point de flexibilité vu que, dans le cas où ce prix serait
modifié même de 10 lires, nous serions obligés d'arrêter la
négociation et de revenir au Conseil, parce que le Conseil nous a
autorisés à conclure l'accord sur un prix défini. De même pour ce
qui est des raisons d'urgence. Les raisons et donc les priorités
concernant les achats, sont définies en fonction de la négociation
même. La preuve en est que sur les 27 propositions qui sont
formulées il y a en 18 qui se rapportent au plan de l'année
précédente.
Mais en tout cas, nous voulons également, toujours sur la base
des remarques formulées par la commission, mieux définir le
processus de formation du plan, sur la base des propositions des
différents services de l'Administration régionale.
Nous voulons donc redéfinir ce processus de façon à considérer
en amont, avant la présentation du plan par le Gouvernement, les
remarques et les réflexions formulées par la commission.
Je me réfère notamment à une date limite pour la présentation
des requêtes, aux raisons les justifiant, avec l'indication de
l'utilisation de ces biens et de l'intérêt public de l'achat
proposé.
Nous avons en tout cas fourni à la II
ème
Commission
une série de fiches avec ces données; ces fiches sont disponibles.
Je peux en fournir un double, tout en étant à votre disposition
pour toutes les explications que vous estimez nécessaires, quant à
la liste des biens qui sont insérés dans ce programme des achats
pour l'année 2000.
Si dà atto che, dalle ore 19,38, presiede il Vicepresidente
La Torre.
Presidente
È aperta la discussione generale.
La parola al Vicepresidente Viérin Marco.
Viérin M. (Aut)
Devo fare i complimenti al Presidente
della Giunta perché è stato molto abile a spianare la strada a
questa discussione; chiedo scusa al Presidente se ho utilizzato
questa parola:
"spianare"
, ma mi sembra che, in questo
momento, calzi perfettamente.
Vorrei ricordare ai colleghi che noi come Autonomisti su questo
atto abbiamo da ridire sia sotto l'aspetto dell'iter formale che
sotto l'aspetto della sostanza.
Toccherò prima di tutto l'iter formale che il Presidente è stato
molto abile ad anticipare, ma non per questo voglio criticare il
Presidente che anzi ringrazio per la garanzia di comportamenti e
metodi diversi a partire dal prossimo anno, però il Presidente deve
anche capire la situazione in cui la commissione si è venuta a
trovare.
Noi ci siamo trovati a verificare un atto per una spesa che
potrebbe essere di 50 miliardi, poi è vero quello che dice il
Presidente che lo stanziamento di 8 più 2 di residuo farà solo 10,
però trovarci di fronte a una serie di proposte di acquisto di
questo genere, di fronte a un piano per il 2000 che ci viene
consegnato al mese di luglio, sta a significare che c'è stato un
grave ritardo.
La legge che richiamava il Presidente, legge n. 12/97, prevede
all'articolo 9 che la commissione deve fare molta attenzione ai
commi 6 e 7 che stabiliscono che l'acquisto di beni immobili è
ammesso soltanto qualora i beni già esistenti del patrimonio
regionale non siano adeguati alle finalità che si vogliono
conseguire. Io posso anche condividere che sulla stima non possiamo
essere né noi né la commissione a entrare nel merito, ma cosa
diversa può essere per la destinazione e per quello che è la
localizzazione, è chiaro che la commissione prima di dare un parere
di indirizzo alla Giunta deve almeno essere a conoscenza di
elementi, altrimenti non potrebbe rispettare la normativa vigente,
cioè legge n. 12/97, articolo 9.
Anche per quanto riguarda l'urgenza il Presidente ha cercato di
anticipare nel dire che è vero che non è urgente anche perché il
piano doveva arrivare prima ed inoltre la legge prevede che se ci
fosse un'urgenza vera per un acquisto, l'atto di acquisto può
essere portato direttamente in Consiglio, quindi non capiamo il
perché si doveva portare questo piano all'approvazione nel
Consiglio di oggi. Questo per quanto riguarda l'aspetto
formale.
Mi dispiace, come componente della II Commissione della sua
lettera di risposta alla commissione che è stata interpretata come
un ordine e cioè:
"la legge è quella, dovete comportarvi di
conseguenza"
. Spero che lo spirito che ha animato il Presidente
non sia stato quello, altrimenti veramente ci sarebbe da richiamare
altri principi.
Il discorso sostanziale, laddove si dice nella lettera che tutte
le planimetrie in possesso degli uffici sono state consegnate alla
commissione, è preoccupante, perché se gli uffici competenti hanno
solo queste planimetrie, ritengo che una qualsiasi famiglia
valdostana sia molto più documentata sulle sue proprietà rispetto
l'amministrazione pubblica. Devo dire in tutta onestà che ci sono
arrivate delle planimetrie che se un qualsiasi cittadino le
presenta alla Pubblica Amministrazione, si sente dire dal
funzionario che è allo sportello di tornare il giorno dopo o il
prossimo anno o fra tre anni, quindi veramente abbiamo avuto della
scarsissima documentazione.
Quello che ritengo ha fatto scalpore in tutta la commissione è
proprio questo fatto, di sentirsi non dico impotenti, ma sprovvisti
di documentazione che ci dovrebbe essere perché abbiamo
l'inventario dei mobili, delle scrivanie, delle sedie, dei
telefoni, degli armadi e non abbiamo un inventario patrimoniale di
miliardi e miliardi di valore inerente i terreni, i fabbricati, gli
stabilimenti e così via.
Questa è una questione che volevo enunciare in maniera pratica e
chiara per descrivere anche il senso di impotenza in cui siamo
venuti a trovarci come II Commissione. Sull'aspetto più materiale,
cioè le proposte che vengono fatte, avrei da chiedere alcuni
chiarimenti soprattutto per la prima che proviene dalla Presidenza
della Giunta, Comune di Aosta, locali in Piazza Arco
d’Augusto, ampliamento proprietà regionale, per
localizzazione uffici.
Mi chiedo quali uffici perché mi sembra che si tratti di circa
800 metri di uffici e mi sembra che dalle planimetrie in nostro
possesso si trovino al II piano della Banca della Valle d'Aosta. La
cosa mi sembra strana, nel senso che la BVA è a partecipazione
regionale per cui, visto che andiamo ad acquisire degli uffici
dalla BVA, vorrei sapere quali uffici andiamo a dislocare in quel
sito.
L'altra questione di primaria importanza riguarda gli immobili
ex area Sogno nella zona di Saint-Christophe. Come destinazione si
parla di ampliamento proprietà regionale, protezione civile 118,
però ci risulta che su quell'area ci siano dei problemi di
inedificabilità e che si sia anche fuori normativa se andiamo a
comprare quell'area perché la legge n. 12 dice all'articolo 9 che
l'acquisto di beni immobili è ammesso nel caso che i beni già
esistenti nel patrimonio regionale non siano adeguati alle finalità
previste.
Mi pare che l'acquisto dell'area Sogno per il 118 non risponda
alla legge n. 12, articolo 9, comma 6, perché abbiamo come
proprietà regionale in quell'area, stesso sito, stessa posizione,
anzi migliore, l'ex stabilimento Multibox che è una vergogna per
l'Amministrazione regionale lasciarla nello stato in cui si
trova!
L'ex stabilimento Multibox è lì da 12-13 anni, abbiamo fatto 3-4
interpellanze all'Assessore all'industria di turno, la Giunta ci ha
sempre risposto che sarebbe stato utilizzato per certi scopi, ma
queste cose non sono mai avvenute.
Oggi andiamo ad acquistare un'area che si trova a 2-300 metri,
che ha la stessa viabilità, che ha problemi di inedificabilità
quando ne abbiamo un'altra di nostra proprietà abbandonata da
tempo.
È vero, e voglio essere provocatorio, che probabilmente ci serve
per buttare lì le riviste o le cassette video che non ci
interessano più, però quell'area è già nostra, quindi secondo noi
siamo in contrasto alla legge n. 12, articolo 9, comma 6. Ci sono
poi delle domande che volevo porre per capire qualcosa in più in
merito alla destinazione di Casa Lostan perché questa era già stata
definita, pertanto volevo sapere se la destinazione era la
stessa.
Per quanto riguarda il Comune di Arnad volevo capire cosa
significava la regolarizzazione occupazione stabilimenti
Balteadisk, cioè sono terreni che fanno parte già dello
stabilimento, lo stabilimento è occupato e noi dobbiamo
regolarizzare? Non si capisce bene. Altra domanda chiarificatrice
riguarda il castello di Arnad, lì c'è una porzione di terreno non
indifferente, degli immobili di valore non indifferente, vorremmo
capire se l'Amministrazione regionale ha veramente l'intenzione di
fare un'operazione di quel tipo e se ce l'ha, qual è la
destinazione perché mi sembra debole parlare di valorizzazione del
castello.
La maggioranza in quest'aula ci ha detto varie volte che per
ogni castello sarà definito cosa ci metteremo dentro e qui ancora
parliamo di valorizzazione del castello.
Altre due domande. A Champdepraz si parla di terreni in località
lago Bianco per ampliamento proprietà regionale del Parco del Mont
Avic; fin qui tutto bene, volevo solo fare una domanda di questo
tipo. Visto che sono quasi 1 milione di metri quadri e che il
proprietario è ENEL, volevo capire se per caso non si era discusso
di questo tema in fase di trattativa ENEL. Nel Comune di Sarre si
parla di terreni, ampliamento campi sperimentali; non abbiamo
potuto capire se ci sono già dei vigneti sperimentali limitrofi e
collegati all'area che vogliamo acquistare perché dalla planimetria
non si evince nulla di questo genere.
Aspetto dei chiarimenti in merito e mi riservo di
reintervenire.
Presidente
La parola al Consigliere Tibaldi.
Tibaldi (FI)
Questo documento, se ricordo bene, è stato
iscritto ieri con procedura di urgenza e quindi a noi consiglieri,
non facenti parte della II Commissione, è pervenuto ieri. Si tratta
comunque di un atto amministrativo di carattere pianificatorio,
quindi già ci troviamo nell'handicap di averlo dovuto esaminare con
una ristrettezza di tempi che per un atto di questa portata non
sono certamente indicati, però volevo fare anche altre
considerazioni oltre a questa osservazione che mi sembra doverosa e
che è di carattere procedurale.
Il Presidente ha esordito mettendo subito le mani avanti sapendo
bene che doveva mettere le mani avanti perché questo atto
pianificatorio è di rilevante portata per il futuro o per il futuro
incremento del patrimonio immobiliare regionale e per i conseguenti
impegni di spesa per l'acquisizione di questi beni. A differenza
del Consigliere Viérin, a me in particolare non è dato possedere
tutte le ulteriori documenti o precisazioni che lui già possiede,
in quanto componente della II Commissione, in merito ad alcuni o a
tutti gli immobili qui elencati.
Il Presidente, dicevo, ha messo le mani avanti perché sa bene
che questo documento nella parte deliberativa gli consente di avere
le mani libere sulle operazioni che qui sono indicate. È una delega
in bianco di tutt'altro che secondaria importanza sulla quale
sarebbe opportuno avere dei chiarimenti.
Sinceramente non mi sento di condividere la parte della premessa
in cui si fa riferimento al fatto che non tutti i beni compresi nel
programma potranno essere acquistati nel corso dell'anno 2000
poiché non è certo l'esito fruttuoso delle trattative con i
proprietari.
Allora non penso che l'elenco dei beni qui indicati sia stato
fatto a caso, costituisca un piano di fantasia, l'elenco dei beni
qui indicati sarà comunque il frutto di una fase di pretrattativa o
di contatti che con i proprietari ci saranno stati, altrimenti è
impensabile che oggi all'attenzione del Consiglio venga portato un
dossier di questo tipo, dove non sappiamo se saremo in grado di
acquistare un'autorimessa dalla gestione straordinaria e prendo un
bene a caso perché, sapendo i rapporti che sussistono fra gestione
straordinaria e Regione, non credo che non abbiamo ancora certezza
sull'esito fruttuoso delle trattative, mi suggerisce il collega
Frassy: privacy permettendo perché al tavolo delle trattative
sarete al massimo due o tre persone, quindi presumo che
sull'autorimessa ci sia già certezza sull'esito, fruttuoso o meno,
dell'acquisto della stessa.
Come peraltro mi sembra curioso il fatto che, per quanto
concerne il Comune di Aosta e sempre il settore
dell'Amministrazione, Presidenza della Giunta regionale, non si
sappia se si acquistano o meno i locali in Piazza Arco di Augusto
di proprietà della Banca della Valle d'Aosta destinati ad uffici
perché la Regione, e il Presidente della Giunta rappresenta la
Regione, è azionista di maggioranza di riferimento di questa banca,
quindi ipoteticamente si può pensare che lui da una parte
rappresenta la Regione acquirente, ed è seduto da una parte del
tavolo, pronto ad acquistare e a pagare la cifra, dall'altra parte
potrebbe essere quell'azionista di riferimento, quindi di
maggioranza, che delega l'amministratore a vendere i locali in
Piazza Arco di Augusto.
A parte che ci sarebbe da fare un ragionamento di sostanza su
questo acquisto: il fatto che la banca venda i locali in Piazza
Arco di Augusto va contro quel progetto di espansione che sembrava
avviato qualche mese fa e di cui ci aveva dato una risposta in tal
senso anche l'Assessore alle finanze rispondendo a una nostra
interpellanza sul polo bancario?
(interruzione dell'Assessore Agnesod, fuori
microfono)
? non c'entra niente, dice l'Assessore; sentiamo magari una
risposta a integrazione di questa osservazione anche dallo stesso
Presidente oppure si tratta di una forma diversa di sovvenzione
alla banca, diamole liquidità e le compriamo una parte degli uffici
che loro stanno dismettendo.
Comunque osservazioni di questo tipo a parte, ci sembra che la
delibera concretizzi una potestà discrezionale non indifferente in
capo alla Giunta e, visto che come consiglieri siamo sempre qui a
lamentarci di titolarità che ci vengono espropriate, mi sembra che,
di fronte a questa delega, così come è stata presentata, scarna di
dati e di riferimenti, cioè se la destinazione è anche qui
un'indicazione generica, valorizzazione del relativo patrimonio, mi
sembra che noi stessi consiglieri siamo impossibilitati a formulare
un parere o a dare un voto su un piano così genericamente
esteso.
Il Presidente ha messo le mani avanti dicendo che dobbiamo avere
ancora delle certezze, ma alcune certezze dovrebbero essere
scontate quando un piano di questo tipo ci viene presentato e ho
fatto l'esempio della gestione straordinaria e della Banca della
Valle d'Aosta non a caso, quindi o ci sono degli ulteriori
chiarimenti da parte del Presidente sulle procedure che intende
adottare la Giunta e come mai oggi c'è questa elencazione di beni
che fra l'altro, come è stato detto giustamente, arriva solo a fine
luglio, in prossimità di una pausa estiva, e quindi si riprende
questo autunno a ragionare su queste cose oppure il nostro voto non
potrà essere senz'altro favorevole.
Presidente
Sono le ore 20,06. Come da accordo fra
Capigruppo, il Consiglio è sospeso e riprenderà alle ore 21,00.
Si dà atto che la seduta è sospesa dalle ore 20,06 alle ore
21,16 e che, alla ripresa dei lavori, presiede il Presidente
Louvin.
Président
Nous reprenons les travaux. Nous sommes en
discussion générale sur le point n° 24.1.
La parole au Conseiller Borre.
Borre (UV)
Signor Presidente, da Presidente a Presidente,
devo dirle che mi ha spiazzato perché dovrei rifare tutto il mio
discorso. Qualcuno prima le ha fatto dei complimenti dicendo che
lei ha anticipato quelle che potevano essere le discussioni che la
commissione e per la commissione il Presidente doveva sollevare in
quest'aula.
Il suo intervento ha chiarito un problema che aveva messo in
seria difficoltà la commissione al momento di esaminare la
documentazione per gli acquisti.
Non ci sarebbe stato bisogno dell'iscrizione d'urgenza se le
richieste fatte dalla commissione fossero state esaudite una
settimana prima perché le richieste erano solo quelle di poter
approfondire e avere qualche documentazione in più per valutare
quelli che erano gli acquisti, documentazione che avevamo chiesto,
è vero forse andando al di là della legge n. 12 perché avevamo
chiesto di conoscere anche i valori, pur conoscendo il contenuto
della legge però, visto che alcuni di quegli acquisti erano nuovi
in questo programma, volevamo capire qual era la loro entità. Però
ci siamo resi conto anche che viene difficile valutare il piano di
acquisti quando non si dispone dell'inventario.
Di questo non facciamo una colpa al Presidente della Giunta,
però ci sono state delle mancanze perché più volte verbalmente e
per scritto abbiamo chiesto di avere a disposizione
quell'inventario proprio per raffrontare, ai sensi dell'articolo 9,
comma 6, se questi beni che vengono acquistati o entrano nel
programma sono indispensabili o se invece all'interno del
patrimonio regionale ci sono delle proprietà che potrebbero
soddisfare quel tipo di acquisto.
Questo per avere la possibilità di lavorare con una certa
armonia in commissione perché la commissione non dovrebbe essere, e
a volte non lo è, il momento di confronto politico con la
minoranza, ma è un momento di ricerca di chiarezza sui programmi o
sugli atti che abbiamo per portarli al dibattito in Consiglio.
Non lo abbiamo potuto fare; a seguito della mia richiesta di
documentazione ulteriore lei ci ha inviato una lettera alla quale
poi io ho risposto dicendo che andava bene, che conoscevamo la
legge, però avremmo gradito un comportamento diverso.
Oggi lei all'apertura del dibattito su questo atto
amministrativo ci ha garantito che le cose cambieranno e andranno
sia secondo i programmi fissati dalla legge, sia soprattutto
secondo quello che ritengo un comportamento indispensabile nei
confronti di una commissione.
Chiederei che questo suo impegno non sia solo per il programma
degli acquisti, ma per tutti gli atti che arrivano in commissione
in modo che ci sia la possibilità di confrontarci e di dibattere
all'interno della commissione per poi portare in questa sede il
dibattito con le opinioni che ognuno di noi avrà, ma prima, ripeto,
ci sia data la possibilità di esaminare all'interno della
commissione.
La ringrazio per il suo impegno e mi auguro che anche gli
Assessori si comportino di conseguenza prendendo l'impegno di
mandare in commissione tutto quanto avremo bisogno.
Président
La parole au Conseiller Rini.
Rini (UV)
Sarò molto breve perché tutta una serie di
domande che volevo fare hanno già trovato risposta
nell'illustrazione del Presidente. Come è stato detto oggi stiamo
per approvare il programma annuale degli acquisti come previsto
dalla legge n. 12/97. Ricordo, anche perché ero relatore della
legge, che tra le finalità della stessa vi era anche quella di dare
ai cittadini, quindi anche a noi amministratori, la possibilità di
avere in tempo reale ogni informazione relativa ai beni che vanno a
formare il patrimonio della nostra Regione. Questo anche per
ottemperare all'esigenza di trasparenza e chiarezza tanto invocata
anche in questi ultimi anni.
La legge prevedeva che entro la fine del 1998 fosse predisposto
un inventario di tutti i beni.
Già all'epoca molti di noi erano convinti che sarebbe stato
difficile rispettare i tempi prescritti, ma dal 5 marzo 1997,
quando abbiamo esaminato questa legge, sono passati quasi tre anni
e mezzo e non abbiamo ancora visto nulla.
Questo a scapito della trasparenza e chiarezza che si intendeva
dare. Oggi non possediamo i dati che ci potrebbero permettere di
verificare se tra i beni già esistenti del patrimonio regionale non
ve ne siano di adeguati alle finalità previste, oltretutto per
alcuni di essi le destinazioni sono piuttosto generiche per cui
risulterebbe difficile verificare l'adeguatezza delle finalità
previste anche in presenza dell'inventario.
Per quanto detto, già in II Commissione personalmente ho votato
a favore del programma che ci è stato sottoposto e questo per
fiducia nelle scelte operate dalla Giunta ed oggi farò un ulteriore
atto di fede.
Spero che per il prossimo anno, come ci ha promesso il
Presidente, quando saremo chiamati nuovamente ad approvare il piano
acquisti, saremo in possesso dell'inventario che conterrà
sicuramente le indicazioni descrittive e valutative previste.
Président
La parole au Conseiller Beneforti.
Beneforti (PVA-cU)
Signor Presidente, noi a questo
programma voteremo contro anche se non volevamo siamo stati
costretti. Il provvedimento è stato oggetto di ampio dibattito in
sede di commissione, ma noi commissari non siamo stati messi in
condizione di decidere diversamente.
Del resto gli stessi Commissari di maggioranza, come hanno
dichiarato anche in questa sede, hanno espresso in commissione il
loro parere favorevole con grande disagio, fra dubbi e
perplessità.
Lo stato di disagio che ha percorso la commissione ha le
seguenti motivazioni.
In primo luogo alle richieste dei commissari non è stata data
una risposta completa sui dati richiesti, crediamo che un
consigliere abbia tutto il diritto di conoscere l'uso che viene
fatto di un immobile acquistato dalla Regione e, anche se di
massima o approssimativamente, il costo che viene pagato; in
secondo luogo, la lettera di risposta del Presidente Viérin al
Presidente della commissione non l'abbiamo ritenuta rispettosa nei
confronti dei consiglieri regionali. Noi la lasciamo lavorare la
Giunta, Presidente, ma se ci viene chiesto un parere, lo diamo
quando una cosa si conosce e non a scatola chiusa.
Una volta c'era un proverbio che diceva che a scatola chiusa si
comprava solo Arrigoni; adesso non conviene dirlo più perché forse
ce n'è uno di troppo.
A scatola chiusa non si può comprare, un consigliere non può
esprimere il suo parere.
Siamo a conoscenza della legge n. 12/97 che lei ha richiamato
nella sua lettera e ha richiamato anche questa sera nell'illustrare
il provvedimento così come sappiamo che l'articolo 9 attribuisce
alla Giunta il potere di deliberare l'acquisto come siamo uomini
anche di mondo per sapere l'importanza che riveste la riservatezza
sui costi e sui valori in una trattativa, come sappiamo cosa
significa l'urgenza e i presupposti necessari per iniziare una
trattativa, come riteniamo giustificati, importanti e
indispensabili alcuni acquisti elencati nel provvedimento, ma
sappiamo anche che l'acquisto degli immobili compresi nel programma
comporta un costo non indifferente e anche se diluito nel tempo
grava sulle casse della Regione, il cui bilancio come è noto non è
in attivo.
Pertanto riteniamo di dover essere messi a conoscenza di tutto
ciò che occorre per esprimersi quando ci viene chiesto un parere
come questo.
Il consigliere non è un estraneo, anche se di opposizione, per
cui deve essere a conoscenza di ciò che gli accade intorno senza
che lo venga a sapere l'anno prossimo, come diceva lei, Presidente,
o che lo venga a sapere al di fuori di questo consesso o tramite
gli organi di informazione come accade spesso.
Pertanto, senza conoscere quanto per noi è doveroso sapere, non
ci siamo sentiti e non ci sentiamo di dare un mandato in bianco
alla Giunta. Non vorremmo trovarci, lo dico francamente, a delle
sorprese.
La fiducia o c'è da ambo le parti oppure non c'è; siamo
disponibili a creare la strada giusta per un rapporto corretto fra
le parti, ma se questa volontà non sussiste da parte vostra,
decidete pure come sempre senza di noi, la maggioranza del resto
non vi manca né in commissione né in questa sede.
Per quanto ci riguarda ricorreremo a quanto prevede il
Regolamento del Consiglio per ottenere per quanto possibile le
informazioni sugli acquisti che andrete a realizzare.
Come commissione abbiamo richiesto l'elenco generale dei beni di
proprietà regionale, la loro classificazione e anche la loro
destinazione, elenco che ci auguriamo ci venga consegnato nel modo
analitico con cui lo abbiamo richiesto nel più breve tempo
possibile per esaminare la situazione e fare anche un confronto con
gli acquisti che voi andrete a fare nei prossimi mesi, pertanto
confermo il voto contrario del gruppo dell'Ulivo.
Président
La parole au Conseiller Frassy.
Frassy (FI)
Vorrei iniziare queste mie brevi riflessioni
su questo atto amministrativo dalla conclusione con cui avevo
chiuso il mio intervento il 7 aprile 1999 sulla delibera che veniva
presentata per il 1999.
Chiudevo la dichiarazione di voto dicendo che esprimiamo un voto
di astensione, avendo fiducia che il prossimo anno questo piano e
questo programma possa essere effettivamente un programma più che
un elenco delle spese.
Perché chiudevamo così l'intervento in dichiarazione di voto?
Perché il Presidente della Giunta diceva nella sua replica che:
"D'un point de vue général nous partageons les considérations
exprimées par M. Frassy et cetera"
.
Devo peraltro riscontrare che, nonostante sia passato un anno e
tre mesi da quando avevamo dibattuto su questo argomento in
quest'aula, poco è cambiato rispetto a quanto ci eravamo detti un
anno fa e penso che il disagio nel quale l'aula e i consiglieri
stanno affrontando la discussione e la votazione di questa
deliberazione sia palpabile non tanto per un breve stralcio di
resoconto da me letto e datato un anno e tre mesi fa quanto
soprattutto per le dichiarazioni che sono state fatte durante il
dibattito dal Presidente della II Commissione e per le
considerazioni che il Presidente della Giunta ha fatto in apertura
del dibattito stesso.
È vero che anche questa volta il Presidente della Giunta si è
impegnato a cambiare registro e noi ci auguriamo che nel 2001 il
registro venga cambiato. Oggi però rispetto al 1999 dei passi in
avanti non ne abbiamo fatti e, se posso dirlo, abbiamo fatto dei
passi indietro perché ad esempio nel 1999 il Presidente della
Giunta aveva stimato il pacchetto acquisizioni in circa 4,5
miliardi, non dando un'indicazione analitica per gli ovvi e
condivisibili motivi che ha espresso in apertura della discussione,
però se non altro aveva fatto capire al Consiglio quale poteva
essere l'entità economica sulla quale l'Amministrazione regionale
veniva ad essere impegnata con questa deliberazione.
Oggi non possiamo dedurre che le previsioni di impegno a
bilancio siano nei fatti coperte e copribili con questo tipo di
acquisizioni anche perché sappiamo che il meccanismo è quello di
creare una disponibilità all'Amministrazione regionale nelle
acquisizioni con la consapevolezza che ben 18-19 indicazioni
contenute nel piano dello scorso anno non si sono concretizzate in
termini di acquisizioni e dunque in termini di spesa perciò è
evidente che gli impegni del bilancio che abbiamo esaminato e che
abbiamo discusso non sono significativi ai fini di quelli che
possono essere gli impegni di spesa per l'Amministrazione
stessa.
Questo per aggiungere e avvalorare le perplessità che la II
Commissione ha evidenziato e che il suo Presidente ha rimarcato nel
suo breve intervento.
Lo scorso anno avevamo chiesto che fosse possibile avere delle
schede sintetiche sui singoli beni e rinnoviamo la richiesta
quest'anno per capire di che beni si tratti a livello di metri
quadri, volumi, caratteristiche soprattutto per quanto riguarda le
destinazioni d'uso. La proposta di deliberazione invece allega una
scheda molto sintetica che peraltro era già così impostata lo
scorso anno dalla quale si riesce a malapena a individuare di quali
siti si vada a parlare nella delibera stessa.
Entrando più nel merito di questa deliberazione dobbiamo in
parte ripetere quello che abbiamo detto lo scorso anno. Abbiamo
evidenziato e lo rimarchiamo quest'anno che la Regione Valle
d'Aosta è in controtendenza rispetto a quanto accade a livello
nazionale, ma anche a livello periferico intendendo per tale le
città, le regioni, le province, mentre assistiamo a tutte le
latitudini alla dismissione del patrimonio immobiliare pubblico, la
Regione Valle d'Aosta, pur non sapendo l'esatta consistenza del suo
patrimonio immobiliare - così mi pare di capire dalle dichiarazioni
fatte dal Presidente della II Commissione, Borre - o perlomeno non
potendo disporre di un inventario preciso, in base alle esigenze
dei vari assessorati e dei vari uffici ipotizza delle
acquisizioni.
Allora vorrei fare due esempi per capire come molte volte ci si
muova, non sapendo se non ci siano altre risorse che con spese
minori possono essere utilizzate per questo tipo di esigenze. Non
volendo mettere in discussione le esigenze di spazio, i locali
della vecchia Centrale del Latte siti in via Piccolo San Bernardo,
i locali degli ex magazzini generali di via Clavalité, per citare
due grandi superfici che da parecchi anni sono inutilizzate,
oggetto di ipotesi, di progettazioni che peraltro non si sono mai
concretizzate, la città degli archivi, si diceva, oppure di
destinazioni che sono di gran lunga inferiori rispetto alla
potenzialità delle strutture stesse, mi riferisco ai locali della
Centrale del Latte, il fatto di non avere un chiaro quadro delle
potenzialità del patrimonio immobiliare regionale ci porta a
ipotizzare ulteriori e nuove acquisizioni.
Si dimentica peraltro che il patrimonio immobiliare non
utilizzato, non mantenuto, evidentemente comporta degli aggravi dei
costi una volta che esso dovrà essere riadattato ad esigenze
dell'Amministrazione o delle diminuzioni di valore patrimoniale una
volta che esso dovesse essere ceduto dall'Amministrazione ai
privati.
Ecco perciò che queste considerazioni di carattere generale, che
si agganciano a quelle considerazioni fatte nel 1999 e qui
richiamate, ci portano quest'anno ad esprimere un giudizio
diverso.
Se nel 1999 avevamo dichiarato un voto di astensione, esprimendo
fiducia che il prossimo anno potesse cambiare il meccanismo di
presentazione di questo provvedimento amministrativo, a distanza di
un anno prendiamo atto che nulla è cambiato nella sostanza se non
in nuove rassicurazioni, di conseguenza esprimiamo un giudizio
quest'anno negativo proprio sul modo con cui si procede sulle
acquisizioni.
Pur nella consapevolezza che sono indicazioni di massima ma,
essendo indicazioni di massima, sono indicazioni che comunque danno
delega alla Giunta per operare con la più ampia
discrezionalità.
Président
La parole au Conseiller Praduroux.
Praduroux (UV)
Chiedo scusa per questo mio breve
intervento. Volevo fare un attimo il pompiere in quanto facente
parte della commissione, ho avuto anch'io alcune piccole
perplessità nella prima seduta. Abbiamo chiesto un supplemento di
indagine e di documentazione, ci è stata fornita, abbiamo rinviato
a una terza seduta l'approvazione del piano di acquisto della
Regione e mi pare che è stato detto chiaramente che tale piano non
vuole essere un piano che acquista tutto quanto in elenco, ma vuol
essere un piano nel quale la Giunta, che è l'istituzione delegata
per procedere all'acquisto, ha diritto di procedere a una
trattativa con questo ventaglio di possibilità eventuali di
acquisto.
Come II Commissione avevamo negli anni passati, mi pare
all'inizio del mio mandato, fatto un sopralluogo in Trentino per
visitare tutta una serie di miniere per vedere come loro le
sfruttano. Oggi vedo nel piano l'acquisto di un grosso terreno in
Cogne proprio per dare la possibilità che lo sfruttamento turistico
di queste miniere dismesse possa essere attuato.
So che vicino a dove abito io, in Comune di Arnad, da più di 10
anni l'amministrazione comunale sta spingendo perché si provveda
all'acquisto di questo castello che da un punto di vista
architettonico può avere un peso oppure può essere un ultimo
castello sito in bassa Valle da acquistare.
Proprio per tutta questa serie di motivazioni credo che sia
giusto approvare questo piano e non è oggi che deliberiamo il piano
di acquisto di tutta una serie di strutture, ma diamo mandato ad
una trattativa che potrà andare avanti negli anni futuri; inoltre
essendo consiglieri regionali abbiamo la possibilità, se lo si
vuole, di essere informati su tutte le procedure di acquisto della
Giunta.
Questo piano non è un piano di acquisizioni, ma è solo un
ventaglio di possibilità e non è forse neanche tanto la Regione che
vuole procedere all'acquisto di queste strutture quanto è la
Regione che è sollecitata da consorzi, da enti pubblici, da comuni
che intravedono un utilizzo per queste strutture, ma di cui oggi è
prematuro parlare come è prematuro dire quanto possa costare
l'acquisizione di uno di questi beni, però dal momento che esiste
un piano di acquisizioni, esiste anche un piano di dismissioni.
L'anno passato avevamo come II Commissione un piano di
acquisizioni dove c'erano solo dei reliquati, oggi tale piano è più
consistente, ma ciò non vuol dire niente. Significa solo, come ha
detto anche il Presidente, che su tutto quanto si voleva acquisire
l'anno passato più di 15-16 unità non sono state trattate.
Sono state trattate quelle più interessanti, sono state trattate
solo quelle per le quali c'è un livello di contrattazione
abbastanza avanzato, quindi mi pare opportuno che questo piano
possa andare avanti, come ho detto in II Commissione, tenuto conto
che tutti siamo sensibili al fatto che l'Assessorato delle finanze
ci dia questo elenco di beni posseduti dalla Regione tanto perché
si possa avere un'indicazione sui beni in Valle d'Aosta di
proprietà regionale, questo però non comporta un diniego a quanto
risulta oggi e a quanto è emerso all'ordine del giorno che si
provveda all'acquisizione in futuro dei beni interessanti per la
nostra collettività.
Président
La parole au Conseiller Ottoz.
Ottoz (UV)
Non so se devo intervenire perché non vorrei
fornire al mio esegeta, Dario Frassy, ulteriore materiale, so che
sta scrivendo una mia biografia politica, quindi non so come
interpreta le mie parole, i miei comportamenti.
Vorrei solo dire, non l'ho detto prima perché sul piano
faunistico il discorso era stato approfondito a lungo, ma ritengo
giusto e doveroso quando si è d'accordo sul merito, ma non sul
metodo votare a favore, ma eccepire sul metodo, sperando che a
forza di eccepire prima o poi il metodo cambi, quindi non ci vedo
nulla di contraddittorio.
Abbiamo visto in due sedute piuttosto approfondite questo piano
acquisti, abbiamo avuto nella seconda seduta una serie di
informazioni aggiuntive, sappiamo che il piano su quello che la
Regione possiede, quello che dà in affitto, dove affitta, non c'è
ed è per questo che le informazioni non ci vengono fornite, quindi
al di là della previsione della legge n. 12 è in via di
ultimazione, ma non esiste fisicamente, quindi non possiamo
pretenderlo oltre un certo limite.
Mi limiterò, per non sentirmi rimproverare da Frassy in un'altra
occasione magari qualcosa, ad esprimere l'augurio che quest'anno di
questo elenco si possano portare a termine degli acquisti
interessanti per l'Amministrazione regionale, che magari si portino
a compimento acquisti sulle 19 proprietà che già erano da comprare
prima, cioè che ci sia un certo criterio temporale in modo da
esaurire la coda prima di iniziare i nuovi acquisti ancorché le
esigenze e le urgenze cambino e, poiché l'economia consiste nel
raggiungere degli obiettivi combinando delle risorse limitate di
capitali, risorse umane e di vario genere, quanto meno avendo noi
delle risorse giustamente limitate per questo tipo di acquisti
tant'è che non abbiamo a bilancio tutto per comprare tutto, ma
solo, come ha detto il Presidente, una parte, che si possano fare
degli acquisti interessanti e importanti per la Regione procedendo
magari per primi in quelli che consisterebbero in un impegno di
risorse limitate per riacquisire o per acquisire proprietà che
quanto meno indirettamente in parte sono già nostre.
Président
D'autres interventions? La discussion générale
est close.
La parole au Président du Gouvernement, Viérin Dino.
Viérin D. (UV)
Tout en remerciant ceux qui sont intervenus
lors de la discussion générale, je ne peux que confirmer les
considérations ainsi que les engagements pris lors de la
présentation de ce plan.
Il est vrai, il y a quelques éléments qui peuvent paraître
contradictoires. Mais, il faut aussi considérer que probablement
c'est la loi n° 12/1997 qui a fixé certains principes qui
aujourd'hui peuvent être considérés comme dépassés. Il faudrait - à
ce propos - intervenir donc prioritairement pour modifier la loi n°
12.
Quant à la comparaison avec la documentation de l'année
dernière, il me semble qu'il y a eu une amélioration. Elle n'est
peut-être pas suffisante ou satisfaisante, mais par rapport à celle
de l'année dernière je vous assure qu'il y a eu un changement.
Comme nous n'avons pas modifié l'information ou la communication
quant aux crédits disponibles. Je l'ai dit l'année dernière, je
l'ai réaffirmé cette année, les crédits disponibles sont ceux qui
sont inscrits au budget, exactement comme l'année dernière: cette
année ils se chiffrent à 10.665.980.000 lires, plus que l'année
dernière.
Pour ce qui est de la nature du plan, il s'agit d'un plan qui a
une fonction de programmation, d'indication d'une volonté de
pourvoir à certains achats, dont la priorité dépendra non seulement
des choix effectués par le Gouvernement, mais également de la
négociation. Quant aux propriétés de l'Administration régionale qui
ont été citées à titre d'exemple, pour l'immeuble de la rue
Clavalité nous sommes à la rédaction du projet définitif.
Pour ce qui est de la Multibox, nous pensons l'affecter pour
faire face à des exigences de préfecture.
Pour ce qui est de l'ancienne Centrale Laitière, là aussi le
Gouvernement est en train de définir son utilisation. En général
chaque propriété de l'Administration régionale doit donc avoir une
utilisation. Si ce n'est pas ainsi, elles sont insérées dans la
liste des propriétés qui doivent être vendues. Les retards existant
sont liés au fonctionnement de notre administrations. Mais, là vous
avez raison, c'est de notre entière responsabilité. Le jour où nous
licencierons quelqu'un, peut-être obtiendrons-nous gain de cause.
Je le dis avec amertume, parce que n'oublions pas que avec la
réforme nous avons séparé les fonctions politiques des fonctions
administratives et certains choix ne sont plus de notre
ressort.
Je ne veux pas convaincre Mme Squarzino, car elle dira toujours
le contraire du contraire du tout. On récolte ce que l'on sème et
donc, parfois, ce sont ces considérations qui nous amènent à former
certains jugements, vu que l'affirmation que je viens de faire n'a
rien de politique, au contraire.
Je vous ai dit que nous en assumons entièrement la
responsabilité politique, tout en soulignant quelles en sont les
raisons. La responsabilité nous revient quand même, mais au moins
nous vous présentons le problème tel qu'il est.
Quant aux immeubles que nous avons insérés dans le plan des
achats.
Tout d'abord concernant les locaux au deuxième étage de
l'immeuble de propriété de la Banque de la Vallée d'Aoste, deux
problèmes ont été posés par les coordinateurs des différents
services de l'Administration: l'un concernant le personnel et
l'autre concernant les locaux. Nous voulons aussi donner une
réponse à la disponibilité de locaux pour nos services. L'ancienne
Centrale Laitière nous voudrions l'affecter pour les activités de
formation, du consortium "projet-formation" qui a un chiffre
d'affaires de près de 9 milliards. Nous avons par ailleurs
plusieurs bureaux qui sont délocalisés, nous pensons qu'il serait
bien de regrouper ces activités à l'ancienne Centrale Laitière. Par
contre, pour nos bureaux, nous proposons d'acheter le deuxième
étage BVA.
A ce propos, il est vrai, nous sommes actionnaires de la BVA,
mais la banque est une société par actions et on ne pourra pas lui
dire que, vu que la Région est l'actionnaire de majorité, elle peut
soit les céder gratuitement ces locaux. Il s'agit d'une transaction
commerciale en bonne et due forme même si nous sommes les
actionnaires majoritaires de la société. Ces locaux seront utilisés
pour nos services. Le Département des collectivités locales et
Services de préfecture a une nécessité absolue de disposer de
locaux.
Nous en avons loué déjà quelques-uns et nous voudrions les
regrouper. Quelqu'un dira que la Région vient d'acheter, même si le
passage de propriété ne s'effectuera que dans quelques mois, le
bâtiment de l'ENEL. Mais, cet devrait satisfaire les exigences de
la Présidence du Conseil. Par ailleurs, si cette utilisation
n'était pas confirmée, même si nous avons inséré cet achat dans la
liste, il ne sera pas effectué.
Également pour ce qui est de l'ex area Sogno. Nous voulons
l'acheter pour au moins quatre raisons: l'achat de cette propriété
nous permettrait de déplacer la route de liaison et de
contournement et donc d'agrandir l'aéroport.
Nous voulons y concentrer, sur la base d'une requête spécifique
de la Protection civile, toutes ces activités ainsi que celles des
sapeurs-pompiers volontaires. Enfin, nous voulons également mettre
sur pied une unité opérationnelle d'intervention rapide. Et ce, sur
vérification des contraintes, du plan d'urbanisme de
Saint-Christophe, de la présence de l'aéroport.
Pour ce qui est de Maison Lostan, il faut rappeler que nous
voulons devenir propriétaires de tout l'immeuble. Avec cette
dernière tranche, nous serons donc les seuls propriétaires; nous
aurons aussi la possibilité de procéder à la restructuration de cet
immeuble et de l'affecter aux sièges des activités de secrétariat
et de direction de l'université.
Pour ce qui est des terrains sis en la Commune d'Arnad, à part
que Maison Lostan, Arnad et Champdepraz étaient déjà insérés dans
le plan de l'année dernière, cet achat est nécessaire pour
régulariser la propriété Balteadisk.
A Arnad, la proposition était déjà insérée dans le plan de
l'année dernière, nous voulons acheter les deux châteaux: le
château inférieur et le château supérieur d'Arnad; c'est une
proposition qui nous a été adressée par la Surintendance.
N'oublions pas que la Surintendance a une mission de tutelle, mais
aussi de sauvegarde du patrimoine culturel.
Nous voulons donc acheter ce château pour le mettre en valeur
sur le plan artistique et culturel conformément aussi aux
sollicitations de la commune et des différentes associations
culturelles. Champdepraz.
Là encore il s'agit de la réinsertion d'un terrain de propriété
de l'ENEL. C'est l'Assessorat de l'agriculture qui nous a demandé
d'acheter cette propriété. Ces terrains ne font pas partie de
l'accord ENEL. Enfin, en ce qui concerne Sarre, c'est un vignoble
expérimental; l'Assessorat de l'agriculture a sollicité l'achat de
ces terrains pour réaliser un vignoble expérimental, en
remplacement des terrains qui seront affectés à parking du château
de Sarre.
Il me semble avoir répondu aux différentes questions. Je
confirme l'engagement afin que l'année prochaine les fiches
auxquelles M. Frassy faisait référence, qui ont été distribuées à
la II
ème
Commission, soient déjà inclues dans la
délibération approuvée par le Gouvernement de façon que l'on
dispose des éléments nécessaires pour vérifier les finalités et
surtout pour examiner avec toutes les données nécessaires les
propositions qui forment le plan des achats qui vous est
proposé.
Président
La parole au Vice-président Viérin Marco pour
explication de vote.
Viérin M. (Aut)
Se il Presidente della Giunta ci avesse
comunicato alcune cose in commissione, alcuni dubbi ce li avrebbe
fugati, però anche con quello che ci ha detto non vediamo bene
questo piano sotto alcuni aspetti.
Ho chiesto alcune informazioni non su tutte le cose perché
alcune sono comprensibili, ma andando per ordine ad esempio il
discorso dell'acquisto del secondo piano di BVA è un acquisto che
lascia pensare perché lei mi dice che abbiamo bisogno di nuovo di
800 metri quadri per gli uffici dell'Amministrazione senza
precisare quale servizio si pensa di dislocare eventualmente in
questi uffici?
(interruzione del Presidente della Giunta, fuori
microfono)
? Presidente, allora bisognerebbe capire un attimo, ed è per
quello che la modifica alla legge n. 12, articolo 9, prevede alcune
cose ben precise in modo da capire se non ci siano altre
possibilità di definire questo discorso. Perché mi sembra che
qualsiasi cittadino all'esterno stia pensando come la pensa il
sottoscritto: ogni qualvolta si parla di acquisti è per fare
uffici, per ampliare e via dicendo e poi abbiamo delle proprietà
regionali che rimangono semi abbandonate per 15 anni e nulla
abbiamo da dire su come le utilizzeremo.
È chiaro che questo discorso potremo affrontarlo in maniera più
precisa al momento che avremo la situazione patrimoniale della
Regione, come ho detto nelle premesse, perché ribadisco che quello
che mi ha stupito maggiormente nella lettera scritta dal Presidente
della Giunta alla commissione è proprio il fatto di dire che le
planimetrie fornite alla commissione sono quelle che gli uffici
hanno, detto in parole povere, la Regione non ha altra
documentazione, quindi altri dati non potevano essere forniti.
Questa mi sembra una cosa disdicevole.
Sul discorso BVA, dicevo, non vediamo chiaro, quindi non
possiamo avallare questa proposta operativa.
L'altro discorso che ci pare stringato riguarda l'ex area Sogno
perché quest'area ha dei grossi limiti di inedificabilità per cui
non potranno essere ampliate le volumetrie dei capannoni o delle
costruzioni esistenti, potranno essere al massimo mantenute quelle
esistenti e, proprio per le motivazioni che diceva il Presidente
poc'anzi, potrebbe essere un discorso interessante se quest'area
fosse destinata ad altro uso e non a quello che dichiarava il
Presidente, cioè 118 e protezione civile, visto che i piani
regolatori delle zone interessate prevedono questa inedificabilità
proprio per la vicinanza con l'aeroporto.
Quindi non condividiamo una destinazione di questo tipo anche
perché c'è un'area che abbiamo a disposizione, che il Presidente ci
ha comunicato oggi, che è stata destinata ai servizi di
prefettura.
Un'area come quella dell'ex Multibox che ha già dei capannoni,
che ha la possibilità di essere ampliata a livello volumetrico, è
una zona ben quadrata, ha gli stessi servizi che potrebbe avere
l'area Sogno perché è collocata sulla stessa sede viaria, non ha
nessun limite, un'area così noi l'abbiamo destinata alla
Prefettura.
Prima l'avevamo destinata a depositare riviste e cassette
pubblicitarie della Regione che non sono andate a buon fine, oggi
l'abbiamo destinata alla Prefettura; vuoi capire anche a cosa? Ad
uffici della Prefettura? A deposito di auto sequestrate dalla
Prefettura? A cosa? Una proprietà regionale di 30-40 mila metri la
destiniamo a deposito di auto sequestrate?
Con la tangenziale dell'autostrada che passa a 5 metri
dall'area, questo significa che al momento in cui si entra in Aosta
si vedrà un bellissimo spettacolo!
Peggio ancora, quando il Presidente dice che l'area Multibox non
possiamo più utilizzarla e l'abbiamo destinata a rimessa di auto
sequestrate. Pregherei i colleghi di passare da lì per capire di
cosa stiamo parlando. Sinceramente sono allibito dopo che sono
venuto a conoscenza che quest'area è stata destinata alla
Prefettura, per mettervi le auto sequestrate. Per carità, ognuno fa
le sue scelte, ma è anche responsabile delle scelte fatte; come noi
siamo responsabili nel dire che queste scelte non le condividiamo
per niente.
Sul discorso di Arnad ho posto la domanda proprio per capire;
visto che un'area che già utilizziamo non è nostra, chi è che ha
acconsentito che si costruisse su un'area non nostra? Perché
potremmo trovarci davanti il privato che dice: l'area è mia, quello
che avete costruito è mio. Oltretutto il Presidente ha detto che
era inserito nel programma del 1999, come è vero, vorrei capire
perché non si è fatto l'acquisizione nel 1999 visto che stiamo già
utilizzando l'area che non è nostra. Ci sono delle cose che non
quadrano.
Sul discorso del castello posso condividere, su Champdepraz mi
dispiace che non sia stato inserito anche questo terreno nei 1.600
miliardi per l'acquisto ENEL visto che era stato inserito nel piano
1999, quindi la Giunta non può dire che non era a conoscenza della
richiesta dell'Assessorato dell'agricoltura di acquistare questo
terreno di 1 milione di metri quadri circa a Champdepraz, pertanto
poteva benissimo, l'Amministrazione regionale, Presidente della
Giunta in testa che ha trattato con l'ENEL, mettere anche questo
terreno nel pacchetto.
Sul discorso di Sarre riconosciamo che se si fanno i parcheggi
dove c'è il vigneto, vada bene spostarli, non c'è nessun problema
come destinazione. Quindi, ricapitolando, non possiamo condividere
questo piano sia per l'operazione BVA, sia per l'operazione ex area
Sogno, pertanto voteremo contro alla proposta della Giunta.
Président
Je soumets au vote le point n° 24.1:
Conseillers présents et votants: 33
Pour: 24
Contre: 9
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK