Consiglio Regionale della Valle d'Aosta - Oggetto del Consiglio n. 733 del 4 ottobre 1989 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 733 del 4 ottobre 1989 - Resoconto
OGGETTO N. 733/IX - Dati concernenti la pista forestale tra
le località di Sarral e di Porta Ponton, nei Comuni di
Rhêmes-Saint-Georges e di Introd (
Interrogazione con risposta
scritta).
Presidente - Do lettura dell’interrogazione con
risposta scritta presentata dal Consigliere Riccarand:
INTERROGAZIONE CON RISPOSTA SCRITTA
Premesso che due anni fa, è stata realizzata una pista forestale
tra le località di Sarral e di Porta Ponton, nei Comuni di
Rhêmes-Saint-Georges ed Introd;
rilevato che la realizzazione di tale pista ha devastato per un
lungo tratto l’antica strada che da Introd saliva
fino a Rhêmes-Saint-Georges; ha danneggiato gravemente un
intervento di rimboschimento di notevole valore; ha provocato un
notevole danno paesistico-ambientale; ha accentuato i fenomeni di
erosione e di instabilità del versante;
rilevato altresì che tale pista forestale, ad appena due anni
dalla sua realizzazione, risulta per un lungo tratto totalmente
impraticabile per la caduta di massi sulla sede stradale, lo
smottamento del terreno, la pendenza eccessiva;
appreso che sarebbe ora allo studio la realizzazione di una
variante di tale pista forestale in modo da collegare la parte già
realizzata della intera pista con una strada di servizio alle opere
effettuate su un canale irriguo che corre un centinaio di metri più
in basso;
rilevato che la realizzazione di tale variante distruggerebbe
altre migliaia di metri quadrati di bosco e non sarebbe di alcuna
utilità;
al fine di conoscere quali sono le intenzioni della Giunta
regionale e quali pareri sono stati acquisiti finora sul progetto
della citata pista e sulla sua variante;
il sottoscritto Consigliere regionale
interroga
l’Assessore regionale
all’Agricoltura, Foreste ed Ambiente Naturale per
conoscere:
1) in che data e con quali atti è stato acquisito il parere
favorevole sul progetto principale o sul progetto di variante della
citata pista forestale ai sensi della legge 431/1985 che tutela le
zone boscate ed in prossimità di corsi d’acqua;
2) in che data e con quali atti è stata acquisita
l’autorizzazione sul progetto principale e sulla
variante ai sensi dell’articolo 1 del RDL 30
dicembre 1923, n° 3267 che disciplina il vincolo idrogeologico;
3) chi e in che data ha eseguito la perizia geologica sul
progetto principale e sulla variante;
4) quale impresa ha eseguito i lavori di realizzazione della
pista e chi ha svolto la direzione dei lavori per conto della
Regione.
Presidente
- E’ stata data risposta
scritta in data odierna.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK