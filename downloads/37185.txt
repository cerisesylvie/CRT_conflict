Consiglio Regionale della Valle d'Aosta - Oggetto del Consiglio n. 1030 del 25 febbraio 2015 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1030 del 25 febbraio 2015 - Resoconto
OGGETTO N. 1030/XIV - Interrogazione: "Informazioni in merito
alla nomina del responsabile del settore marketing della Casa da
gioco di Saint-Vincent".
Président
- Point 5 à l'ordre du jour. Pour la réponse la
parole à l'Assesseur Perron.
Perron (UV)
- Merci Monsieur le Président.
Collega Ferrero, il manager oggetto dell'interrogazione, per
essere precisi, non fu allontanato dalla casa da gioco, ma si
dimise volontariamente in data 24 novembre 2009, quindi non nel
2010, per intraprendere per libera scelta una nuova collaborazione
professionale con la SBM, Société des Bains de Mer, che gestisce il
casinò del principato di Monaco. Dal 2008 al momento della sua
uscita dall'azienda che è avvenuta nel novembre del 2009, non è
stato mosso al dipendente alcun rilievo particolare riguardante il
suo operato. Sottolineo ancora che il dipendente rassegnò le
proprie dimissioni per intraprendere una nuova attività lavorativa,
di conseguenza non fu assolutamente necessario sottoscrivere nessun
accordo transattivo relativo all'uscita dall'azienda. Ne va da sé
che, trattandosi di dimissioni volontarie, non fu necessario
versare alcuna buonuscita al dipendente, anzi all'epoca fu
effettuata nei suoi confronti una trattenuta economica relativa al
mancato preavviso con il quale aveva rassegnato le dimissioni
dall'azienda.
Per quanto riguarda il punto 4, risulta che non esistevano
fattori ostativi al conferimento dell'incarico in argomento. Per
ogni nuova collaborazione, nel rispetto dei contenuti contrattuali
che risiedono nel contratto collettivo nazionale di lavoro dei
dirigenti dell'industria, oltreché nel disciplinare per la gestione
della casa da gioco, vengono effettuati (sono stati fatti anche nel
caso in questione) tutti gli approfondimenti necessari sul
curriculum che di volta in volta si richiede, sia da un punto di
vista contrattuale sia ovviamente da un punto di vista legale. Nel
caso di specie sono state riscontrate quelle competenze che sono
apparse coerenti con i presupposti dell'assunzione, che risiedono
nell'articolo 2 del verbale di accordo che era stato siglato con le
organizzazioni sindacali a maggio 2014, dove l'azienda veniva
impegnata a rafforzare la struttura commerciale - virgoletto -
"identificando un responsabile del marketing o della gestione della
clientela con provata esperienza che sappia riavvicinare alla casa
da gioco la clientela di prossimità e di prestigio". In tal senso
ci si è mossi da parte dell'azienda e io credo, collega, di aver
risposto alle domande che lei ha posto. Grazie.
Président
- Pour la réponse la parole au Conseiller
Ferrero.
Ferrero (M5S)
- Grazie Presidente.
La storia del Casinò è un po' come quella dell'Antica Roma:
abbiamo avuto e si sono avvicendati i vari sovrani. Ovviamente io
uso nomi di fantasia ma potremmo chiamarli Bruno il Grande, Augusto
il Magnifico, Dino il Breve. Concorsi, selezioni? Pochi,
pochissimi; quasi mai. Non si riesce a capire in virtù di che cosa
le persone vengono assunte, soprattutto se si tratta di dirigenti o
di amministratori, quindi le figure più importanti. Questo è di
fronte agli occhi di tutti, come di fronte agli occhi di tutti è lo
stato di pressoché fallimento della azienda Casinò de la Vallée.
Arrivati a questo punto, noi diciamo: magari una riflessione sui
metodi di selezione, magari un pensiero su chi andiamo o meno a
prendere? Ma no: ci è sembrato che non ci sia una sensibilità in
questo senso. E allora anche noi abbiamo voluto fare i fighi:
abbiamo fatto la
task force
in questa epoca di
job
act
e di
niveau différent
. Quando si vuole dire qualcosa
che non funziona e che non si riesce a capire, si usano termini di
lingue che non sono l'italiano.
Io ho incontrato, come gli altri colleghi, il Signor Walter
Romeo nel corso di un'audizione. Il Signor Romeo è arrivato nel
mese di novembre: un distinto signore in doppio petto, simpatico,
che però ci ha detto subito delle cose sconcertanti e questo lo
possono confermare i colleghi che erano con me. Ci ha detto
sostanzialmente che il suo ingresso era per contenere le perdite:
questo è un momento difficilissimo, questo è un momento di
crisi e l'unica cosa che possiamo fare è cercare di limitare le
perdite. Beh, intanto io inizio a chiedermi: ma questo signore si
prende 140.000 euro! Questo signore si prende 140.000 euro puliti,
nel senso che non sono condizionati al fatto di conseguire un
obiettivo: si prende uno stipendio di 140.000 euro lordi. Perché è
stato deciso questo? Perché non si è condizionato invece ai
risultati che avrebbe portato? Il curriculum del Signor Romeo io
non lo trovo sul sito internet! Allora mi devo basare su
informazioni che mi arrivano. Non lo so e lo chiedo a voi: che
titolo di studio ha il Signor Romeo? È vero che ha un titolo di
studio di scuola superiore? Qui parliamo di un responsabile del
marketing
di un'azienda in dissesto! Sulla base di che cosa
è stato nominato?
Il marketing, per chi non lo sapesse, significa promozione,
immagine dell'azienda. E allora, sempre sfogliando su
internet,
io trovo che questa persona è stata coinvolta in
vicende giudiziarie; non ne faccio una colpa però come consigliere
regionale, nel momento in cui vedo, mi chiedo... Attenzione!
Giustamente l'Assessore mi dice che è stato assolto, ma è stato
coinvolto in una vicenda giudiziaria gravissima, dalla quale è
uscito sicuramente assolto, ma che riguardava i riciclaggi fatti da
componenti mafiosi. Lo stesso Romeo che, all'epoca del blitz di San
Martino, era stato anche arrestato: questo lo dice il giornale e io
l'ho letto su internet.
È logico che l'uomo che deve rappresentare l'immagine della casa
da gioco, che deve portare in giro quella che è la casa da gioco,
sia comunque una persona che, al di là del fatto che è un ottimo
porteur
... Il porteur è colui che conosce dei clienti molto
facoltosi e li porta a giocare al casinò. Ho cercato, ma non c'è
nel curriculum: ditemelo voi! A me risulta che abbia fatto il
rappresentante della MGM in Italia, ma sostanzialmente abbia svolto
una attività di porteur, cioè di portatore di clienti, anche a Las
Vegas. Noi abbiamo assunto un porteur a 140.000 euro o abbiamo
assunto un responsabile del marketing? Fatemi sapere quali sono le
caratteristiche di esperienza professionale e manageriale del
Signor Walter Romeo. Fatemi sapere perché nel nuovo corso del
casinò non si è previsto la metà dello stipendio variabile in base
agli obiettivi, ma si danno, si dispensano e si regalano lo stesso
i soldi così. Fatemi sapere soprattutto perché è ritornato il
Signor Romeo, altrimenti dobbiamo dare retta...
Presidente
- Collega, la invito a terminare...
Ferrero (M5S)
- Termino: altrimenti qui dobbiamo dare
retta alle voci dei padrini ex socialisti che fanno rientrare
alcune persone.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK