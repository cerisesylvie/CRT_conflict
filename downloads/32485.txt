Consiglio Regionale della Valle d'Aosta - Oggetto del Consiglio n. 1192 del 12 maggio 2010 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
DEMANIO E PATRIMONIO REGIONALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1192 del 12 maggio 2010 - Resoconto
OGGETTO N. 1192/XIII - Affrancazione dell'enfiteusi di cui
alla deliberazione del Consiglio regionale n. 457 del 7 dicembre
1977 e acquisto di locali situati in comune di Saint-Christophe
ubicati all'interno del condominio "Carrefour 2".
Il Consiglio
Premesso che:
- con deliberazione n. 457 del 7 dicembre 1977, il Consiglio
regionale ha approvato l'autorizzazione alla costituzione del
diritto di enfiteusi a favore della Regione, avente ad oggetto
terreni di proprietà della FIAT S.p.a., siti nell'alto vallone del
torrente Chalamy, in Comune di Champdepraz;
- con atto Rep. 135960 del 17 maggio 1978, notaio Alessio
Santoro, la Teksid S.p.a., avente causa da FIAT S.p.a., ha concesso
in enfiteusi i terreni sopra descritti alla Regione Valle d'Aosta,
per la durata di anni novantanove, ad un canone annuo di Lire
100.000, al fine di destinare gli stessi a parco naturale
regionale;
- in data 24 dicembre 1999 la Ingest S.p.a. è subentrata nei
rapporti giuridici attinenti all'enfiteusi stipulata con la Teksid
S.p.a. e in data 20 novembre 2003 è stato stipulato l'atto di
fusione per incorporazione della Ingest S.p.a. nella FIAT
Partecipazioni S.p.a.;
- in data 12 giugno 2008 è stata sottoscritta, in esecuzione
della deliberazione della Giunta regionale 30 maggio 2008, n. 1679,
la convenzione tra la Regione autonoma Valle d'Aosta e il Parco
naturale Mont Avic per la gestione, la riqualificazione dei pascoli
e degli immobili e per la realizzazione di un ricovero e di due
alpeggi all'interno del comprensorio agrario denominato "Alpeggi
Teksid" in Comune di Champdepraz, località Chalamy, compreso
all'interno dei confini del Parco istituito con legge regionale 19
ottobre 1989, n. 66;
- in data 22 gennaio 2010 è stata sottoscritta, in esecuzione
della deliberazione della Giunta regionale 9 gennaio 2009, n. 3, la
concessione gratuita al Parco naturale Mont Avic dei terreni e
fabbricati in argomento, sino al termine dell'enfiteusi
stessa;
- il Parco naturale del Mont Avic ha in previsione la
realizzazione di ulteriori importanti lavori di riqualificazione
all'interno del comprensorio "Alpeggi Teksid" - ivi compresi gli
interventi materiali e immateriali finalizzati alla creazione e
alla promozione di un percorso integrato di fruizione delle aree
protette, rientranti nel progetto di "Valorizzazione dell'area del
Mont Avic - Giroparchi" approvato tra gli interventi cardine
ritenuti strategici per lo sviluppo regionale (deliberazioni della
Giunta regionale 9 maggio 2008, n. 1361 e 10 ottobre 2008, n. 2946)
ed ammesso a finanziamento nell'ambito del Programma attuativo
regionale (PAR) Valle d'Aosta - per cui sarebbe opportuno ed
urgente procedere all'acquisizione in proprietà dell'intero
comprensorio prima dell'avvio dei lavori stessi;
Premesso altresì che:
- in attuazione del decreto legislativo 28 gennaio 2008, n.
13 recante "Norme di attuazione dello Statuto speciale della
regione Valle d'Aosta in materia di motorizzazione civile e di
tasse automobilistiche", è stata approvata la legge regionale 2
marzo 2010, n. 7 "Disposizioni in materia di motorizzazione civile,
di sicurezza stradale e di mobilità", la quale trasferisce alla
Regione l'esercizio delle funzioni di cui al decreto legislativo 28
gennaio 2008, n. 13, precedentemente svolte dal Ministero dei
Trasporti nei locali ceduti in locazione dall'Amministrazione
regionale e situati nel Comune di Saint-Christophe in loc. Grand
Chemin all'interno del Condominio "Carrefour 2";
- l'acquisizione di nuove competenze e la conseguente
revisione delle strutture organizzative comportano la necessità e
l'urgenza di procedere ad una risistemazione delle strutture stesse
anche sotto il profilo logistico;
- all'interno del Condominio "Carrefour 2" sono presenti
delle unità immobiliari costituite da piano interrato, piano
terreno e piano primo per un totale di mq 986 iscritti al Catasto
Fabbricati al FG. 39 particella 1 sub 57, sub 34 e sub 37, al
momento disponibili, adiacenti ai locali utilizzati
dall'Amministrazione regionale quali sedi del Dipartimento
trasporti e del Dipartimento territorio e ambiente;
- con nota del 9 marzo 2010 il Coordinatore del Dipartimento
trasporti dell'Assessorato turismo, sport, commercio e trasporti,
sentito il Coordinatore del Dipartimento territorio e ambiente, ha
manifestato la necessità e l'urgenza di ottenere la disponibilità,
mediante acquisizione, dei locali di cui sopra, indispensabili per
l'esercizio delle funzioni di cui all'articolo 2 della citata legge
regionale n. 7/2010 nonché per un'adeguata ridistribuzione
logistica degli spazi dei Dipartimenti;
Valutata pertanto la possibilità di procedere:
- all'affrancazione dell'enfiteusi relativa al comprensorio
"Alpeggi Teksid", ai sensi e per gli effetti dell'art. 971 c.c.,
dando atto che, in applicazione del combinato disposto degli
articoli 2 e 9 della legge 18 dicembre 1970, n. 1138 (Nuove norme
in materia di enfiteusi), il capitale di affranco verrà determinato
sulla base dell'indennità di espropriazione del comprensorio di cui
trattasi rapportata al momento attuale e aumentato dei valori dei
fabbricati, ante ristrutturazioni;
- all'acquisizione dei locali situati nel Comune di
Saint-Christophe all'interno del Condominio "Carrefour 2"
costituiti da piano interrato, piano terreno e piano primo per un
totale di mq 986 iscritti al Catasto Fabbricati al FG. 39
particella 1 sub 57, sub 34 e sub 37;
Richiamata la legge regionale 10 aprile 1997, n. 12 (Regime
dei beni della Regione autonoma Valle d'Aosta), e in particolare
l'articolo 9, comma 4, come successivamente modificato, il quale
prevede che in caso di necessità ed urgenza è consentito, con
deliberazione del Consiglio regionale, l'acquisto di beni non
inseriti nel programma acquisti;
Ritenuto di deliberare in ordine all'affrancazione
dell'enfiteusi relativa al comprensorio agrario denominato "Alpeggi
Teksid" in Comune di Champdepraz, nonché all'acquisto dei locali
situati nel Comune di Saint-Christophe in località Grand Chemin
all'interno del Condominio "Carrefour 2" costituiti da piano
interrato, piano terreno e piano primo per un totale di mq. 986
iscritti al Catasto Fabbricati al FG. 39 particella 1 sub 57, sub
34 e sub 37;
Vista la deliberazione della Giunta regionale n. 3702 in data
18 dicembre 2009 concernente l'approvazione del bilancio di
gestione per il triennio 2010/2012 con attribuzione alle strutture
dirigenziali di quote di bilancio e degli obiettivi gestionali
correlati, del bilancio di cassa per l'anno 2010 e di disposizioni
applicative;
Visto il parere favorevole di legittimità rilasciato dal
Direttore della Direzione espropriazioni e patrimonio del
Dipartimento bilancio, finanze e patrimonio, ai sensi del combinato
disposto degli artt. 13, comma 1, lettera e) e 59, comma 2, della
legge regionale n. 45/1995, sulla presente deliberazione;
Visto il parere della II Commissione consiliare
permanente;
Delibera
1) di approvare l'affrancazione, ai sensi e per gli effetti
dell'art. 971 c.c. e delle leggi speciali in esso richiamate, del
comprensorio "Alpeggi Teksid" di cui all'atto a rogito notaio
Alessio Santoro di Torino Rep. 135960 del 17 maggio 1978,
registrato a Torino il 17 maggio 1978 e trascritto presso la
Conservatoria dei registri immobiliari di Aosta il 7 giugno 1978
casella 4004 articolo 3333;
2) di approvare l'acquisto dei locali situati nel Comune di
Saint-Christophe in località Grand Chemin all'interno del
Condominio "Carrefour 2" costituiti da piano interrato, piano
terreno e piano primo per un totale di mq. 986 iscritti al Catasto
Fabbricati al FG. 39 particella 1 sub 57, sub 34 e sub 37;
3) di rinviare a successivi provvedimenti della Giunta
regionale l'impegno della somma relativa al capitale di affranco,
nonché la somma da versare per l'acquisto dei locali situati nel
Comune di Saint-Christophe in località Grand Chemin all'interno del
Condominio "Carrefour 2", nell'ambito degli stanziamenti previsti
in bilancio.
Président
- La parole à l'Assesseur au budget, aux
finances et au patrimoine, Lavoyer.
Lavoyer (FA)
- Grazie, Presidente. Con la presente
deliberazione di Giunta, che si sottopone al Consiglio per
l'approvazione, andiamo a proporre l'acquisizione di due complessi
immobiliari ai sensi della legge 10 aprile 1997 n. 12, in
particolare dell'articolo 9, che prevede:
"in caso di necessità
ed urgenza, è consentito, con deliberazione del Consiglio
regionale, l'acquisto di beni non inseriti nel programma
acquisti"
. In sostanza, se il Consiglio approverà questa
deliberazione, andremo ad integrare il programma acquisti a suo
tempo approvato.
I due beni oggetto di questa delibera sono: il primo, i terreni
di proprietà della FIAT siti nell'alto vallone del torrente Chalamy
in comune di Champdepraz, acquisiti dalla Regione in enfiteusi nel
1978 per la durata di 99 anni, al fine di destinare gli stessi a
parco naturale regionale, terreni rispetto ai quali, in data 12
giugno 2008, è stata sottoscritta la convenzione fra la Regione
Valle d'Aosta e il Parco naturale Monte Avic per la gestione, la
riqualificazione dei pascoli e degli immobili e per la
realizzazione di un ricovero e di due alpeggi all'interno del
comprensorio compreso all'interno dei confini del parco istituito
con legge regionale n. 66/1989. Considerati i lavori rilevanti di
riqualificazione già eseguiti e quelli in previsione, ivi compresi
gli interventi materiali ed immateriali, finalizzati alla creazione
e alla promozione di un percorso integrato di fruizione delle aree
protette, rientranti le stesse nel progetto di valorizzazione
dell'area Mont Avic Giroparchi, approvato tra gli interventi
cardine ritenuti strategici per lo sviluppo regionale, riteniamo,
come maggioranza, che sarebbe urgente procedere all'acquisizione in
proprietà dell'intero comprensorio prima dell'avvio dei lavori
stessi. Come i consiglieri sanno, nel momento in cui vi è
un'acquisizione sotto forma di enfiteusi, vi è la proprietà
dell'ente di acquistare questi terreni qualora la controparte sia
d'accordo.
Il secondo immobile che viene sottoposto all'approvazione del
Consiglio per l'inserimento dello stesso nel piano acquisti è
un'unità immobiliare inserita all'interno del condominio "Carrefour
2", costituita da un piano interrato e un primo piano per un totale
di... e qui c'è un emendamento, perché probabilmente, quando è
stata predisposta la delibera, c'è stato un refuso: la dimensione è
di 240 metri, e non di 986, ed è praticamente l'immobile prima
occupato da Finbard nell'angolo dell'edificio che confina, da una
parte, con gli uffici della Motorizzazione già di proprietà
regionale e, dall'altra parte, con gli uffici dell'Assessorato del
turismo, dove sono allocati i servizi dei trasporti già di
proprietà regionale. Si ritiene strategica quindi la possibilità di
acquisire questa restante superficie, che andrebbe a completare la
proprietà della Regione. La destinazione e l'urgenza derivano
dall'esigenza di procedere ad un'adeguata ridistribuzione logistica
interna, soprattutto per utilizzare questi uffici per le nuove
competenze relative alle disposizioni in materia di motorizzazione
civile, sicurezza stradale e mobilità, che trasferiscono alla
Regione l'esercizio delle funzioni di cui al decreto legislativo 28
gennaio 2008 n. 13, funzioni che precedentemente erano svolte dal
Ministero dei trasporti.
Président
- J'ouvre la discussion générale. S'il n'y a
pas d'interventions, je ferme la discussion générale. Je donne
lecture des amendements présentés par l'Assesseur Lavoyer:
Emendamento
L'identificazione catastale "FG. 39 particella 1 sub 57, sub
34 e sub 37", relativa ai locali situati in Comune di
Saint-Christophe all'interno del condominio Carrefour 2, è
sostituita con "FG. 39 particella 1 sub 57, sub 36 e sub 37",
ovunque ricorra nel testo.
Emendamento
La dimensione "mq. 986", relativa ai locali situati in Comune
di Saint-Christophe all'interno del condominio Carrefour 2, è
sostituita con "circa mq 240", ovunque ricorra nel testo.
Je soumets au vote l'acte dans le texte amendé par les
amendements de l'Assesseur Lavoyer:
Conseillers présents et votants: 33
Pour: 33
Le Conseil approuve à l'unanimité.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK