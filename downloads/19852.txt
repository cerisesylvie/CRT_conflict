Consiglio Regionale della Valle d'Aosta - Oggetto del Consiglio n. 3033 del 19 febbraio 2003 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
TRASPORTI E VIABILITÀ
Impianti a fune
Precedente
Successivo
Resoconto integrale del dibattito dell'aula
Oggetto del Consiglio n. 3033 del 19 febbraio 2003 - Resoconto
OGGETTO N. 3033/XI Realizzazione di collegamenti funiviari nel
Comune di Courmayeur. (Interpellanza)
Interpellanza Visto che da tempo sono in discussione a
Courmayeur due progetti funiviari, e più precisamente la telecabina
Dolonne-Plan Chécrouit e la cosiddetta "Funivia del Bianco" da La
Palud a La Punta Helbronner;
Ribadita l'importanza turistica di Courmayeur e di tutta la
Valdigne per la Valle d'Aosta;
Rilevato che i progetti in questione, se non celermente avviati,
potrebbero in futuro mai più essere realizzati;
Richiamata la richiesta del Comune di Courmayeur affinché la
Regione procedesse nell'incaricare la Società Funivie Monte Bianco
SPA a presentare le possibili soluzioni per la "Funivia del
Bianco";
i sottoscritti Consiglieri regionali
Interpellano
la Giunta regionale per conoscere:
1) qual è la situazione ad oggi per la realizzazione della
Telecabina e della Funivia;
2) quali sono i tempi ancora necessari per avviare le due
opere;
3) quali sono gli intendimenti in merito al progetto della
"funivia del Bianco".
F.to: Viérin M. - Comé - Lanièce - Marguerettaz
Président
La parole au Vice-président Viérin Marco.
Viérin M. (SA)
Questo argomento in parte è stato
affrontato anche stamattina. Diciamo che la nostra iniziativa è più
in senso generale, riguarda la funivia del Monte Bianco, ma anche
la situazione della telecabina Dolonne-Plan Chécrouit, di cui non
si hanno più notizie da troppo tempo. Con questa interpellanza
richiediamo di avere ragguagli in merito alle due opere da
realizzare a Courmayeur, ma non solo per Courmayeur, perché in
quest'aula si è dibattuto a lungo su questo problema; riteniamo che
il problema sia dell'intera Valdigne, ma anche del turismo
complessivo valdostano, sia come presenze future che come immagine
della Valle d'Aosta.
Rilevato che in passato c'è stata una richiesta del Comune di
Courmayeur affinché la Regione procedesse ad incaricare la società
"Funivie Monte Bianco S.p.A." a presentare delle possibili
soluzioni per la funivia del Monte Bianco, cioè La Palud-Punta
Helbronner, con l'interpellanza chiediamo quale sia, oggi, la
situazione per la realizzazione della telecabina e della funivia, e
quali sono i tempi necessari per avviare le due opere; inoltre,
quali sono gli intendimenti in merito al progetto della funivia del
Monte Bianco, perché se è vero che l'Assessore ha risposto in parte
stamattina, posso anche affermare che la situazione è imbarazzante,
visto il così lungo silenzio dell'Esecutivo su un'opera così
importante! Un'opera che, ancora oggi, ci è stata presentata in
maniera molto semplicistica. Anche se i cittadini di Courmayeur
sanno già che sono arrivate alla Presidenza della Regione le due
soluzioni, mentre mi risulta che il Comune di Courmayeur non abbia,
ad oggi, ricevuto alcuna segnalazione reale! Il fatto che non c'è
nessuna domanda per il rinnovo della concessione e il lungo iter
spiegato oggi dall'Assessore per la presentazione definitiva del
progetto sono cose risapute. Con questa interpellanza chiediamo
quindi qualcosa di più concreto, per le motivazioni che ho appena
illustrato.
Président
La parole à l'Assesseur au tourisme,
aux sports, au commerce et aux transports, Cerise.
Cerise (UV)
Pour ce qui est de la télécabine de Dolonne,
la documentation nécessaire a été envoyée au cours de l'année 2002,
aux bureaux régionaux compétents, aux fins de l'étude de son impact
sur l'environnement.
Le projet a fait l'objet d'un certain nombre de remarques et a
été examiné le 5 juin 2002, au cours d'une rencontre convenablement
publicisé. A la suite des observations parvenues et de la nécessité
de résoudre le problème de sa non-conformité avec le plan
régulateur général de la commune, le 11 juin 2002 la société
intéressée a suspendu les dossiers, aux termes du 6
ème
alinéa de l'article 14 de la loi régionale n° 14/1999, relative aux
études de l'impact sur l'environnement, afin de pouvoir examiner
les remarques parvenues et élaborer les observations y afférentes.
Nous attendons de nouvelles propositions de la part de la société
intéressée.
Pour ce qui est de la téléphérique La Palud-Punta Helbronner, je
dois répéter ce que j'ai déjà dit ce matin. La nouvelle structure
dirigeante créée récemment pour suivre les projets d'importance
stratégique dans le secteur des transports est en train de
rassembler tous les éléments nécessaires, afin d'évaluer les
modalités de réfection du téléphérique La Palud-Punta Helbronner. A
ce propos je vous rappelle que deux solutions avaient été
proposées: d'un côté, la réfection du téléphérique sur la ligne
actuelle; de l'autre, le déplacement du départ du téléphérique au
hameau Entrèves. Jusqu'à aujourd'hui aucune demande pour le
renouvellement de la concession n'a été présentée.
Pour ce qui est du commencement des travaux, sur la base des
temps normalement prévisibles, nous estimons que les travaux
pourront commencer dans le délai d'un an; pour ce qui est de la
téléphérique Punta Helbronner, du moment du choix du point de
départ; pour ce qui est de la télécabine de Dolonne, les temps sont
évidemment beaucoup plus courts.
Les intentions du Gouvernement vis-à-vis de ce problème, surtout
de la téléphérique la Palud-Punta Helbronner, sont celles de faire
démarrer les travaux le plus vite possible, et dans cette direction
nous solliciterons de la part de la société la présentation de
propositions. Il faut avant tout résoudre le problème relatif à
l'emplacement de la station de départ, problème lié aux aspects
géologiques du Mont de la Saxe et qui est en cours d'évaluation.
Par la suite, il sera possible de tracer l'accord programme avec la
commune et la société, afin d'en définir les rôles et les
charges.
Président
La parole au Vice-président Viérin Marco.
Viérin M. (SA)
Con queste risposte, Assessore, non si può
capire più di tanto perché - come ho già detto nell'introduzione -
avevamo già sentito stamani alcune cose in risposta al collega
Curtaz: ora, lei ha mescolato l'una e l'altra opera, mentre io
preferirei fare un ragionamento separato.
Ho cercato di capire il suo ragionamento su Dolonne. Lei dice:
"a metà 2002 la società ha sospeso l'iter, siamo in attesa
di…", puntini, puntini. Io prendo atto
di questa risposta, però voglio ricordare che la Regione ha fatto
altri interventi per altre stazioni o comprensori sciistici
(Gressoney, La Thuile, eccetera); allora è troppo semplicistico
dire che la società ha sospeso l'iter e purtroppo, io e il
Consiglio possiamo solo prenderne atto!
Passando al discorso della funivia del Monte Bianco, la cosa è
molto più ingarbugliata, perché l'Assessore ci dice che i lavori
potranno iniziare dopo un anno dal momento che si è definito il
punto di partenza, che può essere La Palud o Entrèves, come da lui
detto stamani. Se passano ancora 7-8 mesi per decidere il punto di
partenza, andiamo a fine del 2003, se poi per la progettazione e
l'appalto passa un anno, arriviamo a fine 2004, o nella primavera
del 2005; chiedo all'Assessore quanto tempo abbiamo ancora per tale
realizzazione, prima che scada l'agibilità dell'impianto, perché
rischiamo di trovarci, per un bel periodo, senza collegamento per
Punta Helbronner dalla parte italiana. Non so se questa è una
strategia per far andare dall'altra parte del Monte Bianco i
turisti che vengono in Valle per prendere la funivia del sindaco di
Chamonix; direi che è una strategia che non va verso l'interesse di
Courmayeur e della Valle! Vi è un altro ragionamento che poi andrà
ad intersecarsi, e non ho sentito lungimiranza nel parlarne, o
meglio, nel non parlarne. Non ho sentito menzionare il problema
della "collina dei ciliegi" per il collegamento autostradale al
traforo, cioè se questa "collina dei ciliegi" è ancora valida,
visto che il costo è di circa 120 miliardi, e su quali tempi ancora
saranno necessari per realizzarla. La progettazione dovrà tenere
conto di questo, visto che l'area è interessata anche dalla
realizzazione di questa famosa "collina dei ciliegi".
Altra cosa che intendo ribadire: se posso condividere una
battuta dell'Assessore di stamani, vale a dire che bisogna
guardare, sì, al collegamento funiviario, ma anche al discorso
turistico e al problema economico di chi abita quelle zone, ritengo
che comunque l'Assessore avrebbe dovuto sbilanciarsi su una scelta
piuttosto che su un'altra, oppure dirci qualcosa in più su quelli
che sono gli indirizzi dati per la progettazione, o altrimenti
dirci chiaramente che non si hanno contatti con la società - e qui
sta il vero problema - e la società che è proprietaria degli
impianti a Courmayeur fa cosa vuole!
Premetto che non intendo attaccare la Giunta o l'Assessore, ma
dobbiamo dirci realmente come stanno le cose; poi prendiamo atto
tutti insieme di questa situazione e agiamo in senso comune! Però,
se ci nascondiamo sempre nel dire la verità, alla fine non ne
usciamo da questo guado! La verità è che questa società - qui,
forse, le scelte non sono state lungimiranti, quando abbiamo deciso
di non acquistare le azioni che erano sul mercato alcuni anni fa, e
le abbiamo lasciate acquistare a certi
Francesi… non dico di più, ma chi ha
voluto capire ha capito! - sta rompendo in questi mesi il rapporto
con la "Siski"; ha già scritto ai "tour operators" che dal prossimo
anno gli abbonamenti per utilizzare il comprensorio di Courmayeur
non consentiranno più di andare a sciare in altri siti, se non un
giorno a Chamonix.
Dall'altra parte la società continua a non voler mantenere certi
impianti e quindi a lasciare scadere le autorizzazioni
dell'agibilità, a non procedere al loro rinnovo, finendo con il
sopprimere alcuni impianti di risalita a danno di tutto il
comprensorio sciistico, ma soprattutto a danno di chi vive di
turismo a Courmayeur. Tutto questo perché la società, a nostro
avviso, ha scelto la strategia di avere solo grandi numeri e di
infischiarsene un po' troppo delle necessità della Valle d'Aosta e
della Valdigne! Questa è la verità e io avrei gradito più
franchezza da parte dell'Assessore, perché noi, anche se facenti
parte della minoranza, siamo disposti a fare la battaglia; ma se si
fa una battaglia tutti insieme, ritengo che vi siano più
possibilità di vincerla!
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK