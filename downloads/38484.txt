Consiglio Regionale della Valle d'Aosta - Oggetto del Consiglio n. 2006 del 20 aprile 2016 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
TRASPORTI E VIABILITÀ
Autostrade e trafori alpini
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2006 del 20 aprile 2016 - Resoconto
OGGETTO N. 2006/XIV - Interrogazione a risposta immediata:
"Tutela del diritto delle aziende valdostane di partecipazione alle
gare di affidamento dei lavori autostradali da parte della società
Sav S.p.A.".
Viérin M. (Presidente)
- Punto n. 3.01 dell'ordine del
giorno. La parola al collega Chatrian.
Chatrian (ALPE) -
Cerco di semplificare il più possibile
un problema che si conosce. La situazione non è assolutamente
nuova, ma non immaginavamo così grave. La Sav, di cui noi abbiamo
quasi il 30 percento come Regione, ha affidato direttamente lavori
senza gare per più dell'80 percento fino al 31 dicembre 2013. La
percentuale è salita nettamente dal 1 gennaio 2014 al 96 percento.
Affida direttamente i lavori al gruppo Gavio. Fino al 2013 la norma
permetteva di affidare direttamente all'infragruppo fino al 60
percento, ma dal 1 gennaio 2014 la soglia è stata abbassata al 40
percento.
È di pochi giorni fa la sentenza del Tar Valle d'Aosta - noi
pensiamo che ci aiuti molto - che ritiene che i forti squilibri
potrebbero essere difficilmente compensati entro la fine dei cinque
anni (2014/2018) in cui la legge consente di rientrare nel limite
del 40 percento. Capite bene tutti che le nostre aziende non solo
non stanno toccando il boccino, ma praticamente ad oggi pochissime
sono le gare a cui possono partecipare. Sav invece contesta anche
la possibilità del Ministero di intervenire durante il quinquennio,
dicendo di dover plasmare il tutto fino al 2032. Ieri abbiamo
partecipato ad una preoccupante audizione in commissione, dove
abbiamo
perçu
una rassegnazione totale da parte dei
presidenti dei consigli d'amministrazione, soprattutto di Sav, che
sono di nomina pubblica, cioè regionale. Aiuto, non abbiamo gli
strumenti, non abbiamo nessuna possibilità, noi la pensiamo come
voi di maggioranza e di opposizione, ma il risultato è questo: ad
oggi le nostre imprese non toccano il boccino all'interno della
manutenzione e all'interno degli investimenti della Sav. Io penso
che la sentenza del Tar ci possa dare una grossa mano in questo
momento. Ascoltiamo il Presidente.
Président
- La parole au Président de la Région.
Rollandin (UV) -
On a participé à cette rencontre avec la
commission où on a repris ce thème avec force, étant donné que ce
que le collègue vient de dire est vrai. Les responsables des
sociétés où nous sommes minoritaires ont représenté ce thème sans
avoir d'effets positifs, comme vous venez de le dire. Je crois que
la sentence du Tar va nous aider dans ce sens, ce qui avait été
rappelé à maintes reprises. En effet, c'est absurde que pour tous
les travaux...auparavant la proportion était de 40 pour cent,
maintenant elle a été renversée, mais les choses ont continué de la
même manière, ou pire, dans le sens qu'on va de 80 à 95.
L'aspect le plus important est que nous aurons une rencontre
avec le Ministre compétent et avec le responsable des sociétés,
afin de faire comprendre que nous sommes convaincus qu'il faut
travailler et surtout avoir une réponse immédiate de la part des
sociétés, pour le respect des proportions prévues.
Président
- La parole au collègue Chatrian.
Chatrian (ALPE) -
Abbiamo le sue stesse preoccupazioni,
anche perché ad oggi il nostro Presidente è completamente
bypassato
senza aver alcuno strumento, quindi è ottimo se ci
sarà un incontro con il Ministero che si debba applicare la
sentenza del Tar da subito, almeno nel quinquennio, non annualmente
(ho letto una sua dichiarazione che diceva annualmente, ma almeno
nel quinquennio). Perché altrimenti io penso che sia difficile da
parte nostra spiegare alle imprese, ai valdostani e ai cittadini
tutti che abbiamo un presidente del consiglio d'amministrazione che
serve solamente a convocare i consigli d'amministrazione; ci costa
60-70 mila euro, non incide assolutamente su nulla, la riteniamo
quasi una nostra inutilità. O portano dei risultati, o si va ad
equilibrare quello che lei diceva, altrimenti penso che sia il
momento di rinunciare alla presidenza. Invertiamo la rotta - come
diceva lei, Presidente - con il Ministero per dire che il 60
percento deve andare a gara subito, e così ha anche un suo senso
mantenere la presidenza all'interno di questi consigli
d'amministrazione, sennò paghiamo dei presidenti di nomina
pubblica, di nomina governativa nostra regionale, per poi avere
praticamente risultati pari allo zero, se non la convocazione
semplice del consiglio d'amministrazione.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK