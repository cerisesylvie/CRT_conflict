Consiglio Regionale della Valle d'Aosta - Oggetto del Consiglio n. 3045 del 5 dicembre 2017 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ENTI LOCALI
Comuni
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 3045 del 5 dicembre 2017 - Resoconto
OGGETTO N. 3045/XIV - Parere richiesto dalla Giunta regionale
per procedere allo scioglimento del Consiglio comunale di
Valtournenche, ai sensi dell'articolo 43, comma 2, dello Statuto
speciale per la Valle d'Aosta e dell'articolo 70, comma 1, della
legge regionale 7 dicembre 1998, n. 54.
Rosset (Presidente) -
Come concordato, proseguiamo con il
punto n. 37.01 all'ordine del giorno. Ha chiesto la parola il
Presidente della Regione, ne ha facoltà.
Viérin (UVP) -
Comme tout le monde le sait, le 27
novembre le Conseil communale de Valtournenche a approuvé, à la
majorité absolue et par appel nominal, une motion de défiance par
rapport au syndic Deborah Camaschella. Avant tout, je voudrais
remercier au nom du Gouvernement la Conférence des Chefs de groupe,
qui a accepté de discuter ce point à l'ordre du jour avec une
inversion, car tout le monde peut bien comprendre qu'à la veille
d'une saison d'hiver et une saison touristique la communauté
valdôtaine ne peut pas se permettre de ne pas avoir un représentant
des institutions dans une des Commune les plus importantes de la
Vallée d'Aoste. Donc la sensibilité des collègues doit être
soulignée.
L'articolo 30 quater, comma 2 della legge regionale n. 54 del
1998, la nostra legge sul sistema delle autonomie in Valle d'Aosta,
stabilisce espressamente una procedura in caso di mozione di
sfiducia, o comunque di problematiche inerenti il
quorum
all'interno dei consigli comunali. In caso di approvazione di una
mozione di sfiducia, esiste una procedura che prevede da subito la
cessazione dalla carica del sindaco, del vicesindaco, della giunta,
comporta lo scioglimento del consiglio comunale e la nomina di un
commissario, ai sensi dell'articolo 70, comma 3 della medesima
legge. L'articolo 70 della legge regionale n. 54 del 1998 prevede,
inoltre, che lo scioglimento del consiglio comunale sia disposto
con deliberazione di Giunta, che noi abbiamo approvato la settimana
scorsa, sentito il Consiglio regionale, ai sensi dell'articolo 43,
comma 2 dello Statuto. Quindi ringraziamo il Presidente del
Consiglio per aver celermente inserito l'argomento all'ordine del
giorno di questo Consiglio, perché ci dà la possibilità di
accelerare questa procedura. Il Governo regionale ha fatto
richiesta al Presidente del Consiglio di iscrivere d'urgenza il
parere dell'Assemblea e, in questo senso, ci dà la possibilità di
provvedere già oggi allo scioglimento del consiglio comunale.
L'atto successivo sarà una delibera di Giunta che procederà alla
fase finale con l'approvazione definitiva dello scioglimento del
consiglio comunale e successivamente la nomina del commissario.
Presidente -
Ha chiesto la parola il consigliere
Chatrian, ne ha facoltà.
Chatrian (ALPE) -
Dopo il dibattito e il posizionamento
del consiglio comunale di Valtournenche, penso sia d'obbligo e
doveroso essere il più rapidi possibile dal punto di vista
amministrativo, in modo che ci sia la possibilità da parte della
Giunta di dare corso alla delibera che oggi sarà approvata, in modo
da poter nominare quanto prima il commissario, per poi creare le
condizioni affinché la popolazione di una comunità importante, un
traino dell'economia regionale valdostana, nel più breve tempo
possibile possa partecipare a nuove elezioni, creando quelle
condizioni di governabilità e soprattutto di gestione della cosa
pubblica della collettività di una importante località
valdostana.
Presidente -
Non ci sono altri interventi, dichiaro
chiusa la discussione generale.
Metto in votazione il parere. La votazione è aperta.
Esito della votazione:
Presenti, votanti e favorevoli: 30
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK