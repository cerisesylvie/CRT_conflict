Consiglio Regionale della Valle d'Aosta - Oggetto del Consiglio n. 3342 del 6 maggio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3342 del 6 maggio 1992 - Resoconto
OGGETTO N. 3342/IX Comunicazioni del Presidente del
Consiglio.
Cout (Presidente)
Signori consiglieri vi do l'elenco
dei disegni di legge presentati dal 22 aprile in poi:
Disegni di legge presentati:
Disegno di legge n. 418, presentato dalla Giunta regionale in
data 28 aprile 1992: "Rifinanziamento della legge regionale 21
agosto 1990, n. 60, concernente ulteriori disposizioni in materia
di smaltimento dei rifiuti solidi urbani e modificazioni alla legge
regionale 16 agosto 1982, n. 37, così come modificata dalla legge
regionale 16 giugno 1988, n. 44"
Disegno di legge n. 419, presentato dalla Giunta regionale in
data 28 aprile 1992: "Rifinanziamento della legge regionale 16
agosto 1982, n. 37 così come modificata dalla legge regionale 16
giugno 1988, n. 44 concernente norme per lo smaltimento dei
rifiuti"
Disegno di legge n. 420, presentato dalla Giunta regionale in
data 28 aprile 1992: "Interventi finanziari per l'adeguamento
tecno-logico degli edifici sede degli uffici regionali".
Disegni di legge non vistati
Disegno di legge n. 405 concernente :"Norme risultanti dalla
disciplina prevista dall'accordo per il triennio 1991/93 relativa
al personale regionale".
Deliberazioni vistate
Si comunica che il presidente della Commissione di
Coordina-mento in data 30 aprile 1992 ha vistato la deliberazione
n. 3215/IX in data 17 marzo 1992: "Approvazione del programma di
lavori pubblici per l'anno 1992 e riferimenti al triennio
1992/1994", per la quale erano stati richiesti e trasmessi
chiarimenti.
Riunioni di Commissioni:
Ufficio di Presidenza: 1
I Commissione: 3
II Commissione: 2
III Commissione: 1
IV Commissione: 2
V Commissione: 1
Commissione per le nomine: 1
Il Presidente del Coordinamento regionale dei comitati regionali
per i servizi radiotelevisivi ha inviato a questa Presidenza copia
del documento che è stato approvato nella riunione del 13 aprile
1992 svoltasi a Roma.
Il Coordinamento ritiene che, pur necessitando una rapida
applicazione della legge 223/1990 che metta finalmente ordine nel
sistema radiotelevisivo, le concessioni dovranno essere rilasciate
solo dopo la conclusione di un confronto fra le regioni e i propri
organi di consulenza, i Comitati radiotelevisivi e le Associazioni
delle emittenti.
Al riguardo il Coordinamento sollecita un rapido incontro con la
Conferenza dei Presidenti delle regioni anche per valutare
l'applicazione del piano delle frequenze che pone importanti
problemi di rapporti fra regioni e Ministero.
Il documento risulta essere stato inviato al Presidente del
Consiglio dei Ministri e al Ministro delle Poste. E' stato inoltre
trasmesso da questa Presidenza alla II Commissione consiliare
permanente.
La Federazione italiana dei consorzi ed enti di
industrializzazione (F.I.C.E.I.) ha inviato a questa Presidenza una
lettera relativa al regime giuridico dei Consorzi industriali
conseguente all'entrata in vigore dell'articolo 36 della legge n.
317 del 1991. Tale legge amplia notevolmente gli spazi di
disciplina che le regioni hanno in ordine ai Consorzi
industriali.
Per venire incontro alle esigenze regionali la FICEI ha
elaborato, in spirito di collaborazione con le regioni, una bozza
di legge regionale in materia e una bozza di statuto-tipo
consortile.
Copia dei suddetti documenti è stata trasmessa al Presidente
della 4^ Commissione consiliare permanente.
Con lettera in data 30 aprile 1992, i consiglieri regionali Aimé
Maquignaz e Ilario Lanivi hanno dichiarato, ai sensi dell'articolo
15 del Regolamento interno per il funzionamento del Consiglio, di
sciogliere, a decorrere dal 30 aprile 1992, il gruppo consiliare
denominato "Autonomisti indipendenti".
Con nota in stessa data i consiglieri Maquignaz, Lanivi e Bich
hanno dichiarato, ai sensi del terzo comma dell'articolo 16 del
Regolamento interno per il funzionamento del Consiglio, di
costituire il Gruppo misto.
L'Ufficio di Presidenza nella sua prima riunione esaminerà la
richiesta.
Il Consiglio dei Comuni e delle regioni d'Europa ha trasmesso un
ordine del giorno approvato dalla Direzione nazionale dell'AICCRE
riunitasi a Roma il 10 aprile scorso, sull'esigenza, da parte
dell'Italia, di contribuire ad accelerare e garantire l'entrata in
vigore del Trattato di Maastricht e quindi anche l'insediamento del
nuovo "Comitato delle regioni e delle Autonomie locali" provvedendo
a una equilibrata rappresentanza della delegazione italiana.
Il Capo dello Stato ha deciso di anticipare la conclusione del
suo mandato parlamentare sulla base di una serena ed attenta
valu-tazione di ordine personale e politico.
Desidero esprimere, certo di interpretare i sentimenti
dell'Assemblea, sincera gratitudine per ciò che egli ha fatto nel
corso del suo mandato a servizio della Repubblica per le
istituzioni democratiche e nell'interesse generale della
Nazione.
L'ex Presidente Cossiga ha scelto di dimettersi nel pomeriggio
di martedì 28 aprile, avendo anticipato questo suo atto domenica 26
in diretta televisiva con un discorso sincero e commosso.
Molti - ed io con loro - hanno condiviso l'atto del Capo dello
Stato e le motivazioni di fondo che ne ha dato.
Il mio auspicio è che adesso si possa procedere con rapidità
alla elezione al Quirinale di una persona che possa difendere ed
affermare quei valori che sono stati alla base delle dimissioni di
Cossiga e sappia pienamente assolvere ai gravosi compiti che gli
stanno dinnanzi.
Ci sarà a questo proposito un punto apposito su cui
eventualmente ci potrà essere anche una discussione molto più ampia
di quanto può essere prevista sulle comunicazioni del Presidente
del Consiglio e penso che potremo questa mattina eleggere il nostro
delegato per l'elezione del Presidente della Repubblica.
Io ho terminato con le comunicazioni che mi competono e, se non
vi sono richieste d'intervento, possiamo passare al punto 2
dell'ordine del giorno.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK