Consiglio Regionale della Valle d'Aosta - Oggetto del Consiglio n. 1871 del 19 aprile 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1871 del 19 aprile 2006 - Resoconto
OBJET N° 1871/XII - Communications du Président du Conseil
régional. Débat sur la situation politique.
Président - J'informe le Conseil de l'activité de la Présidence
et des organes du Conseil depuis la dernière réunion de
l'Assemblée:
Projet de loi n° 110, présenté par le Gouvernement régional le
18 avril 2006: "Manutenzione, per l'anno 2006, del sistema
normativo regionale. Modificazioni di leggi regionali e altre
disposizioni".
Réunions:
Conférence des Chefs de Groupe: 1
Ve Commission: 2
IIe Commission et IVe Commission: 2
È stata informata la Presidenza che, in previsione della
riunione in sede congiunta di Camera e Senato con la partecipazione
dei delegati dei Consigli regionali per l'elezione del Presidente
della Repubblica, i Consigli stessi dovranno procedere in tempi
brevi alla designazione dei propri rappresentanti. Per adempiere a
tale obbligo potrebbe rendersi necessaria una riunione in via
d'urgenza del Consiglio regionale. Vi informerò non appena sarò
informato nel dettaglio della data.
Come è noto il 9 e 10 aprile si sono tenute le elezioni
politiche per il rinnovo del Parlamento italiano. La Valle d'Aosta
ha provveduto ad eleggere i suoi Parlamentari nelle persone dei
colleghi Carlo Perrin e Roberto Nicco. Nel felicitarmi per il
risultato ottenuto, ringrazio i colleghi Perrin e Nicco per il
lavoro svolto in seno a questa Assemblea ed esprimo l'auspicio che,
come è consuetudine, si instaurino rapporti di proficua
collaborazione tra tale Assemblea e i rappresentanti al Parlamento
nazionale. Vorrei infine ringraziare a nome del Consiglio regionale
l'Onorevole Ivo Collé e il Senatore Augusto Rollandin per il lavoro
svolto nel corso del loro mandato.
La Conferenza dei Capigruppo ha concordato all'unanimità, al
fine di permettere un dibattito politico per chi lo auspica, quindi
la possibilità per ogni Consigliere di esprimere la propria
posizione, una deroga ai 5 minuti previsti dal Regolamento e
pertanto ogni Consigliere avrà a disposizione 10 minuti per
intervenire sulle dichiarazioni del Presidente del Consiglio.
Si è svolto nel Principato di Monaco, sulle terrazze del Casinò
di Monte Carlo, dal 14 al 17 aprile 2006, l'evento "Reflets de
montagnes sur la mer", un'iniziativa che ha avuto come obiettivo
principale quello di promuovere ai residenti del Principato e ai
turisti la realtà valdostana, nonché quello di accrescere i già
numerosi e buoni rapporti di tipo politico-istituzionale già
esistenti tra le due realtà. La vetrina di particolare prestigio è
risultata un luogo privilegiato di promozione della nostra
particolarità e delle nostre caratteristiche. La manifestazione,
infatti, ha riscosso un grande successo di pubblico: oltre 6.000
persone hanno visitato il "Village Vallée d'Aoste", nel quale erano
presenti i principali attori economici e turistici della Regione,
in rappresentanza dei diversi settori. Il punto forte
dell'iniziativa è stato di aver dato la possibilità di
intraprendere, fin da oggi, dei rapporti più stretti e concreti dal
punto di vista economico, in modo che possano davvero nascere dei
progetti in comune in grado di avere delle ricadute positive per la
Comunità valdostana e per la nostra imprenditoria.
La politica ha fatto la sua parte: è stato il fattore trainante
che ha permesso alle due realtà di trovarsi e confrontarsi,
bisognerà ora dare un seguito a queste giornate monegasche per far
sì che non rimanga un passo isolato, ma diventi il primo di una
serie di incontri di interessante cooperazione. Tra i momenti di
particolare rilievo, al fine di poter iniziare un rapporto
economico-commerciale con il Principato di Monaco, è stato
l'incontro tra imprenditori economici delle due realtà, che si è
svolto a conclusione dell'iniziativa. Ringrazio per la
collaborazione i Consiglieri che hanno preso parte all'iniziativa,
garantendo così una forte presenza istituzionale, in modo
particolare voglio ringraziare il Presidente della Regione tanto
per il sostegno all'iniziativa quanto per la sua presenza in ogni
momento dell'evento. In particolare voglio ringraziare i
funzionari, "in primis" il nostro Segretario Christine Perrin che
ha reso possibile il grande successo di questa iniziativa.
Un grave lutto ha colpito la nostra Comunità in queste festività
pasquali. Nella sera di venerdì 14 aprile è mancato improvvisamente
a Torino, all'età di 63 anni, Bruno Ferrero, figura di spicco del
"PCI", nonché Assessore tecnico ai lavori pubblici dal 30 giugno
1993 al 28 giugno 1994.
Pur essendo vissuto in Valle d'Aosta per molti anni, Bruno
Ferrero era forse più conosciuto in ambito politico nel resto del
Paese per gli incarichi di rilievo nell'ambito del "Partito
Comunista Italiano", nelle cui liste fu eletto Parlamentare europeo
negli anni '80, diventando uno dei più stretti collaboratori
dell'Onorevole Giorgio Amendola. Lo scomparso Bruno Ferrero ebbe
modo di distinguersi con forte intelligenza politica in questo
dibattito sul futuro della Sinistra nell'Europa comunitaria.
Ultimamente, abbandonati gli incarichi politici, viveva a
Belluno, continuando ad interessarsi al dibattito politico in Valle
d'Aosta, come acuto commentatore politico delle pagine regionali
del quotidiano "La Stampa".
Sarà il Consigliere Fiou a commemorare in modo più approfondito
questa scomparsa.
Alla famiglia, al gruppo consiliare dei "Democratici di
Sinistra-Gauche Valdôtaine" rinnovo, a nome di tutto il Consiglio
regionale, la più sentita partecipazione.
La parola al Consigliere Fiou.
Fiou (GV-DS-PSE) - Ringrazio il Presidente. Come già anticipato,
nella notte di venerdì 14 aprile è morto Bruno Ferrero, 63 anni, da
parecchio tempo sofferente di cuore. Così ancora una volta mi tocca
il doloroso compito di formulare in questa sede l'ultimo saluto a
un caro amico che se ne va. In queste occasioni mi si affollano i
ricordi della militanza comune, delle battaglie politiche comuni,
delle serate passate insieme magari davanti a una bottiglia di vino
a discutere con passione degli avvenimenti della nostra Comunità.
Oddone Bongiovanni, Demetrio Mafrica, Giulio Dolchi, Luigi Monami,
Paolo Charbonnier ed altri, ora Bruno. Con la loro dipartita si
chiude un'epoca della politica valdostana, finisce un modo di fare
politica insieme.
Bruno Ferrero nasce ad Aosta e qui trascorre gli anni della
gioventù, segnalandosi presto per il noto impegno nell'attività
politica. A metà degli anni '60 fonda una rivista "Il dialogo" e
partecipa insieme a Bruno Milanesio, Angelo Carello ad un gruppo
che anima in maniera interessante l'allora dibattito politico.
Insegnante, è in prima linea quando esplode il movimento
studentesco degli ultimi anni '60. È tra i fondatori del "PSIUP" in
Valle d'Aosta del sindacato scuola "CGIL". Quest'ultima esperienza
nel sindacato "CGIL" vede consolidarsi il gruppo Bruno Ferrero (che
nel frattempo è entrato nel "PCI"), Oddone Bongiovanni, Demetrio
Mafrica, gruppo che animerà subito dopo la politica amministrativa
nel Comune di Aosta nei primi anni '70. Bruno Ferrero sarà
Capogruppo in Comune in questo periodo. Questo attivismo -
chiamiamolo così - locale però è solo l'inizio di un percorso
politico fatto di impegno di grande responsabilità e prestigio.
Trasferitosi a Torino, diventa Segretario regionale del Piemonte
per il "PCI". Nominato Segretario di Giorgio Amendola
all'Europarlamento, viene anche eletto in quell'Assise europea. Con
l'Onorevole Amendola contribuisce all'elaborazione della teoria
dell'eurocomunismo, avviando contatti con i vari partiti socialisti
europei, in particolare ricordo la "SPD" tedesca di Willy Brandt.
Fino al 1987 fa anche parte della Direzione nazionale del "PCI".
Dopo una parentesi di relativo distacco dalla politica, accetta di
entrare a far parte del Governo regionale, il primo presieduto da
Dino Viérin, con l'incarico di Assessore tecnico ai lavori
pubblici. Lascerà per favorire il consolidarsi di nuovi equilibri
in Regione. Si riduce così la parabola politica pubblica di Bruno
Ferrero, ma non la passione per la politica. Un segno di questa
passione ineliminabile, insieme all'attaccamento per la Valle
d'Aosta, lo si poteva cogliere in quella "Lettera da lontano" che
ha rappresentato per gli amici l'appuntamento del sabato attraverso
il quotidiano "La Stampa". L'ultima "Lettera da lontano" è apparsa
sabato 17 in contemporanea con la notizia della sua morte.
Quello che ho ricordato a grandi linee è un percorso
dell'attività di Bruno Ferrero, molte cose però non emergono. In
particolare non emerge la grande apertura del suo approccio alla
politica, l'approccio politico alle varie questioni, il rispetto,
anzi direi l'attenzione per le posizioni degli altri, la continua
verifica critica innanzitutto delle proprie posizioni. Mi viene da
sottolineare quanto è lontano dallo stereotipo che qualcuno vuol
far passare del "comunista" la posizione di Bruno Ferrero. A Bruno
Ferrero pesavano le cadute di rigore nell'approccio alla militanza
che si sono affacciate nella politica anche nei partiti della
Sinistra, ma non pesavano le trasformazioni del progetto politico
che hanno caratterizzato l'evoluzione del "PCI" in "PDS" e poi
"Democratici di Sinistra", anzi vi ha contribuito con il suo
impegno e soprattutto con il suo piglio creativo. Così lo vogliamo
ricordare, come uomo di grande apertura e di grande dialogo.
Concludo anch'io esprimendo la partecipazione al dolore alla
moglie Daniela, ai figli, al fratello Paolo e a tutti i
parenti.
Presidente - La parola alla Consigliera Squarzino Secondina.
Squarzino (Arc-VA) - Intanto ci uniamo anche noi nel porgere le
condoglianze alla famiglia di Bruno Ferrero, un Assessore tecnico
di cui abbiamo conosciuto nella X legislatura la serietà, l'impegno
e purtroppo il troppo breve periodo del suo Assessorato.
Condividiamo in pieno le valutazioni fatte dal collega Fiou e
ancora una volta la politica perde persone pensanti e appassionate
del bene pubblico.
Oggi, lo ricordava prima il Presidente Perron, siamo di fronte a
un fatto importante: l'elezione al Parlamento italiano di due
Consiglieri, due nostri colleghi: Perrin e Nicco, che andranno a
Roma a rappresentare la Valle d'Aosta. Noi dell'"Arcobaleno", forza
politica facente parte dell'alleanza autonomista progressista che
ha sostenuto questi candidati, esprimiamo la nostra piena
soddisfazione per tale risultato chiaro, inequivocabile,
straordinario e auguriamo loro un buon lavoro ma, considerata la
loro serietà, la loro onestà intellettuale, il loro valore morale e
la loro competenza, siamo più che certi che sarà il loro un lavoro
buono per l'Italia e per la Valle e di questo già in anticipo li
ringraziamo.
Un bel risultato, dicevo, inaspettato dai più, che suona come un
disconoscimento non solo dello strapotere di Rollandin, il Senatore
candidato e sconfitto, ma di tutto un sistema di potere espresso a
livello regionale da questo Presidente della Regione e da questa
maggioranza di Governo, che dovrebbe trarne le dovute conseguenze.
Nel rispetto degli accordi presi in sede di riunione dei
Capigruppo, non intendiamo oggi presentare alcuna risoluzione o
ordine del giorno in merito all'esito politico a livello regionale
di queste elezioni. Non lo facciamo per gli accordi presi, ma
soprattutto perché riteniamo che lo stesso Presidente della
Regione, se fosse conseguente con le affermazioni fatte e con le
prese di posizione assunte prima, durante e dopo la campagna
elettorale, dovrebbe lui per primo presentarle senza aspettare che
altri gliele chiedano. Sono tanti i motivi per cui dovrebbe farlo,
ne ricordo alcuni, glieli suggerisco se per caso il Presidente non
li avesse presenti. Il suo Governo, Presidente Caveri, anzi meglio
i suoi 2 mandati: il "Caveri uno", iniziato il 4 luglio 2005, e il
successivo "Caveri bis", iniziato il 22 febbraio 2006, sono nati su
un presupposto molto chiaro: garantire all'allora Senatore
Rollandin di tornare a Roma. Non sono novità queste che sto
dicendo, sono osservazioni già fatte dalla sottoscritta in questa
sede e che nessuno mai ha smentito, anzi. Per quale motivo a luglio
2005, dopo 2 anni dall'inizio della legislatura, all'improvviso si
è ripescato colui che avrebbe dovuto essere Presidente fin
dall'inizio della legislatura? Come è nato il primo "Governo
Caveri"? A fronte di difficoltà e diatribe all'interno dell'"Union
Valdôtaine" - "malaise" era il termine più ricorrente -, si è
proceduto ad una pacificazione fra le varie correnti e il
conseguente patto di potere fra Rollandin, Dino Viérin e lo stesso
Caveri ha estromesso Perrin dall'incarico di Presidente della
Regione. Una "pugnalata alla schiena" l'ha subito percepita e
valutata l'opinione pubblica, perché non c'era stato né un atto di
sfiducia espresso dal Consiglio, né una mozione politica esplicita
che giustificasse tale atto, ma solo la necessità di ricompattare
il potere dei 3 "leader" su basi di distribuzione di interessi a
noi non noti, per convogliare sul candidato Senatore i voti di
tutti. Questo patto di potere, questa alleanza fra i forti del
movimento unionista è stata sconfitta dalla gente. La gente,
proprio quella più vicina all'"Union Valdôtaine", non ha condiviso
l'estromissione del Presidente Perrin, ha visto in tale gesto un
sopruso, un'operazione fatta solo per garantire il potere personale
di qualcuno e lo ha detto chiaramente con il voto. Ha votato per
Perrin contro Rollandin e contro i suoi metodi poco democratici, ha
votato contro quella operazione di potere da cui è nato il suo
primo Governo, Presidente Caveri. Lei dovrebbe trarne le
conseguenze e dimettersi.
Secondo motivo. Come è nata la nuova maggioranza del secondo
"Governo Caveri"? Alla vigilia delle elezioni il Senatore si era
scelto come candidato... si trattava di scegliere un candidato alla
Camera il cui requisito fondamentale fosse garantire il massimo
apporto di voti. In questa prospettiva - non me ne vogliano gli
"Autonomisti", la "Stella Alpina", la "Fédération", ciascuno segue
il suo progetto politico - gli "Autonomisti" diventano più
interessanti dei fedeli alleati "Democratici di Sinistra". Si dà
vita a una nuova maggioranza regionale in linea con le candidature
al Parlamento, si dà vita ad un nuovo progetto regionalista
autonomista presente in Regione, come dovrà essere presente a Roma,
ma le due candidature al Parlamento, espressione di questo progetto
e di questa maggioranza sono uscite sconfitte dalle elezioni del 9
e 10 aprile. Gli elettori e le elettrici hanno bocciato tale
progetto, sui cui presupposti è nata la maggioranza che è
attualmente alla Regione fra forze regionaliste e autonomiste.
Hanno detto "no" ai due candidati espressione della stessa area
regionalista autonomista, che costituisce la maggioranza regionale.
Le forze politiche che compongono la maggioranza ne traggano le
conclusioni e diano le dimissioni dalla maggioranza, se vogliono
essere rispettose del voto degli elettori.
Terzo motivo. Durante la campagna elettorale il Presidente
Caveri e il suo Governo hanno preso posizioni inequivocabili a
favore dell'alleanza autonomista regionalista. Sono state fatte
dichiarazioni forti. Il 7 marzo - comunicato "ANSA" - il Presidente
Caveri parla di un impegno senza risparmio di energie di tutto il
Governo regionale per contribuire all'elezione dei due candidati
Rollandin e Viérin. Vediamo quindi che lo stesso Presidente ha
impegnato la sua persona, il suo ruolo istituzionale, il suo
Governo a sostenere con tutti i modi i candidati Rollandin e
Viérin, confondendo il suo ruolo istituzionale di Presidente della
Regione e anche di Prefetto con la sua appartenenza ad una forza
politica. Il 3 aprile, pochi giorni prima delle elezioni, sempre il
Presidente Caveri insiste sulla necessità di garantire "aux deux
niveaux", Regione e Roma, la stessa alleanza politica:
"siamo
legittimati a sostenere i nostri candidati per portare a Roma due
Parlamentari in asse con il Governo valdostano".
L'intera
Giunta si è mobilitata senza risparmio di energie, utilizzando il
potere che ha per risolvere i problemi di interesse generale e le
risorse pubbliche, che sono i soldi di tutti, anche i nostri soldi,
per ricattare, intimorire, lusingare, promettere. Sappiamo di
decine e decine di telefonate, di convocazione di consulenti da
parte di Assessori, di colloqui intimidatori con dirigenti
regionali. Ora, tutto questo impegno elettorale del Presidente e
della sua Giunta è stato sconfessato dagli elettori: solo il 30%
degli elettori si riconosce nelle forze politiche che costituiscono
questa maggioranza. Ne traggano le conseguenze. Con il voto del 9 e
10 aprile la gente ha dato un segnale chiaro, ha scelto liberamente
fra due opzioni. Non me ne voglia il collega Lattanzi: c'era una
terza opzione che era lì...
(interruzione del Consigliere Lattanzi, fuori
microfono)
... la gente ha dato un segnale chiaro, ha detto in modo
inequivocabile "no" a metodi e a un sistema di potere che non
rispettano le persone e che le usano a fini di interesse personale
e che risolvono problemi di decisioni politiche con "pugnalate
nella schiena", ha detto "no" ad alleanze che guardano a Destra, ha
detto "no" a questa maggioranza di Governo e ha detto dei "sì"
chiari: ha detto "sì" a un'alleanza di forze regionaliste
progressiste, "sì" a un modo più pulito e democratico di governare
il partito come la Regione, "sì" ad un cambiamento radicale a
livello nazionale e regionale. Una Giunta responsabile ed un
politico accorto quale è lei, Presidente Caveri, dovrebbero
ascoltare queste richieste di cambiamento e questi segnali forti.
La gente aspetta un segnale, che traduca a livello regionale la
volontà di cambiamento che il voto del 9 e 10 aprile ha espresso:
cambiare il Presidente della Regione, cambiare Governo, cambiare
maggioranza, cambiare modo di governare. Leggo qui da "Il Corriere
della Valle" del 13 aprile un primo appunto dopo le elezioni, a
firma di Roberto de Vecchi, proprio come conseguenza di queste
elezioni:
"
la richiesta possente di una totale
trasparenza della pubblica amministrazione è forse il dato più
positivo da registrare, si chiede una svolta nella politica
regionale"
. Abbiamo letto su diversi comunicati stampa che
purtroppo tutto rimarrà fermo, congelato, nonostante l'esplosione
della "primavera politica". Si ha la percezione che i dirigenti dei
partiti, responsabili di tale "débâcle" non sappiano che fare,
quasi paralizzati dalle conseguenze delle loro azioni. Per
inseguire un progetto di potere hanno sacrificato tutto: la dignità
della persona - l'estromissione di Perrin -, accordi decennali con
gli alleati - con i "Democratici di Sinistra" -, il rispetto delle
regole democratiche, la legalità e la trasparenza
nell'Amministrazione, ma questo progetto si è infranto, schiacciato
da una valanga di voti: oltre 10mila persone alla Camera e quasi
9mila al Senato hanno voluto con il loro voto "togliere un
sassolino" a questo progetto. Anche i più potenti poggiano su
piedistalli che possono crollare se se ne scavano le fondamenta;
credo che alcune statue di potenti o di chi si comporta come tale
sono incrinate, se non cadute, ma non se ne accorgono ancora. Anche
se non danno le dimissioni, sono stati dimessi dalla gente, non
sono più credibili. La maggioranza dei Valdostani non si riconosce
più in loro. La Valle ha scelto altri candidati, un altro progetto,
altri valori, un'altra direzione di marcia: quella indicata
dall'alleanza autonomista progressista e chiede che anche questa
governi in Valle.
Presidente - La parola al Consigliere Sandri.
Sandri (GV-DS-PSE) - Cosa è successo? È successo un "terremoto
politico" in Valle d'Aosta, qualcosa di più che un ordinario
risultato elettorale che può essere variamente interpretato. È
successo che su queste elezioni politiche i 3 schieramenti
principali del Consiglio: la Destra, l'area cosiddetta
"regionalista" e l'area autonomista progressista hanno scommesso
tutto quello che avevano su queste elezioni, qualcuno ha vinto,
qualcuno ha perso.
Dobbiamo ricostruire un attimo per capire cosa è successo
qualche tappa di questo percorso. Nell'autunno dell'anno scorso i
"Democratici di Sinistra", che insieme all'"Union" governavano
questa Regione, chiesero agli alleati di poter vedere riconosciuto
un ruolo quindicennale di supporto all'attività dell'"Union
Valdôtaine" nell'amministrare la nostra Regione, che aveva dato
secondo noi dei buoni risultati fino ad allora, con un
rappresentante al Parlamento italiano, come candidato insieme a un
candidato dell'"Union Valdôtaine". Questo non fu possibile con
manovre dilatorie, senza motivazioni esplicite, anzi
l'irrigidimento da parte nostra sulla posizione di poter indicare
un candidato anche non iscritto ai "Democratici di Sinistra", ma
che fosse scelto da noi e non imposto dall'alleato portò il nostro
partito ad essere estromesso dalla maggioranza e la nuova
maggioranza fu creata con le altre forze regionaliste. Questo
passaggio non è stato facile, noi eravamo convinti della giustezza
delle nostre posizioni, anche se non corrispondeva in quel momento
alla convenienza delle nostre posizioni, ma noi sappiamo ancora
differenziare ciò che è importante, e che quindi è giusto, da ciò
che invece deve essere secondario e che è la nostra convenienza.
Bene, su questa scelta la nuova maggioranza, l'Esecutivo e i
partiti che la sorreggono si sono spesi al 100%, in maniera
talmente concreta e precisa che poi davvero su queste cose solo la
storia avrà modo di fare giustizia nei prossimi anni.
La risposta è stata chiara: quello che non era un nuovo
progetto, ma una "minestra riscaldata" da decenni, perché è il
tentativo surrettizio con altri nomi di resuscitare le Giunte di
Centro, non so come chiamarle, degli anni '80, quella fra l'"Union
Valdôtaine" e la "DC", forse perché qualcuno che all'epoca faceva
il Presidente della Regione con quel tipo di maggioranza voleva
rinverdire giovanili ardori... bene, questa vecchia "minestra" è
stata cancellata dagli elettori. Il risultato non è discutibile,
non sono i 25mila voti di Prodi rispetto a Berlusconi, sperando che
ci siano, è una maggioranza schiacciante! Questa Giunta regionale
non rappresenta neanche un terzo dell'elettorato Valdostano e
questo significa che, se andate per strada e incontrate 10 persone,
solo le ultime 3 forse vi danno ragione! La gente vuole cambiare
pagina e, per quanto poco il nostro progetto sia stato costruito
per i tempi e per i modi, la gente ne ha capito alcuni elementi
essenziali: non più clientelismo, non più ingiustizie, non più
stagnazione economica, ma una valorizzazione delle competenze e dei
meriti e soprattutto una restituzione agli elettori del loro
potere. Basta con le manovre di Palazzo che vanno contro il parere
degli elettori ed è quello che è successo per ben 3 volte in questa
legislatura: nel giugno 2003, nel luglio 2005, nel febbraio 2006.
Gli elettori danno le indicazioni, i politici le rispettino e noi
da questo punto di vista ci impegniamo a lavorare affinché gli
elettori non solo abbiano la possibilità di eleggere il Consiglio
regionale, ma anche l'Esecutivo, perché significa a questo punto
avere un po' più di garanzie sul funzionamento delle
istituzioni.
Perché è successo? Non vi voglio dare troppi aiuti, credo che il
tempo consentirà di capire quello che è successo, però, se vogliamo
trovare una via di analisi, credo sia da scegliere
nell'agricoltura. Gli alberi, quelli che danno tanti frutti, con il
passare degli anni tendono a sterilizzarsi e, se vogliamo mantenere
la "renetta" valdostana ancora forte, bisogna saperla tagliare ed
innestare su un nuovo melo, magari che viene anche da altre Regioni
d'Italia... su un nuovo tronco che gli ridia linfa, per poter
mantenere le specificità della nostra mela "renetta", le nostre
specificità culturali e politiche dobbiamo intanto sapere che gli
"alberi" hanno bisogno di rinnovamento e la politica valdostana ha
bisogno di rinnovamento ed è questo che il popolo Valdostano ha
detto e che noi, come alleanza autonomista progressista, siamo
riusciti ad interpretare. In più questo rinnovamento deve essere un
rinnovamento preciso. La gente si è stufata di dover dare deleghe
verso Governi che non si sa bene se vanno a Destra o se vanno a
Sinistra. Un altro grande elemento di queste votazioni è stata la
polarizzazione del voto: i due terzi del popolo Valdostano ha
scelto o a Destra, o a Sinistra in modo palese e chiaro, perché?
Non per il desiderio di schierarsi o di darsi un'"etichetta", ma
perché lì esistono dei progetti di sviluppo ovviamente contrastanti
e differenziati, ma che sono chiari, perché ci si pone il problema
di dare un certo tipo di strumenti o meno per costruire una
necessaria evoluzione di questa Regione. Questa Regione ha bisogno
di più libertà, di più giustizia, di più autonomia e di più
sviluppo. Se di fronte a tutto questo non siamo oggi davanti alle
dimissioni della maggioranza regionale e dell'Esecutivo,
evidentemente è perché non si è voluto prendere atto del voto dei
Valdostani e penso che continuare su questa strada di far perdere
tempo alla Valle d'Aosta nel suo bisogno di rinnovamento, di tale
abbarbicarsi scioccamente al potere, perché il potere non c'è più e
quindi iniziare una "via crucis" da qui al giugno 2008, sia non
solo stoltezza politica, ma il dare uno "schiaffo" alla popolazione
valdostana, prendersi gioco di essa e beati voi che avete la forza
di assumere tutte le responsabilità!
Presidente - La parola al Consigliere Perrin.
Perrin (GM) - Chers collègues, c'est avec une certaine émotion
que je prends la parole peut-être pour la dernière fois dans mes
fonctions de Conseiller régional devant cette Assemblée. Il y a
presque 13 ans j'assumais ces fonctions avec un sentiment de
respect même un peu d'embarras, mais surtout fier d'être un des
représentants de notre Communauté dans ce prestigieux Conseil,
l'expression la plus authentique des institutions de notre Région
autonome. La volonté populaire, après m'avoir accompagné de
législature en législature, m'a confié un rôle très important:
celui d'être avec Roberto Nicco le représentant de la Vallée
d'Aoste au Parlement italien. Nous sommes honorés de cette grande
confiance et nous serons les porte-parole attentifs et dévoués des
institutions valdôtaines et de tous les Valdôtains.
Mon intervention ne veut pas influencer le futur équilibre
politique dans cette Assemblée. Toute analyse et les décisions
conséquentes reviennent aux membres de ce Conseil et aux forces
politiques. A ce propos je souhaite que toutes décisions soient
prises dans le respect des règles et des rôles et que cette
Assemblée soit souveraine dans ses décisions futures. Je me permets
quand même de faire quelques considérations pour donner ma
contribution, qui veut être désintéressée, mais qui veut rappeler
l'importance de sauvegarder le rôle des institutions et le respect
des fonctions que chacun des élus est appelé à exercer. Je veux à
ce propos rappeler une affirmation que le Sénateur Dujany a fait
lors d'une de ses déclarations:
"
l'autonomia e la
democrazia non si impongono con la violenza e il sopruso, le
istituzioni devono essere al servizio della democrazia
sostanziale"
. Il s'agit de mots très percutants, très
pertinents pour notre situation politique valdôtaine. Il faut avant
tout avoir le courage de prendre conscience de la situation,
condition essentielle pour se remettre en discussion et changer
d'attitude. Le vote exprimé lors des élections politiques
représente une réponse claire, libre et pacifique, qui "boule" un
système politique et surtout les méthodes utilisées dans les
derniers temps de la politique valdôtaine. La réponse à ces
méthodes a été claire et nette, l'expression populaire a donné un
signal fort à la politique valdôtaine, à toute la politique. C'est
un signe qui réclame un renouveau, le respect des personnes,
l'envie de liberté, mais surtout la nécessité de garantir une
démocratie effective et substantielle. C'est un souhait que nous
voulons faire à cette Assemblée. Quant à nous, moi-même et Roberto
Nicco, nous serons, selon nos fonctions et notre rôle, disponibles
à assumer toutes nos responsabilités et à garantir surtout une
profitable collaboration avec ceux qui sont à différents niveaux
les responsables des institutions valdôtaines.
Presidente - La parola al Vicepresidente Nicco.
Nicco (GV-DS-PSE) - Concordando interamente, essendo in piena
sintonia con quanto esposto da Carlo Perrin, mi limito a poche
considerazioni. Assicuro intanto il Presidente del Consiglio che
opereremo ricercando su ogni specifica questione il confronto con
le parti interessate, con gli amministratori, con le categorie, con
le associazioni, con i gruppi di interesse per individuare assieme
le soluzioni più confacenti alla specifica realtà della Valle
d'Aosta. In tale quadro questo Consiglio sarà il punto di
riferimento, l'interlocutore essenziale e "incontournable" della
nostra azione, tale Assemblea con la sua Conferenza dei Capigruppo
e con il Governo, qualunque esso sia, che questo Consiglio esprime;
Governo al quale assicuriamo fin d'ora la nostra piena e leale
collaborazione nell'interesse della Comunità valdostana, auspicando
un analogo e reciproco atteggiamento.
Le questioni aperte sono molte, a partire da quel nuovo Statuto
adeguato ai giorni nostri, specie in riferimento all'Europa, oggi
così necessario, ognuno ovviamente nel proprio ruolo: questo
Consiglio e l'intera Comunità valdostana nel definirne i contenuti
e i Parlamentari nel garantirne la forma pattizia nel corso
dell'iter Parlamentare; dall'Euroregione del Monte Bianco, più
volte evocata, alla rappresentanza della Valle d'Aosta al
Parlamento europeo; dagli interventi organici di modernizzazione
della linea ferroviaria alla "mise à jour" dell'ordinamento
finanziario. Ci auguriamo di poter quanto prima farne, assieme con
la Conferenza dei Capigruppo e con il Governo, un esame dettagliato
anche in vista delle prossime scadenze parlamentari. Aggiungo che,
in quanto eletto nel collegio uninominale, ritengo di dover
rappresentare alla Camera dei deputati la Valle d'Aosta nel suo
complesso e che per questa ragione mi iscriverò al "Gruppo misto"
nella componente politica delle minoranze linguistiche.
Colgo infine l'occasione per ringraziare i colleghi e tutto il
personale del Consiglio per la collaborazione ricevuta in
quest'aula, nelle Commissioni, per ringraziare i colleghi
dell'Ufficio di Presidenza, in particolare il Presidente Perron con
cui vi è stata, nella mia funzione di Vicepresidente, un'intesa
proficua tanto nel merito delle differenti questioni, quanto nel
metodo, improntato sempre al confronto schietto ed aperto.
Presidente - La parola al Consigliere Frassy.
Frassy (CdL) - Il dato del risultato elettorale è importante non
solo per le risultanze parlamentari di questa tornata elettorale,
ma anche perché sollecita una serie di valutazioni e riflessioni
anche in chiave regionale. Auspicavamo di poter intervenire in tale
dibattito dopo che l'U.V. - forza che nel maggio 2003 aveva
conseguito la maggioranza assoluta - esprimesse una valutazione di
tipo politico. Evidentemente questa valutazione di tipo politico
verrà forse riservata al prosieguo del dibattito. Noi le nostre
valutazioni riteniamo di doverle fare sin da subito e nel
commentare questo risultato politico diciamo che l'elettorato
valdostano, forse con 10 anni di ritardo, ha fatto una scelta
importante e non è tanto la scelta che ha consentito l'elezione dei
due nuovi Parlamentari, ma è la scelta di campo di abbandonare
quella politica del "ni Droite, ni Gauche", che era stata la
caratteristica portata avanti per parecchio tempo dall'"Union
Valdôtaine". Questo risultato elettorale non è un caso. Ha pesato
il risultato dei 5 anni di mandato dei precedenti Parlamentari che,
stando a Roma senza fare scelte di campo netto, alla Valle d'Aosta
hanno portato relativamente poco, di conseguenza gli elettori hanno
capito che forse in questo momento era il caso di fare delle scelte
nette. Scelte nette che noi abbiamo sempre percorso, perché la
nostra connotazione politica rientra appieno in un meccanismo di
definizione di posizioni e di progettualità politica. "Forza
Italia", "La Casa delle Libertà" rappresentano un modo di vedere e
di intendere la cosa pubblica antitetico rispetto a certi principi
e valori che vengono espressi dalla Sinistra. Prendiamo atto che in
Valle d'Aosta, checché se ne voglia dire e nonostante quella che è
stata la partigianeria che ha caratterizzato l'informazione locale,
un quarto dell'elettorato - un elettore su quattro - si è
posizionato sulla sponda del Centro-Destra. Il 25% dei voti
validamente espressi in questa Regione sono voti riconducibili
all'area del Centro-Destra. Noi abbiamo il rammarico forse di non
essere stati in questo momento così bravi, come è successo nel
campo che faceva riferimento a Prodi, di mettere assieme in
un'unica coalizione tutte queste forze. I colleghi - ancora per
questo momento di dibattito consiliare - Nicco e Perrin sono stati
bravi: hanno raccolto dall'estrema Sinistra fino a quelle
propaggini unioniste che guardavano con simpatia a Prodi. Noi nel
Centro-Destra forse non siamo stati abbastanza bravi, ma
sicuramente nel Centro-Destra un progetto politico è nato ed è
quello che vede i protagonisti "Forza Italia" e "Alleanza
Nazionale", che insieme hanno creato i presupposti un domani per
riunificare anche in questa Regione, in una prospettiva di
bipolarismo, tutto il Centro-Destra. Riteniamo sia importante dare
un'alternativa ai Valdostani rispetto all'alternativa che la
Sinistra in questo momento ha proposto. La Sinistra è stata brava
nell'offrire l'alternativa, ma è un'alternativa che a noi non
interessa, proprio perché nella sintesi Sinistra-Destra vi sono due
modi di intendere la politica, due modi di intendere la società.
Riteniamo che i Valdostani abbiano nel futuro il diritto di potersi
esprimere anche in un contesto politico che possa essere diverso
rispetto a quello rappresentato da Prodi, al quale si riferisce la
coppia Nicco Perrin.
Diciamo che bisogna fare delle scelte politiche, bisogna avere
dei progetti politici, bisogna soprattutto avere delle coerenze
politiche; allora dico che, per certi versi, ci dispiace di dover
essere intervenuti prima che dai banchi dell'"Union" qualcuno
potesse alzarsi per esprimere la voce o le voci dell'"Union".
Perché vedete, oggi non siamo assolutamente imbarazzati. Siamo
soddisfatti di un 17% messo insieme da "Forza Italia" e "Alleanza
Nazionale", siamo soddisfatti nella prospettiva che c'è un 25% di
elettori che guardano al Centro-Destra e siamo convinti di essere
un punto di riferimento per un progetto politico che mira a
superare questo 25%, perché vede, Presidente Caveri, lei la sua
scelta di campo l'ha fatta. Quando lei ha accettato da Parlamentare
di fare il Sottosegretario del "Governo D'Alema" con delega agli
affari regionali, lei ha fatto una scelta di campo e di questo
gliene diamo merito. Siamo convinti che nella base unionista di
oggi siano in tanti ad iniziare ad interrogarsi sulla necessità di
fare una scelta di campo: una parte l'ha fatta a favore della
"coalizione Nicco Perrin" che ha come riferimento Prodi, una parte
non ha avuto forse ancora il coraggio di fare una scelta di campo
sul Centro-Destra, ma noi siamo consapevoli e convinti che l'"Union
Valdôtaine" non possa essere assimilata e iscritta d'ufficio al
Centro-Sinistra ed essere inquadrata nelle file prodiane. Noi siamo
convinti che certi valori che vengono espressi in Valle d'Aosta,
certi valori dell'autonomia, certi valori della proprietà privata,
certi valori della libertà che sono tipici della società
valdostana, i valori della famiglia... penso che forse molti non
abbiano creduto che fosse già il momento di fare delle scelte e
quelli che non hanno fatto le scelte hanno perso. Oggi quelli che
hanno perso sono quelli che non hanno fatto le scelte. L'"Union
Valdôtaine" in quanto movimento non ha fatto una scelta netta,
perché abbiamo letto le notizie "ANSA" uscite a febbraio e quelle
notizie dicevano che i candidati Rollandin e Viérin Marco si
riconoscevano nello schieramento di Prodi. Ma allora non è una
scelta se ci sono due schieramenti che si riconoscono a Sinistra! I
giornali locali hanno enfatizzato questa come la scelta unica che
può entusiasmare l'elettorato, ma non è scelta scegliere fra
Sinistra e Sinistra, perché si va in una situazione dove
l'alternativa manca! Evidentemente il fatto che un giorno l'U.V.
fosse schierata con Prodi, il giorno dopo dicesse che forse non era
poi così schierata, ma lo guardava con interesse ha fatto sì che
l'elettorato più coraggioso abbia optato per una scelta netta sul
Centro-Sinistra, che vedeva due candidati nettamente schierati.
Sarebbe allora importante capire quale progetto politico si rende
percorribile per questa Regione.
Il collega Sandri ha sempre la capacità di dare una visione
particolare e limitata della coerenza e della realtà della politica
valdostana, perché le manovre di Palazzo, caro Consigliere Sandri,
il tuo gruppo le ha condivise sino alla giubilazione del collega
Perrin, poi prendiamo atto che la politica è movimento e che avete
assunto posizioni diverse, però sulle manovre di Palazzo, sulla
coerenza bisognerebbe essere anche attenti. Non voglio provocare
sterilmente degli interventi; noi non abbiamo disagio ad
intervenire in questo dibattito, ma vorremmo anche capire in questo
Consiglio qual è il ruolo dei tanti colleghi che siedono nelle fila
dell'"Union", a partire da quelli che forse con una sintesi per non
citarli per nome potremmo chiamare i "dissidenti", perché comunque
hanno espresso un appoggio pubblico nei confronti di due
candidature che erano avversate dal proprio movimento politico. Non
vorrei pensare che qualcuno abbia immaginato che queste elezioni
non erano delle elezioni politiche, con un progetto politico per
governare l'Italia, ma che fossero un referendum fra Perrin e
Rollandin, piuttosto che fra Nicco e Marco Viérin e che, di
conseguenza, alla fine il referendum ha dato un risultato, ma non è
cambiato nulla. È cambiato tutto eccome! È cambiato tutto perché è
evidente che in questo "agone" politico chi ci rimane deve
delineare un percorso che ci porti a chiudere tale legislatura, se
è necessario chiudere questa legislatura con diversi aggiustamenti
rispetto alla maggioranza in essere. La nostra unica difficoltà
perciò oggi è quella di capire quali siano i nostri interlocutori,
rispetto a un progetto politico che noi abbiamo e che siamo
convinti che da qui al 2008, da qui a quando verremo chiamati a
riesprimere questo Consiglio, potrà essere competitivo e
alternativo al Centro-Sinistra, senza per questo essere un progetto
sganciato dal radicamento che anche il Centro-Destra rivendica - e
penso che i risultati ce ne diano atto e merito - sul territorio
valdostano e sulle specificità della Valle d'Aosta.
A conclusione della disamina del voto della scorsa settimana
diciamo solo questo: la Valle d'Aosta è cambiata perché ha maturato
la consapevolezza che la politica è fatta di scelte e chi non
sceglie perde!
Presidente - La parola al Consigliere Lavoyer.
Lavoyer (FA) - Grazie Signor Presidente, come gruppo della
"Fédération Autonomiste" nel prendere atto del risultato certamente
negativo della coalizione "Vallée d'Aoste" vorremmo fare un'analisi
serena di questo risultato e soprattutto non strumentale o
demagogica; quindi, per certi versi, ho apprezzato molto il tono
dei due nuovi Parlamentari Perrin e Nicco, il tono del loro
intervento. Fatichiamo invece a capire che cosa vuole l'alleanza di
Sinistra, abbiamo sentito dire che dobbiamo andare tutti a casa, ho
letto che il rappresentante del gruppo "Arcobaleno" Riccarand
dichiara che è ridicolo in questo Consiglio fare riferimento alla
volontà popolare del 2003. Dov'è allora la coerenza se oggi
chiediamo che bisogna far riferimento alla volontà popolare? Dov'è
la coerenza quando si dice che questo Consiglio deve essere sovrano
e poi vi sono richieste di dimissioni da tutte le parti, di forze
politiche che neanche sono presenti in questo Consiglio! Sembra che
"abbaino alla luna" con tale richiesta di dimissioni della "Giunta
Caveri"! Questa maggioranza non è nata solo per sostenere la lista
"Vallée d'Aoste", tale maggioranza è nata con senso di
responsabilità per dare un Governo a questa Regione. Il Consigliere
Sandri mente sapendo di mentire quando dice che i "Democratici di
Sinistra" sono stati cacciati da questa maggioranza, ma avremmo
tempo di spiegare alla gente alcuni passaggi che forse non sono
stati sufficientemente visibili.
Noi ribadiamo ancora come "Fédération Autonomiste" il "no" ai
"niveaux différents" ma. quando diciamo "no" ai "niveaux
différents", noi diciamo "no" ad alleanze non omogenee, noi
volevamo alleanza omogenee: omogenee nel Governo regionale,
omogenee nel presentarsi alle elezioni politiche, omogenee nel
governo della città di Aosta. L'omogeneità delle coalizioni non
vuol dire che queste coalizioni devono vincere sempre le elezioni,
quindi noi siamo per il "no" ai "niveaux différents" ancora adesso.
È piuttosto sconcertante dopo questo risultato elettorale vedere ex
Unionisti come l'ex Presidente Louvin attaccare in modo scomposto
la lista "Vallée d'Aoste", che per lui è stata per 20 anni quasi
una religione, attaccare il Presidente unionista che sostiene la
lista dell'"Union Valdôtaine" nella coalizione che si è presentata
per queste elezioni. Mi ricordo che sempre i Governi regionali che
si sono succeduti hanno fatto la campagna elettorale per le forze
politiche che si presentavano alle elezioni nazionali. Louvin vuole
da fuori di questo Consiglio nel rispetto dell'istituzione un altro
Governo, ma io mi chiedo quanti Consiglieri ha "Aosta Viva" in
questo Consiglio, quanti Consiglieri ha "La Margherita" di Calì...
Borluzzi, "La Rosa nel pugno", "Alé Vallée", che chiedono le
dimissioni di questo Governo, e siamo sicuri che i cittadini
valdostani vogliano una maggioranza con "Rifondazione Comunista" e
"La Rosa nel pugno"? Io queste certezze non le ho.
"Aosta Viva" e la coalizione capeggiata da Louvin ha una fretta
un po' sospetta: se è così sicuro di essere nel giusto, di aver
trovato il filone elettorale che lo premierà, perché vuole questa
crisi? Perché ha così fretta?... una crisi che non può che portare
ad elezioni anticipate. Forse teme anche un brusco risveglio degli
attuali alleati che oggi hanno eletto un Parlamentare che comunque
si dichiara unionista e domani forse godranno poco o niente di
queste vittorie che premieranno altri. Il Consigliere Sandri sul
"Travail" mi sembra più prudente, si rende conto che la fretta
nasconde una voglia di "Aosta Viva" di capitalizzare da sola
l'attuale vittoria, pensare che questo successo possa cancellare il
vizio di fondo è pia illusione. Questa vittoria è soprattutto
figlia della demonizzazione dell'avversario, una certa arroganza
che per certi versi si vuole combattere; non è una vittoria che
premia un'identità, una visione della Valle d'Aosta originale, una
strategia convincente, un consenso raggiunto attorno a delle linee
guida vincenti e forti per la Valle d'Aosta. Il Centro-Sinistra di
Perrin e Nicco "naviga a vista", non solo per l'eterogeneità della
coalizione, quel volere ad ogni costo tenere sotto lo stesso
"tetto", lo stesso "cappello" posizioni conciliabili solamente in
un programma indefinito, oppure a maglie larghissime, non solo per
questo, ma anche per l'inconsistenza culturale di questo progetto,
l'insufficienza della sua analisi che non governa la complessità,
dunque non produce un'ipotesi di società futura che definisce modi
e principi capaci di costruire non dico un progetto, ma almeno un
sentimento comune, se non una battaglia personale... l'unico
sentimento comune, l'unico legante. Basta pensare allo sforzo di
voler piacere a posizioni estreme, industriali e sindacati, operai
e poteri forti, volontariato e borghesia salottiera, autonomia e
nemici dell'autonomia e allora, se veramente diciamo che le
istituzioni vanno rispettate, io penso che dentro questa
istituzione, che al limite si deve sostenere... fare azioni...
mozioni di fiducia o di sfiducia ai Governi regionali... Vorrei
sottolineare anche al Consigliere Sandri - che adesso difende
strenuamente il neo Senatore Perrin - che non mi sembra che il suo
comportamento in quanto Capogruppo dell'ex alleato di maggioranza e
nella precedente "Giunta Caveri" sia stato sempre lineare... ecco
perché la "Fédération Autonomiste" respinge le speculazioni
politiche di chi lega il risultato elettorale ad un giudizio sul
Governo della Valle d'Aosta, esprimendo la nostra piena e totale
contrarietà a qualsiasi ipotesi di scioglimento anticipato del
Consiglio Valle, anche perché sarebbe ridicolo credere che gli
elettori abbiano dato un giudizio su questo Governo nato da un
mese. Abbiamo tempo, vedremo.
La "Fédération Autonomiste" auspica anche che le forze della
maggioranza regionale sappiano trarre la giusta indicazione da un
voto che chiede più decisione, più concretezza nell'affrontare i
problemi della nostra Regione e dei nostri enti locali.
Manifestiamo anche una certa preoccupazione - e quindi vedo
abbastanza fuori luogo tutto questo trionfalismo - per la
situazione politica a livello nazionale, che non pare certamente in
grado non solo di rafforzare l'autonomia valdostana, ma di dare un
Governo stabile alla nostra Nazione. Direi quindi che i tempi sono
tutt'altro che facili anche per coloro che in questo momento hanno
vinto e il difficile molte volte è non tanto ripartire dalle
sconfitte, ma soprattutto gestire le grandi vittorie, la nostra
responsabilità quindi vuole che la Valle d'Aosta abbia un Governo
stabile, la Valle d'Aosta vuole delle risposte cari Onorevoli
Perrin e Nicco, non parole, non solo "slogan" e non giochi allo
sfascio! È per questi motivi che noi ribadiamo fino in fondo la
validità di questa maggioranza che, per certi versi, i "Democratici
di Sinistra" hanno contribuito a far nascere e saranno gli elettori
nel 2008 ha dare un giudizio sui risultati da essa ottenuti.
Presidente - La parola al Consigliere Cesal.
Cesal (UV) - Le résultat des dernières élections politiques,
clair et sans équivoques, constitue pour notre mouvement un moment
important de réflexion, de confrontation non seulement interne,
mais je crois avec l'électorat tout entier de la Vallée d'Aoste.
Comme les événements l'ont confirmé et la presse aussi a déjà si
bien anticipé, la compétition électorale a été affrontée par notre
mouvement de façon partagée, il y a des membres qui ont soutenu la
liste alternative à celle officielle de l'"Union Valdôtaine".
L'aspect le plus négatif ne concerne pas seulement les sommets,
mais je crois qu'il concerne aussi une bonne partie de notre
base.
D'analyses ont été faites selon la différente philosophie de
ceux qui sont intervenus, à partir de Madame Squarzino, qui propose
une alliance d'extrême Gauche jusqu'à l'"Union Valdôtaine". Elle a
fait une analyse selon son point de vue, le point de vue de
l'extrême Gauche. M. Sandri est intervenu en rappelant que
peut-être la coalition qui devrait gouverner cette Région est une
coalition constituée par le mouvement "Autonomiste", il a parlé
seulement des régionalistes, nous revendiquons le fait d'être des
autonomistes, avec la Gauche modérée. Je ne sais pas comment
interpréter l'intervention de M. Frassy qui a invité l'"Union
Valdôtaine" ou une partie d'elle à regarder à Droite; je ne sais
pas si cela en quelque sorte pourrait viser la constitution de "la
Maison de la Liberté valdôtaine". Tout le monde évidemment regarde
à l'"Union Valdôtaine" et envers ce groupe au sein de ce
Conseil.
Il s'agit sans aucun doute d'une situation de difficulté plutôt
confuse, qui par contre n'entraîne pas - je prends les déclarations
officielles - des conséquences sur les différentes positions pour
ce qui est du soutien à cette majorité et à son Gouvernement
actuellement en charge de tous les membres du groupe unioniste, M.
Ottoz compris, qui va substituer M. Perrin au sein de ce Conseil.
Tous ont clairement exprimé leur volonté de soutenir avec loyauté
et conviction cette majorité, évidemment jusqu'au Congrès de
l'"Union Valdôtaine", qui dans cette situation est souverain. Ce
congrès constituera un passage important et délicat dans l'histoire
de notre mouvement, qui dure depuis 60 années. Avant cette date
évidemment aucun Unioniste peut indiquer un parcours défini sûr,
car les hypothèses sur le futur de cette majorité et de ce
Gouvernement sont encore toutes ouvertes, c'est une forme de
respect envers les congressistes et je crois qu'il ne revient pas
au groupe et à son Chef la tâche d'indiquer le futur scénario
politique qui pourrait s'ouvrir à la conclusion de cet important
débat. Je retiens donc nécessaire repousser la requête de démission
arrivée aujourd'hui, car le groupe et la majorité actuelle retient
instrumental cette requête. Les élections qui se sont déroulées les
9 et 10 avril regardaient un autre niveau: celui des élections
politiques italiennes et pas les élections concernant ce
Conseil.
Je ne suis pas par contre à connaissance que Madame Bresso,
Présidente de la Région Piémont, ait intention de démission, elle
aussi a perdu les élections, ni aucune indication à cet égard nous
revient de la plus grande démocratie du monde: les Etats Unis. Les
élections de mi-terme sont presque toujours remportées par la force
qui s'oppose au Président élu, mais personne ne l'a jamais invité à
la démission. Il faut dire que le projet politique qui régit cette
majorité n'a pas bien été reçu par l'électorat valdôtain, mais
s'impose une profonde réflexion, une confrontation franche et
sérieuse pour apporter les éventuelles corrections à cette
situation. C'est un devoir qui appartient aux forces politiques,
surtout à celles de la majorité, mais les évaluations ne doivent
pas être la conséquence d'un coup de tête, mais la suite d'une
profonde évaluation des causes qui ont déterminé cette
situation.
Je voudrais en conclusion exprimer publiquement au Sénateur
Perrin et au Député Nicco mes félicitations les plus sincères pour
les résultats qu'ils ont obtenus. Terminée la campagne électorale,
oubliés les tons âpres et les polémiques stériles et inutiles, nous
ne pouvons que reconnaître la légitimité de leur élection et la
légitimité aussi de leur rôle en tant que représentants de
l'entière Communauté valdôtaine. A Rome ils auront le droit-devoir
de représenter la Vallée d'Aoste et ses institutions. Je suis sûr
que les entités locales valdôtaines pourront bénéficier de leur
œuvre et de leur engagement, ainsi que toute la
population valdôtaine. Je souhaite qu'une bonne collaboration
puisse s'entamer entre cette institution et nos deux Parlementaires
sur des questions importantes qui regardent l'entière Communauté:
je me réfère à la question de l'entente préalable pour ce qui
concerne notre Statut d'autonomie; le fort soutien à la requête
d'obtenir la révision de la loi électorale qui concerne l'élection
au Parlement européen afin que notre Région, ainsi que toutes les
autres Régions italiennes qui ne sont pas représentées
officiellement, puissent faire valoir leurs instances au sein des
institutions continentales. Un engagement fort à faire fonctionner
de façon adéquate aux modernes exigences la Commission paritaire,
qui dans les dernières années n'a pas donné de bons résultats selon
les attentes et sa capacité opérationnelle; travailler pour la
constitution d'une Eurorégion du Mont Blanc, ainsi que pour une
longue série de rapports entre la Région autonome et l'Etat
concernant la Caserne Testafochi, siège prévu de notre Université;
la liaison ferroviaire Aoste-Turin et Aoste/Pré-Saint-Didier; le
problème du trafic des poids lourds à travers le tunnel du Mont
Blanc; puis une longue série d'autres arguments qui ne sont pas
secondaires, mais que j'évite d'indiquer pour ne pas vous ennuyer.
Le travail ne manquera pas à nos Parlementaires, mais il faut avoir
la volonté d'adresser tous les efforts dans la même direction pour
le bien de cette Communauté. Par honnêteté nous devons leur dire
que nous vigilerons sur leur action, nous contrôlerons si
l'engagement pris en campagne électorale avec les Valdôtains sera
respecté. La coalition qui les a soutenus est une coalition
hétérogène plus variée, la position de cette coalition n'est pas
univoque à ce propos sur des thèmes importants, comme celui qui
concerne par exemple le droit d'obtenir un siège au Parlement
européen. Quand nous en avons discuté dans cette salle, ils ont
tenu une attitude nettement contraire avec celle des autres forces
politiques majoritaires de l'époque, en polémiquant avec la
majorité qui soutenait cette thèse. Aujourd'hui ils ont signé un
accord pour ce qui concerne la révision de cette loi. Nous
vigilerons et nous leur faisons nos souhaits sincères de bon
travail, mais nous rappelons encore une fois que nous serons là à
vérifier leur attitude par rapport aux vrais problèmes de notre
Région.
Presidente - La parola al Consigliere Viérin Marco.
Viérin M. (SA) - Certamente non è andata come pensavamo, con
onestà intellettuale dobbiamo ammetterlo. Rimane per noi solo
l'amarezza di non essere riusciti a spiegare ciò che era in gioco
con queste elezioni politiche, perché non erano in gioco gli
equilibri regionali o le vendette personali, secondo noi, ma una
rappresentanza della Valle d'Aosta che si ponesse fuori dagli
schieramenti nazionali. È qui che sta la discussione per il futuro.
Un obiettivo che riteniamo ancora fondamentale e che vogliamo
augurarci che sia ben presente nei nostri due nuovi Parlamentari,
ai quali auguriamo sin da oggi un proficuo lavoro per la Valle
d'Aosta. Noi tutti riteniamo che il risultato negativo sia venuto
da una serie di concause: una delle più significative è stata la
volontà dell'elettorato di dare un chiaro segnale di protesta e, se
volete, di delusione. L'occasione delle elezioni politiche è stata
accolta da molti per esprimere il proprio dissenso su quanto è
accaduto fino ad oggi. A partire dalle ultime elezioni regionali,
questi 3 anni sono stati senza dubbio fra i più difficili della
legislatura del Consiglio regionale: franchi tiratori, 3 Governi,
vari distinguo, prese di distanze e quant'altro hanno lasciato a
molti elettori "l'amaro in bocca". Un mese di campagna elettorale
non è riuscito quindi a dissuadere chi questo "amaro" voleva
esprimere con un voto che fosse letto come tale. Va detto che se
l'intenzione di questi elettori va rispettata, non altrettanto si
può dire di chi ha preso a prestito questa occasione per "pescare
nel torbido" e puntualmente ne abbiamo avuto conferma subito dopo
le elezioni con interventi un po' così, non voglio utilizzare altri
termini. A tutti questi vorremmo dire: "adelante Pedro, ma con
giudizio".
Prima considerazione. Abbiamo sentito le forze politiche della
lista risultata vincitrice - da "Rifondazione Comunista" ai
"Democratici di Sinistra", alla "Rosa nel pugno", ai "Verdi", alla
"Sinistra alternativa" - parlare della necessità di una ventata di
correttezza e di onestà. A proposito di correttezza e onestà, come
è possibile affermare che i Valdostani hanno bocciato il progetto
politico delle forze autonomiste? Quali elementi aveva in mano
l'elettorato per giudicare una maggioranza ed un Governo nati a
meno di un mese e mezzo dalle elezioni? Si pensa davvero che si
possa interpretare questo voto come ponderata espressione sul
lavoro svolto in un mese o sul lavoro non svolto? Suvvia, siamo
seri, collega Squarzino, quando afferma in un passaggio del suo
intervento che questo è un voto contro l'"Union", contro Rollandin,
contro Dino Viérin, contro Caveri, "e chi più ne ha più ne metta",
e non ha citato, se non perché si è accorta di essersene
dimenticata, la partecipazione del Centro-Destra a quelle elezioni,
ma ha "preso" solo il discorso dell'area autonomista come
avversari... o quando ha difeso i "Democratici di Sinistra" e in
questa sala fino a 2 mesi fa li ha tacciati di altra condotta, o di
altro agire, ma tacciati pesantemente! Non voglio ricordare le
innumerevoli occasioni, il collega Cesal ne ha citate alcune, ma ve
ne sono tantissime.
Il collega Sandri ha dichiarato qui quello che invece non ha
voluto far trasparire in campagna elettorale, ovvero la scelta di
ripiego, perché, quando oggi il collega Sandri ha parlato di questa
situazione, non ha menzionato minimamente la Sinistra, ma la scelta
di ripiego è venuta a galla in maniera inequivocabile quando si è
detto di non aver avuto il "candidato targato", quindi si è scelta
un'altra strada. In effetti è vero, quando c'è stato il discorso
del "Governo Caveri", il collega Sandri ha votato il "Governo
Caveri" e non il "Governo Perrin", tanto per essere chiari! Ed era
qui presente. Dove erano quindi fino ad ieri i "Democratici di
Sinistra"? E perché ha sempre sostenuto il "niveau divers" nel
passato? Abbiamo elementi chiari, i giornalisti hanno riportato sui
loro giornali tutti quei passaggi sui "niveaux divers". Oggi è
cambiato completamente perché qualcuno ha detto che forse era
meglio fare scelte diverse da un candidato targato, quindi la
scelta di ripiego porta a smentire tutto quanto si è fatto fino ad
ieri. Se si volesse prendere come abitudine quella di eleggere il
voto per le politiche come indicazione per gli equilibri regionali,
non bisognerebbe mai scordare il passato e qui vado su una
considerazione più globale rispetto a quella di prima. Come mai
quando 5 anni fa, allora candidato delle forze autonomiste, Collé
si impose sul candidato delle Sinistre, Fiou, non si disse che
l'elettorato aveva bocciato l'alleanza a Sinistra? Come no?
(interruzione della Consigliera Squarzino Secondina, fuori
microfono)
... era perfettamente così, perché la "candidatura Fiou" fu una
proposta di un Governo più spostato a Sinistra. Se vogliamo essere
seri, cominciamo a non prendere in giro i Valdostani invocando la
coerenza per poi essere smentiti un minuto dopo!
Resta ancora da far chiarezza su un punto, sempre nei confronti
dell'elettorato: quale progetto alternativo si propone per la
Regione visto che qui tutte le volte si dice da parte di qualcuno
che bisogna chiedere il "cambio della guardia" sapendo dove si va a
finire? Allora quale progetto per questa Regione? Di questo non si
è parlato molto in campagna elettorale, anche perché vari
rappresentanti di forze politiche li abbiamo visti solo quasi
magicamente apparire nei festeggiamenti, mentre sono stati assai
meno presenti nei vari comizi. Dunque, che si abbia onestà
intellettuale, si dica chiaramente ai Valdostani - sempre che sia
così - che "Verdi", "Sinistra alternativa", Rosa nel pugno",
"Rifondazione Comunista" sono parte integrante del progetto
politico che si vuole contrapporre a quello delle forze
autonomiste. Ci separano circa 2 anni dalla scadenza naturale di
questa legislatura, 2 anni nei quali da parte nostra dovremo
dimostrare con scelte concrete ed efficaci la bontà di questo
progetto; 2 anni nei quali da parte di chi si dichiara alternativo
si potranno meglio definire i contorni di ciò che si propone e
soprattutto di chi è in questa compagine. Così i Valdostani
potranno scegliere il nuovo Consiglio in un clima di maggiore
serenità rispetto al presente. La "Stella Alpina" lavorerà per dare
di nuovo un po' di tranquillità e stabilità a questa Valle, come
già dichiarato un mese e mezzo fa. Riformuliamo in questa occasione
ai nostri Parlamentari i nostri migliori auguri per il lavoro che
dovranno svolgere e ringraziamo tutti gli elettori che hanno
partecipato a questo appuntamento elettorale qualsiasi decisione
sia stata da loro presa.
Presidente - La parola al Consigliere Bortot.
Bortot (Arc-VA) - Mi sembra che, nel momento in cui dovremmo
festeggiare il punto più alto della democrazia che sono le
elezioni, vi sia un clima funereo qui dentro veramente incredibile!
Si vede che la democrazia è un "optional". Mi risulta che sia stata
fatta una distribuzione di "bostik" all'entrata oggi per la Giunta
regionale, in modo che non ci si possa staccare dalla sedia... A
parte le battute, Viérin Marco, forse sei stato il meno sconfitto,
nel senso che la percentuale dei voti di Viérin Marco è stata pari
a quella di Rollandin. Nessun commento, nessuno dice niente? Qual è
la componente politica di quella coalizione che è stata sconfitta?
Non credo sia quella di Viérin Marco, è stata un'altra, oppure le
persone che dirigono un'altra formazione politica.
È vero che sul piano teorico il Governo regionale non dovrebbe
fare riferimenti ai risultati elettorali delle politiche, è anche
vero però che nel dire questo ci si dimentica che nel 2003 c'è
stato un mandato elettorale regionale per una coalizione perlomeno
autonomista e di Centro-Sinistra. Nel percorso un po' di tempo fa
si è abbandonata questa coalizione, ne è nata un'altra, vi sono
state le politiche che hanno ribadito la sconfitta di questa
coalizione e l'indicazione di far riferimento a quella espressa
dalle urne nel 2003. Non ne teniamo conto? Viérin Marco dice:
"gli Autonomisti..."
, ma il 40% "e fischia" dei Valdostani
che hanno votato alle ultime elezioni non sono autonomisti? Il
concetto di autonomia è cioè legato a una coalizione o non è legata
piuttosto a dei contenuti, a degli ideali, a uno spirito? In cosa
noi saremmo meno autonomisti della coalizione che ti ha espresso
come candidato? Allora ci confrontiamo sui contenuti e noi siamo
disposti a star qui 2 o 3 giorni, perché sul piano dei contenuti
dell'autonomia, vista la gestione del Governo regionale negli
ultimi tempi, avremmo un sacco di cose da dire.
L'altra cosa che vorrei dire al Consigliere Lavoyer... ma
veramente qui dentro il pericolo è di una sparuta pattuglia di
"Rifondazione Comunista", per la quale simpatizzo anche se non ho
la tessera, o i pericoli derivano da decisioni di questo Governo
regionale? Ci mettiamo a discutere altri 3 giorni? Veramente,
Consigliere Lattanzi, il pericolo è "Rifondazione Comunista"?
(interruzione del Consigliere Lattanzi, fuori
microfono)
... a parte lo spirito, ci sono due modi di vedere l'autonomia e
due modi di essere in Europa e nel Governo regionale; allora non è
che se ne può cancellare uno e legittimare il proprio senza
discutere.
Un altro argomento che vorrei introdurre è dove finisce la
fedeltà al partito politico e dove comincia la dignità personale.
Faccio un esempio. Assessore Fosson, dove inizia la sua dignità
personale e dove finisce rispetto all'appartenenza a questo Governo
rispetto ai risultati elettorali, non è obbligato a rispondermi,
deve rispondere alla sua coscienza, credo. Assessore
all'agricoltura, dove finisce la sua appartenenza al movimento e
dove inizia la sua coscienza personale? Saltiamo poi l'Assessore
Marguerettaz, il Presidente Caveri e l'Assessore Cerise, andiamo
all'Assessore Charles: stessa domanda. La domanda con maggiore
gravità la faccio all'Assessore Pastoret, che conosco da 30 anni.
Assessore, abbiamo fatto molte battaglie assieme nel sindacato
contro la candidatura olimpica; rispetto ai risultati elettorali di
questo giorno, e lei è diventato Assessore su un cambio di
maggioranza senza mandato elettorale, perché quello del 2003 non è
un mandato elettorale per questo tipo di maggioranza, confermata
dai risultati politici, non senti il dovere - ti do del tu - a
questo punto, dopo questo tentativo di un Governo di questo tipo,
sconfitto due volte, di "alzare il sedere", vedere se il "bostik" è
così forte, alzarti e andartene? O non riconosco più l'Assessore
Pastoret, o c'è una scissione, una dicotomia fra l'essere Assessore
a qualsiasi costo e a qualsiasi condizione, di conseguenza il clima
funereo lo capisco, perché se si avesse un minimo di coerenza,
bisognerebbe alzarsi, staccare il "bostik" dalla sedia, dare le
dimissioni e riprendere non tanto il mandato elettorale uscito
dalle politiche dell'altra settimana, che non c'entra niente - si
dice qui dentro - con il mandato del 2003, ma si riprende il
mandato del 2003 riconfermato dalle elezioni dell'altro giorno e si
può fare anche un nuovo Governo. Non l'ha ordinato il dottore che
qui dentro debba arrivare un Commissario da Roma per gestire le
cose che siamo in grado di gestire da soli. Voi ridete, ma
veramente c'è un disprezzo del mandato elettorale, delle
istituzioni che vorreste rappresentare... della capacità di stare
attaccati a queste sedie... dell'incapacità di confrontarsi con la
popolazione che vi ha bocciato sul piano politico, allora ve lo
dico seriamente: se avete un briciolo di coscienza politica, dovete
alzare il sedere, oppure - mi rifaccio all'Assessore Fosson - forse
non basta una messa al giorno, bisognerà andare almeno a due, tanto
per essere molto chiari! Se non si è capaci di prendere atto di un
mandato politico negato dalla popolazione e di essere coerenti...
poi ci spiegherete perché non date le dimissioni, sulla base di
quali criteri, sul fatto che esiste una crisi strutturale che non
avete mai avuto la capacità di affrontare, per cui adesso si dirà:
"noi stiamo seduti, perché è nostro dovere di amministratori". Va
bene, ma non è detto che voi in qualità di amministratori dovete
sedere lì, potete sedere dall'altra parte, cedere il posto per
esempio ad appartenenti del vostro movimento politico che hanno
dissentito dal modo di essere della maggioranza del vostro
movimento politico. Credo che l'Assessore Fosson non sia neanche
iscritto all'"Union", quindi non capisco questa fedeltà al partito
e al movimento. Consigliere Lattanzi, siamo a livello
dell'integralismo, del centralismo democratico: libertà,
democrazia, dignità, poi, quando è il momento il centralismo
democratico, ha il sopravvento su tutto! Quindi prima di obbedire e
ascoltare il voto di un popolo, ascolto il mio partito, di
conseguenza sono legittimato di continuare a sedere su quelle
sedie.
Presidente - La parola al Presidente della Regione, Caveri.
Caveri (UV) - Moi aussi je voudrais me féliciter avec les élus
au Parlement italien. Evidemment ils sont déjà partis pour Rome le
Sénateur Perrin et le Député Nicco. Le Gouvernement valdôtain, dans
la logique d'un rapport institutionnel correct après la première
séance des Chambres, fixée pour le 28 avril, invitera les
Parlementaires à une rencontre officielle pendant une séance du
Gouvernement pour faire le point sur les dossiers qui nous
intéressent. Ce ne sera pas face aux résultats électoraux une
législature nationale facile, en tenant compte des résultats qui
ont démontré l'existence dans le Parlement italien d'un équilibre
très incertain, donc il s'avérera indispensable d'être
collaboratifs autour des différents problèmes que nous avons avec
Rome. Il faudra s'efforcer et vérifier sur les questions concrètes
qu'il n'y ait pas de contradictions, car j'ai l'impression que,
quand on regardera dedans les problèmes, peut-être qu'il y aura de
petits problèmes pour des visions différentes.
J'ai suivi le débat sur les déclarations du Président du
Conseil, les gagnants et les perdants comme d'habitude, c'est le
jeu de la démocratie. Parfois il y a même des difficultés à
comprendre qui sont les gagnants et qui sont les perdants, mais
c'est dans la logique actuelle d'une certaine confusion. Ce
Gouvernement reste ici, non parce qu'il y a un "bostik equo e
solidale", mais parce qu'il y a la confiance qu'on a eu en 2003 et
je pense que tous ceux qui sont impatients peuvent attendre 2008.
Pour les élections régionales le temps viendra avec un système
électoral tout à fait différent. Quand on dit que le Gouvernement
reste ici, c'est parce qu'il y a eu une discussion politique dans
les différentes instances démocratiques, d'une démocratie
représentative, il n'y a pas un plébiscite qu'on peut transporter
d'un côté à l'autre de l'échiquier politique et d'ailleurs nous
avons des règles dans ce Conseil, qui nous reviennent du Statut
d'autonomie, et qui permettent n'importe quand de changer un
Gouvernement, sans penser aux élections anticipées, parce que nous
sommes contraires. L'idée d'un commissaire nommé par le
Gouvernement italien qui puisse pendant une certaine période
gouverner le Val d'Aoste ce n'est pas un grand choix autonomiste.
En politique le scénario change avec rapidité et je suis sûr que le
travail de cette majorité et de ce Gouvernement pourra répondre
avec les faits aux problèmes que nous avons à résoudre.
C'est vrai quand même que les débâcles électorales doivent nous
faire raisonner et les leçons doivent nous obliger à
l'autocritique. Ce que je trouve important c'est qu'on n'a pas eu
la sensation de ces élections politiques, on n'a pas eu la capacité
de comprendre qu'il y avait des intentions d'unir peut-être,
d'alerter les différentes forces politiques. C'est vrai qu'on
pourrait longuement discuter sur les responsabilités. Quand il y a
des victoires c'est plein de "pères" et de "mères", tandis que,
quand il y a des débâcles, personne ne veut s'assumer les
responsabilités. Moi, en tant que Président de la Région qui est là
depuis 9 mois, donc je pense que la chaîne des responsabilités
pourrait donner même des effets paradoxe sur les événements qui ont
touché la politique valdôtaine avec les élections politiques, mais
moi je m'assume mes responsabilités, le Gouvernement le fait, la
majorité toute entière doit réagir aux événements en sachant que le
juge le plus important pour nous reste l'électorat, mais chaque
élection a son histoire.
Quelqu'un a dit:
"le Gouvernement régional s'est engagé dans
la campagne électorale"
, bon moi j'ai été candidat à la Chambre
des députés 4 fois, chaque fois quand il y avait un Gouvernement
unioniste le Président participait avec beaucoup d'engagement aux
élections politiques, c'est tout à fait naturel, cela fait partie
de la "démocratie de proximité". On verra, évidemment les
vainqueurs pensent de transférer tout court ces événements sur
2008, moi je suis convaincu que c'est une banalisation de la
réalité et qu'on verra des résultats fort différents dans les
élections régionales de 2008. Je répète: le travail qui doit être
accompli n'est pas facile, c'est utile d'avoir ce passage politique
qui transfère toute une série de sentiments, d'humeurs, de requêtes
et d'espoirs, mais le Gouvernement reste là avec sens de
responsabilité, sans penser qu'il y a pour un Gouvernement
l'éternité. Chacun de nous doit se tenir aux règles du jeu
démocratique et donc je répète ce Gouvernement reste actif dans son
travail au quotidien. Evidemment on verra les événements futurs. Je
le répète: ce qu'il y a d'important c'est que c'est plus facile
apprendre des choses à travers la débâcle plutôt qu'avec la
victoire, donc je suis convaincu qu'il y a des leçons à tirer, nous
serons à même de le faire.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK