Consiglio Regionale della Valle d'Aosta - Oggetto del Consiglio n. 1769 del 10 gennaio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 1769 del 10 gennaio 1991 - Resoconto
OGGETTO N. 1769/IX - Concessione di un contributo di lire
2.629.800.000= all'Amministrazione comunale di Cogne, per
l'acquisto del complesso alberghiero Hôtel Grivola, da destinare a
centro a servizio dello sci di fondo, a centro congressi e
manifestazioni varie ed a sede di associazioni ed organismi con
finalità culturali, sportive, sociali e di promozione turistica, ai
sensi della legge regionale 27 giugno 1986, n. 27.
Presidente: Do lettura della proposta di deliberazione iscritta
al punto 25 dell'ordine del giorno.
IL CONSIGLIO
Premesso che la legge regionale 27 giugno 1986, n. 27 ha
previsto l'intervento finanziario da parte della Regione, fino al
massimo del 90 per cento della spesa stimata, a favore dei Comuni
per la creazione di un patrimonio immobiliare comunale;
atteso che l'Amministrazione comunale di Cogne ha a suo tempo
presentato richiesta per accedere ai relativi finanziamenti per
l'acquisto del complesso alberghiero "Hôtel Grivola", con relative
pertinenze, di proprietà dei Sig.ri Gérard Giuseppe Augusto, Gérard
Sofia, Ceppellini Gabriella, Ceppellini Giuliana, Gérard Fernanda,
contraddistinti al Catasto Terreni del Comune di Cogne al Fg. 33,
numeri 59-238-239-240-241- e 243, da destinare a centro a servizio
dello sci di fondo, a centro congressi e manifestazioni varie ed a
sede di associazioni ed organismi con finalità culturali, sportive,
sociali e di promozione turistica;
dato atto che l'acquisto dell'immobile ha potuto essere
formalizzato soltanto in questi ultimi mesi.
considerato che l'acquisto in questione comporta una spesa
complessiva di lire 3.000.000.000=;
considerato che in base agli accordi sottoscritti nell'ambito
delle trattative per la compravendita dell'"Hôtel Grivola", il
Comune di Cogne si è impegnato a vendere alla Sig.ra Gérard Elena,
figlia del Sig. Gérard Giuseppe, lo stesso giorno in cui verrà
stipulato l'atto di compra-vendita relativo al complesso
alberghiero in questione, parte dello stesso complesso, e
specificatamente gli immobili distinti al C.T. del Comune di Cogne
al Fg. 33 n. 238 (fabbricato e terreno) e 243 (terreno), per il
prezzo di lire 78.000.000=, da destinare a pubblico esercizio, e
che pertanto detti immobili non andando ad incrementare il
patrimonio comunale devono essere stralciati dalla stima
complessiva, che risulta quindi di lire 2.922.000.000=;
visti i pareri dei competenti Assessorati;
dato atto che l'acquisizione degli immobili è inserita nella
relazione previsionale e programmatica del Co-mune;
delibera
1) di approvare la concessione di un contributo di lire
2.629.800.000= (duemiliardiseicenvoventinovemilioni-ottocentomila)
a favore dell'Amministrazione comunale di Cogne per l'acquisto del
complesso alberghiero "Hôtel Grivola" e relative pertinenze, di
proprietà dei Sig.ri Gérard Giuseppe Augusto, Gérard Sofia,
Ceppellini Gabriella, Ceppellini Giuliana, Gérard Fernanda,
contraddistinti al Catasto Terreni dello stesso Comune di Cogne al
Fg. 33, numeri 59-238-239-240-241- e 243, da destinare a centro a
servizio dello sci di fondo, a centro congressi e manifestazioni
varie ed a sede di associazioni ed organismi con finalità
culturali, sportive, sociali e di promozione turistica;
2) di dare atto che parte della spesa di cui al punto 1 e cioè
lire 943.893.000=
(novecentoquarantatremilioni-ottocentonovantatremila) è propria del
fondo di cui alla legge regionale 27.06.1986, n. 27, stabilendo che
trattandosi di somma dichiarata perente agli effetti
amministrativi, la stessa sarà riassegnata sul pertinente capitolo
con successivo atto amministrativo, per cui l'emissione del mandato
di pagamento è condizionata a tale adempimento;
3) di delegare la Giunta regionale per l'adozione degli atti
amministrativi di riassegnazione dei fondi, di liquidazione e
pagamento delle spese;
4) di delegare la Giunta regionale per l'adozione degli atti
amministrativi di impegno e liquidazione della somma di lire
1.685.907.000=
(unmiliardoseicentoottantacinquemilioninovecentosettemila),
risultante dalla differenza tra l'intero contributo di lire
2.629.800.000= (duemiliardiseicentoventinovemilioniottocentomila) e
943.893.000=
(novecentoquarantatremilioniottocentonovantatremila).
Presidente:
Ha chiesto la parola il Presidente della
Giunta, Bondaz; ne ha facoltà.
Bondaz (DC):
Credo che anche questo acquisto sia stato
seguito con particolare attenzione, sia dall'attuale Giunta sia
dalla precedente, anche perché tutti sanno che il Sindaco di Cogne,
quando è il caso, non molla facilmente l'osso Credo comunque che
l'ipotesi di lavoro portata avanti dal Comune di Cogne ci trova
consenzienti.
Teniamo inoltre presente che l'Hôtel Grivola è una struttura
piuttosto articolata e complessa, nella quale, d'accordo con il
Comune, si potrebbe anche ipotizzare di poter trasferire la sede
municipale per favorire l'innesto della strada della Valnontey.
Questi discorsi sono però ancora molto futuribili, mentre
l'attuale ipotesi proposta dal Comune è assolutamente valida, per
cui noi proponiamo al Consiglio di approvare la concessione di
questo contributo sulla base della legge regionale n. 27.
Presidente:
Se nessuno chiede la parola, pongo in
votazione la proposta di deliberazione della quale abbiamo dato
lettura.
Esito della votazione:
Presenti, votanti e favorevoli: 30
Il Consiglio approva all'unanimità.
***
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK