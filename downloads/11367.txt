Consiglio Regionale della Valle d'Aosta - Oggetto del Consiglio n. 2420 del 22 luglio 1991 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2420 del 22 luglio 1991 - Resoconto
OGGETTO N. 2420/IX Progetto di aeroporto a Chamois.
(Interpellanza).
Presidente
Do lettura dell'interpellanza
presentata dal Consigliere Ricca-rand:
Interpellanza Appreso che il Consiglio comunale di Chamois ha
esaminato un progetto di ampliamento dell'aviosuperficie
attualmente esistente in tale Comune al fine di renderla adatta
all'atterraggio di aeroplani di notevoli dimensioni, in grado di
portare venticinque persone;
rilevato che il progettato Aeroporto di Chamois avrebbe la pista
ad un centinaio di metri da un villaggio;
evidenziato che il progetto di Aeroporto appare in contrasto con
le caratteristiche di Chamois, unico Comune valdostano salvatosi
dall'invasione automobilistica;
evidenziato altresì che l'afflusso turistico che l'Aeroporto
dovrebbe innescare non potrebbe essere soddisfatto dalle attuali
strutture ricettive del Comune;
il sottoscritto Consigliere regionale del Gruppo Verde
Alternativo
interpella
la Giunta regionale per sapere:
1) chi ha elaborato il progetto di Aeroporto a Chamois e quali
ne sono le caratteristiche;
2) quali pareri e valutazioni da parte della Pubblica
Amministrazione il progetto di Aeroporto a Chamois ha finora
raccolto;
3) che cosa si intende fare per evitare che le caratteristiche
di Chamois e la sua tranquillità vengano compromesse dal progetto
di Aeroporto.
Presidente
Ha chiesto di illustrare
l'interpellanza il Consigliere Riccarand, ne ha facoltà.
Riccarand (VA)
E' stato segnalato al nostro Gruppo
che il comune di Chamois avrebbe esaminato un progetto di
ampliamento dell'aviosuperficie che attualmente esiste in tale
comune, al fine di renderla adatta alla realizzazione di un vero e
proprio aeroporto, con una pista di atterraggio per aeroplani di
notevoli dimensioni (mi hanno riferito fino a venticinque
persone).
La realizzazione di una pista per l'atterraggio di aerei a
Chamois potrebbe essere una struttura che crea dei problemi non
indifferenti rispetto alle caratteristiche di quella località, che
è stata l'unico comune della Valle d'Aosta che si è salvato
rispetto alla invasione automobilistica.
Con questa interpellanza il nostro Gruppo vorrebbe sapere come
stanno le cose, se esiste un progetto di realizzazione di un
aeroporto a Chamois, quali ne sono le caratteristiche, da chi è
stato redatto, se questo progetto è stato sottoposto all'esame di
pubbliche amministrazioni, quali, e in particolare se sono stati
espressi dei pareri.
In definitiva chiediamo di sapere cosa intende fare la Giunta
regionale per tutelare le caratteristiche di tranquillità che ha il
comune di Chamois e che sono la sua vera forza e la sua vera
prospettiva dal punto di vista turistico.
Presidente
Ha chiesto di parlare l'Assessore
all'Industria, Commercio, Artigianato e Trasporti Mafrica, ne ha
facoltà.
Mafrica (PCI-PDS)
Presso gli uffici
dell'Amministrazione regionale non risulta presentato alcun
progetto di ampliamento dell'aeroporto di Chamois.
Si tratta di un altiporto che è stato inaugurato nel 1964, dal
1974 viene gestito dall'Aeroclub, e la convenzione prevede che la
gestione prosegua fino al 1994. Atterrano su questo altiporto una
ventina di aerei all'anno, si tratta di piccoli aerei che portano
3-4 persone.
L'unico dato che forse è all'origine dell'interpellanza del
Consigliere Riccarand, è una deliberazione di esproprio del 12
novembre1990, n. 106, del comune di Chamois. E' un esproprio che
parla di allargamento e miglioramento dell'area per maggiore
sicurezza dell'atterraggio. La stessa deliberazione non prevede
opere da eseguire.
Probabilmente si tratta di discussioni avvenute in Consiglio
comunale, in cui sono state formulate delle ipotesi, che però non
corrispondono a progetti concreti ed a incarichi specifici. Se sarà
presentato un progetto di questo tipo, verrà esaminato dagli uffici
competenti con molta attenzione proprio per evitare impatti
negativi, perché si condivide l'opinione che questo comune debba
mantenere le proprie caratteristiche turistiche e di
tranquillità.
Presidente
Ha chiesto di parlare il Consigliere
Riccarand, ne ha facoltà.
Riccarand (VA)
Prendo atto delle dichiarazioni
dell'Assessore, che in pratica non esistono allo stato attuale dei
progetti di cui è stata interessata l'Amministrazione
regionale.
Ribadisco tuttavia che il Consiglio comunale di Chamois ha
esaminato un progetto di realizzazione di un vero e proprio
aeroporto in tale comune. Quindi può darsi che si tratti soltanto
di una ipotesi che sia già caduta, però si tratta comunque di un
intervento da seguire con attenzione, perché si rischia di andare a
creare una situazione di notevole squilibrio e di disturbo rispetto
alle caratteristiche di questa località.
La preoccupazione che è già emersa all'interno del Consiglio
comunale è indice di questa situazione.
Quindi chiedo all'Assessore competente di seguire con attenzione
questa vicenda e di informare il Consiglio e le competenti
commissioni se intervenissero fatti nuovi, se progetti veri e
propri venissero portati all'attenzione del Consiglio regionale e
alla Regione Valle d'Aosta.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK