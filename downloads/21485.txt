Consiglio Regionale della Valle d'Aosta - Oggetto del Consiglio n. 1270 del 20 aprile 2005 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CASA DA GIOCO
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 1270 del 20 aprile 2005 - Resoconto
OGGETTO N. 1270/XII - Transazioni finanziarie presso la Casa da
gioco di Saint-Vincent. (Interrogazione con risposta scritta)
Interrogazione con risposta scritta
Premesso:
- che, secondo quanto riportato da organi d'informazione
locale e nazionale, è in corso un'inchiesta su presunte truffe
perpetrate da personale della Casa da Gioco di Saint-Vincent ai
danni di numerosi giocatori;
- che tale indagine vedrebbe inquisiti, oltre ad alcuni
addetti alle casse "Pos" e "Card", anche il responsabile di questo
servizio, un funzionario amministrativo e l'ex direttore generale
ed ex amministratore delegato della Casa da Gioco;
- che anche i vertici preposti avrebbero avuto
"consapevolezza delle fraudolente transazioni";
- che tale vicenda, oltre al danno d'immagine, ha determinato
una grave perdita in termini economici alla Regione, principale
azionista di Casino de la Vallée S.p.a.;
- che, in materia di controlli sulle operazioni che si
svolgono quotidianamente nelle sale da gioco e alle varie casse, il
Casinò di Saint-Vincent è l'unico in Italia a non possedere ancora
un sistema integrato ed efficace di videosorveglianza;
ciò premesso, i sottoscritti Consiglieri regionali
Interrogano
il Presidente della Regione per conoscere:
1. se e quali provvedimenti intende adottare, in via
cautelare, nei confronti delle persone sottoposte a indagine della
magistratura, onde evitare l'eventualità che si possano ripetere
fatti come quelli descritti in Premessa;
2. se e quali controlli ha attivato (o intende attivare) per
prevenire altri fatti di questo genere;
3. se non siano ravvisabili i presupposti per promuovere
un'azione di responsabilità nei confronti dell'ex direttore
generale ed ex amministratore delegato della Casa da Gioco;
4. se non ritenga indispensabile sollecitare il Consiglio di
amministrazione di Casino de la Vallée S.p.a. per procedere a una
celere installazione di un sistema integrato ed efficace di
videosorveglianza, che funga anche da utile supporto al Servizio di
Controllo regionale.
F.to: Tibaldi - Lattanzi - Frassy
Presidente - Gli interroganti hanno avuto risposta con lettera
n. 3442 in data 15 aprile 2005.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK