Consiglio Regionale della Valle d'Aosta - Oggetto del Consiglio n. 2270 del 9 novembre 2006 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
CONSIGLIO REGIONALE
Attività consiliare d'aula
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 2270 del 9 novembre 2006 - Resoconto
OGGETTO N. 2270/XII - Ordine dei lavori. Iscrizione
all'ordine del giorno del disegno di legge n. 129.
Il Consiglio
- ai sensi del secondo comma dell'articolo 53 del Regolamento
interno del Consiglio;
Delibera
di iscrivere all'ordine del giorno dell'adunanza in corso il
seguente oggetto:
- Disegno di legge n. 129 presentato dalla Giunta regionale
in data 6 settembre 2006, concernente: "Primo provvedimento di
variazione al bilancio di previsione della Regione per l'anno
finanziario 2006 e a quello pluriennale per il triennio
2006/2008".
Président
- Nous pouvons revenir à la proposition qui a
faite tout à l'heure l'Assesseur Marguerettaz, dans le sens
d'inscrire le projet de loi régional n° 129. Est-ce qu'il y a
d'objections à cette requête?
La parole à la Conseillère Squarzino Secondina.
Squarzino (Arc-VA)
- Il nostro gruppo da sempre si è
dichiarato contrario all'iscrizione in aula di disegni di legge, a
meno che non vi fosse qualcosa di particolarmente urgente e
particolarmente importante, come durante il Consiglio straordinario
per la crisi dell'industria in Valle d'Aosta. Allora tutto il
Consiglio fu d'accordo, perché si era lavorato tutti insieme su una
proposta di legge che interessava tutti, allora in quel caso è il
Consiglio intero che porta avanti il risultato del proprio
lavoro.
Riteniamo che i tempi che il Regolamento prevede per lo
svolgimento e le procedure dei disegni di legge siano tempi che
vadano rispettati, vi è la possibilità di iscrivere all'ordine del
giorno aggiuntivo anche un disegno di legge: questo avrebbe
consentito anche ai colleghi di vederlo. Capisco tutta l'urgenza di
cui parla l'Assessore, ma è un disegno di legge che è stato varato
dalla Giunta il mese di settembre e che solo a novembre è stato
esaminato dalla II Commissione. Se vi sono dei problemi politici
all'interno della maggioranza, o di interpretazione diversa del
regolamento, che hanno consigliato alla maggioranza di non
convocare la II Commissione e di rallentare i lavori, non va
chiesto al Consiglio di intervenire per rimediare a disattenzioni,
o a problemi politici, o a questioni di maggioranza e di rapporti
fra forze all'interno di quelle che sorreggono il Governo. Credo
che comunque qui i numeri la maggioranza li abbia per poter votare,
che lo faccia; noi, coerentemente con una scelta politica che
abbiamo sempre portato avanti e che anche oggi sosteniamo, non
partecipiamo all'iscrizione in via d'urgenza di questo disegno di
legge.
Presidente
- Ricordando che la procedura è regolare e
legittima, consentita dal Regolamento e che rimane pur sempre il
Consiglio che è sovrano nel decidere, pongo in votazione
l'iscrizione del disegno di legge n. 129 che verrà discusso
immediatamente:
Consiglieri presenti e votanti: 31
Favorevoli: 28
Contrari: 3
Il Consiglio approva.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK