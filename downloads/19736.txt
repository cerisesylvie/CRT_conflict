Consiglio Regionale della Valle d'Aosta - Oggetto del Consiglio n. 2896 del 5 dicembre 2002 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Classificazione
SANITÀ VETERINARIA E ZOOTECNIA
Zootecnia
Precedente
Successivo
Resoconto integrale del dibattito dell'aula
Oggetto del Consiglio n. 2896 del 5 dicembre 2002 - Resoconto
OGGETTO N. 2896/XI Disegno di legge: "Disciplina delle quote
latte".
CAPO I DISPOSIZIONI GENERALI
Articolo 1 (Oggetto)
1. Ai sensi del combinato disposto degli articoli 2, comma
primo, lettera d), dello Statuto speciale e 10 della legge
costituzionale 18 ottobre 2001, n. 3 (Modifiche al titolo V della
parte seconda della Costituzione), ed in attuazione del decreto
legislativo 22 maggio 2001, n. 238 (Norme di attuazione dello
Statuto speciale della regione Valle d'Aosta in materia di regime
comunitario della produzione lattiera), la presente legge
disciplina l'assegnazione e il trasferimento delle quote latte,
nonché le modalità di prelievo supplementare a carico dei
produttori di latte vaccino.
Articolo 2 (Definizioni)
1. Ai fini della presente legge, si intende per:
a) produttore, l'imprenditore agricolo conduttore di relativa
azienda, persona fisica o giuridica, che vende latte o altri
prodotti lattiero-caseari direttamente al consumatore ovvero
effettua consegne all'acquirente;
b) acquirente, l'imprenditore, singolo o associato, che acquista
latte o altri prodotti lattiero-caseari presso il produttore per
procedere al loro trattamento o alla loro trasformazione ovvero per
cederli ad altre imprese dedite al trattamento e alla
trasformazione del latte e di altri prodotti lattiero-caseari;
c) quota consegne, il quantitativo di riferimento individuale a
disposizione del produttore ad ogni campagna lattiera ai fini del
conferimento del latte ad un acquirente riconosciuto ai sensi
dell'articolo 8 per essere trattato o trasformato in base ad un
contratto di lavorazione;
d) quota vendite dirette, il quantitativo di riferimento
individuale a disposizione del produttore ad ogni campagna lattiera
ai fini della produzione e della trasformazione del latte in
prodotti lattiero-caseari direttamente destinati alla
commercializzazione;
e) campagna lattiera, il periodo intercorrente tra il 1° aprile
e il 31 marzo di ogni anno.
Articolo 3 (Disciplina generale delle quote latte)
1. La titolarità delle quote consegne e delle quote vendite
dirette assegnate ai sensi dell'articolo 6 spetta al conduttore
della relativa azienda, anche se non proprietario.
2. Salvo quanto previsto all'articolo 4, la quota assegnata non
può essere trasferita, ad alcun titolo, disgiuntamente
dall'azienda.
3. Nel caso di trasferimento dell'azienda e della quota di
pertinenza, copia dell'atto di trasferimento dev'essere depositato
presso la struttura regionale competente in materia di quote latte,
di seguito denominata struttura competente.
4. La struttura competente, esaminata la documentazione
prodotta, provvede, entro quindici giorni dal deposito, a
rilasciare al cessionario due comunicazioni attestanti la
titolarità della quota, di cui una recante la dicitura per
l'acquirente.
Articolo 4 (Trasferimento delle quote latte)
1. Il titolare della quota può trasferire disgiuntamente
dall'azienda, totalmente o parzialmente, la quota assegnatagli a
condizione che l'azienda del cessionario sia ubicata nel territorio
regionale, che la sua produzione lattiera non superi il limite di
trenta tonnellate annue per ettaro di superficie agraria utilizzata
e che per effetto del trasferimento non sia superato il predetto
limite.
2. Nei casi di trasferimento di cui al comma 1, si applicano le
disposizioni di cui all'articolo 3, commi 3 e 4.
3. Il trasferimento ha efficacia per la campagna lattiera
immediatamente successiva, purché il deposito della relativa
documentazione ai sensi dell'articolo 3, comma 3, sia effettuato
entro il 31 dicembre.
4. Con le modalità di cui all'articolo 3, commi 3 e 4, è altresì
consentita la stipulazione di contratti di affitto di quota,
disgiuntamente dall'azienda, per la parte di quota non utilizzata
nella campagna lattiera in corso, a condizione che i contraenti
siano produttori in attività ed abbiano prodotto e commercializzato
nella campagna in corso almeno il 50 per cento della quota di cui
sono titolari e che le aziende interessate siano ubicate nel
territorio regionale.
5. I trasferimenti di cui al comma 4 hanno efficacia limitata
alla campagna lattiera nel corso della quale sono perfezionati.
Articolo 5 (Disciplina delle quote latte assegnate ad alpeggi e
mayen)
1. In deroga a quanto previsto all'articolo 3, comma 1, la
titolarità delle quote consegne e delle quote vendite dirette,
assegnate ai sensi dell'articolo 6 alle aziende destinate ad
alpeggio o a mayen, spetta al proprietario, anche se non
conduttore.
2. Il proprietario dell'azienda destinata ad alpeggio o a mayen
non può trasferire la quota assegnatagli disgiuntamente
dall'azienda.
3. La responsabilità degli adempimenti previsti dalla presente
legge spetta comunque al conduttore della relativa azienda, anche
se non proprietario.
4. Nel caso in cui, nel corso della campagna lattiera, muti il
conduttore dell'azienda destinata ad alpeggio o a mayen, il
proprietario, entro il 30 settembre, comunica alla struttura
competente l'avvenuta variazione.
5. La comunicazione della variazione effettuata entro il termine
di cui al comma 4 produce effetto sin dalla campagna lattiera in
corso.
CAPO II DISCIPLINA DELL'ASSEGNAZIONE DELLE QUOTE LATTE
Articolo 6 (Assegnazione e comunicazione delle quote)
1. In ragione del quantitativo di latte assegnato alla regione e
ai produttori operanti nel territorio regionale ai sensi della
normativa vigente, e comunque disponibile, la struttura competente,
entro il 15 marzo di ogni anno, aggiorna l'elenco dei produttori e
dei quantitativi di riferimento individuali da assegnare a ciascuno
di essi.
2. Entro il 31 marzo di ogni anno, la struttura competente
comunica ai produttori l'aggiornamento effettuato ai sensi del
comma 1, mediante invio di duplice comunicazione, di cui una
recante la dicitura per l'acquirente.
3. Entro il termine di cui al comma 2, la struttura competente
comunica l'aggiornamento agli acquirenti iscritti nell'albo di cui
all'articolo 8 e alle organizzazioni professionali agricole.
Articolo 7 (Obblighi dei produttori)
1. I produttori assegnatari di quote consegne, entro quindici
giorni dalla comunicazione di cui all'articolo 6, comma 2,
consegnano al proprio acquirente copia della comunicazione recante
la dicitura per l'acquirente.
2. Nel caso di pluralità di acquirenti, entro il termine di cui
al comma 1, il produttore consegna a ciascuno di essi dichiarazione
attestante il quantitativo di riferimento individuale, nonché il
quantitativo di latte e di equivalente di latte che intende
consegnare a ciascuno di essi.
3. Qualora il produttore, nel corso della campagna lattiera,
conferisca latte o equivalente di latte ad acquirenti diversi da
quelli cui ha consegnato la comunicazione di cui al comma 1 o
effettuato la dichiarazione di cui al comma 2, rilascia al nuovo
acquirente una dichiarazione contenente le seguenti
indicazioni:
a) il nominativo o la ragione sociale dei precedenti
acquirenti;
b) il periodo di durata della consegna precedente;
c) il volume di latte e di equivalente di latte ed il relativo
tenore di materia grassa consegnati ai precedenti acquirenti;
d) la quota consegna di cui è titolare.
CAPO III DISCIPLINA DEGLI ACQUIRENTI DI QUOTE LATTE
Articolo 8 (Albo degli acquirenti)
1. I produttori assegnatari di quote possono consegnare latte o
equivalente di latte esclusivamente agli acquirenti riconosciuti ai
sensi della vigente normativa nazionale e comunitaria.
2. Ai fini del riconoscimento, gli acquirenti con sede legale
ovvero con sede operativa ubicate nel territorio regionale
presentano apposita istanza alla struttura competente.
3. Il riconoscimento è disposto con provvedimento del dirigente
della struttura competente mediante iscrizione in apposito albo
regionale, previo accertamento del possesso dei requisiti e della
sussistenza delle condizioni di cui all'articolo 13, paragrafo 2,
del regolamento (CE) n. 1392/2001 della Commissione, del 9 luglio
2001, recante modalità di applicazione del regolamento (CEE) n.
3950/92 del Consiglio che istituisce un prelievo supplementare nel
settore del latte e dei prodotti lattiero-caseari.
4. La struttura competente provvede alla conservazione dell'albo
regionale degli acquirenti.
Articolo 9 (Obblighi degli acquirenti)
1. Gli acquirenti provvedono a tenere apposita contabilità nella
quale sono indicati, con riferimento ad ogni campagna lattiera:
a) il nominativo o la ragione sociale di ogni produttore che ha
effettuato consegne;
b) la quota consegna comunicata o dichiarata dai produttori ai
sensi dell'articolo 7;
c) il quantitativo ed il relativo tenore di materia grassa di
latte o di equivalente di latte consegnato da ciascun
produttore;
d) i quantitativi di latte consegnati eccedenti il quantitativo
individuale di riferimento di ciascun produttore.
2. Gli acquirenti provvedono altresì ad annotare mensilmente in
appositi registri il quantitativo ed il relativo tenore di materia
grassa di latte o di equivalente di latte consegnato da ogni
produttore e a comunicarlo entro trenta giorni alla struttura
competente.
3. Gli acquirenti sono tenuti a mettere a disposizione dei
funzionari incaricati della vigilanza ai sensi dell'articolo 21,
per almeno tre anni, la contabilità e i registri di cui ai commi 1
e 2, nonché ogni documento agli stessi inerente, compresa la
documentazione attestante l'avvenuta consegna del latte e degli
altri prodotti lattiero-caseari.
Articolo 10 (Trasmissione della contabilità)
1. Entro il 15 maggio di ogni anno, l'acquirente trasmette alla
struttura competente apposita dichiarazione contenente i dati
riepilogativi risultanti dalla contabilità di cui all'articolo 9,
comma 1, ovvero dichiarazione di non avere ricevuto consegne.
2. Le dichiarazioni di cui al comma 1 sono effettuate sulla base
di modelli predisposti e forniti dalla struttura competente.
Articolo 11 (Trattenuta del prelievo)
1. Qualora i quantitativi consegnati superino il quantitativo
individuale di riferimento di ciascun produttore, gli acquirenti
trattengono dal corrispettivo dovuto al produttore il prelievo
supplementare utilizzando, con riferimento al prezzo indicativo del
latte, il tasso di conversione agricolo determinato ai sensi della
vigente normativa comunitaria ed in vigore il giorno in cui viene
effettuata la trattenuta.
2. Nel caso di pluralità di acquirenti, ciascun acquirente
trattiene il prelievo supplementare qualora le consegne eccedano la
parte di quota riservata dal produttore all'acquirente ed attestata
ai sensi dell'articolo 7, comma 2.
3. Nel caso di variazione di acquirenti nel corso della campagna
lattiera, il nuovo acquirente trattiene il prelievo supplementare
qualora, dalla dichiarazione rilasciata ai sensi dell'articolo 7,
comma 3, risulti che il produttore ha effettuato consegne eccedenti
il quantitativo individuale di riferimento.
Articolo 12 (Revoca del riconoscimento)
1. Il riconoscimento dell'acquirente, ottenuto mediante
l'iscrizione nell'albo di cui all'articolo 8, è revocato quando
venga meno anche uno soltanto dei requisiti di cui all'articolo 13,
paragrafo 2, lettere a) e b), del reg. (CE) 1392/2001.
2. Il riconoscimento è altresì revocato qualora l'acquirente
commetta ripetute violazioni degli obblighi previsti dalla presente
legge o dalla normativa comunitaria applicabile in materia.
3. La revoca del riconoscimento è disposta con provvedimento del
dirigente della struttura competente ed è comunicata
all'acquirente, nonché ai produttori che al medesimo acquirente
conferiscono il latte o equivalente di latte.
4. La revoca ha efficacia decorsi centottanta giorni dalla
comunicazione di cui al comma 3.
5. Decorsi almeno dodici mesi dalla comunicazione della revoca,
l'acquirente, purché in possesso dei prescritti requisiti, può
presentare alla struttura competente apposita istanza diretta ad
ottenere una nuova iscrizione nell'albo di cui all'articolo 8.
Articolo 13 (Sanzioni)
1. Il produttore che effettui consegne ad un acquirente non
riconosciuto è soggetto alla sanzione amministrativa del pagamento
di una somma di denaro pari al prelievo supplementare dovuto per la
campagna lattiera in corso, calcolato sull'intero quantitativo di
latte ottenuto in consegna.
2. L'acquirente che non adempia gli obblighi di cui all'articolo
9, commi 1 e 2, è soggetto alla sanzione amministrativa del
pagamento di una somma di denaro da un minimo del 50 per cento ad
un massimo del 100 per cento del prelievo supplementare, calcolato
sul quantitativo di latte cui si riferisce l'errata
contabilizzazione o annotazione.
3. L'acquirente che trasmette in maniera incompleta o inesatta
la dichiarazione di cui all'articolo 10, comma 1, è soggetto alla
sanzione amministrativa del pagamento di una somma di denaro da un
minimo del 20 per cento ad un massimo del 100 per cento del
prelievo supplementare, calcolato sul maggior quantitativo di latte
risultante dalla differenza tra il quantitativo effettivamente
ritirato e quello dichiarato.
4. L'acquirente che non operi le trattenute del prelievo
supplementare ai sensi dell'articolo 11 è soggetto alla sanzione
amministrativa del pagamento di una somma di denaro da euro 7.000 a
euro 100.000.
CAPO IV DISCIPLINA DELLE VENDITE DIRETTE
Articolo 14 (Obblighi dei produttori)
1. I produttori titolari di quote vendite dirette provvedono a
tenere apposita contabilità nella quale mensilmente, per ogni
singolo prodotto, sono indicati:
a) i quantitativi di latte o di equivalente di latte venduti
direttamente ai consumatori;
b) i quantitativi di latte o di equivalente di latte venduti ad
operatori commerciali e ad imprese di stagionatura.
2. I produttori sono tenuti a mettere a disposizione dei
funzionari incaricati della vigilanza ai sensi dell'articolo 21,
per almeno tre anni, la contabilità di cui al comma 1, nonché ogni
documento alla stessa inerente.
Articolo 15 (Trasmissione della contabilità)
1. Entro il 15 maggio di ogni anno, il produttore trasmette alla
struttura competente apposita dichiarazione contenente i dati
riepilogativi risultanti dalla contabilità di cui all'articolo 14,
comma 1, ovvero dichiarazione di non avere venduto latte o
equivalente di latte.
2. Le comunicazioni di cui al comma 1 sono effettuate sulla base
di modelli predisposti e forniti dalla struttura competente.
Articolo 16 (Sanzioni)
1. Il produttore che trasmette in maniera incompleta o inesatta
la dichiarazione di cui all'articolo 15, comma 1, è soggetto alla
sanzione amministrativa del pagamento di una somma di denaro da un
minimo del 20 per cento ad un massimo del 100 per cento del
prelievo supplementare calcolato sul maggior quantitativo di latte
risultante dalla differenza tra il quantitativo effettivamente
commercializzato e quello dichiarato.
CAPO V DISCIPLINA DELL'IMPUTAZIONE E DEL PAGAMENTO DEL PRELIEVO
SUPPLEMENTARE
Articolo 17 (Compensazione)
1. Entro il 30 giugno di ogni anno, la struttura competente
effettua la compensazione tra la somma dei quantitativi individuali
di riferimento dei quali sono titolari i conduttori di aziende o i
proprietari di aziende destinate ad alpeggio o a mayen ubicate nel
territorio regionale e la somma dei quantitativi di latte e di
equivalente di latte prodotti.
2. Sull'eventuale eccedenza di quantitativo di latte o di
equivalente di latte prodotto rispetto alla somma dei quantitativi
individuali di riferimento, la struttura competente applica il
prelievo supplementare ai sensi della normativa comunitaria
vigente, imputandolo a ciascun produttore in proporzione alle
quantità prodotte in eccedenza rispetto ai quantitativi di
riferimento individuali.
3. Entro il 30 luglio di ogni anno, la struttura competente
comunica agli acquirenti e ai produttori interessati i risultati
della compensazione e dell'applicazione del prelievo
supplementare.
4. Entro quindici giorni dalla comunicazione di cui al comma 3,
gli acquirenti e i produttori titolari di quote vendite dirette
versano alla struttura competente il prelievo supplementare; gli
acquirenti, nello stesso termine, provvedono altresì a restituire
ai produttori le somme trattenute ai sensi dell'articolo 11 ed
eccedenti il prelievo, applicato e definito ai sensi del comma 2,
maggiorate degli interessi legali maturati a decorrere dalle
singole trattenute.
5. In caso di mancato pagamento del prelievo supplementare, la
Regione, previa diffida, effettua nei confronti dell'acquirente o
del produttore, salvo il diritto di rivalsa di quest'ultimo nei
confronti dell'acquirente inadempiente, la riscossione coattiva
delle somme dovute, maggiorate del 100 per cento oltre che degli
interessi legali.
6. L'acquirente che non provvede, nel termine di cui al comma 4,
alla restituzione delle somme trattenute in eccedenza è soggetto
alla sanzione amministrativa del pagamento di una somma di denaro
da euro 7.000 a euro 100.000.
CAPO VI GESTIONE DELLE QUOTE ECCEDENTI
Articolo 18 (Riduzione della quota)
1. La struttura competente, esaminati i dati trasmessi dagli
acquirenti e dai produttori ai sensi degli articoli 10, comma 1, e
15, comma 1, provvede ad adeguare, dandone comunicazione ai
produttori interessati entro il 15 giugno, il quantitativo
individuale di riferimento alla produzione effettivamente
commercializzata qualora, nel corso della precedente campagna
lattiera, il quantitativo non sia stato utilizzato per almeno il 70
per cento, fatti salvi i casi di forza maggiore e quelli che
colpiscono la capacità produttiva dei produttori, per cause agli
stessi non imputabili, purché comunicati entro il 30 aprile
successivo alla chiusura della campagna in cui si sono
verificati.
Articolo 19 (Perdita della quota)
1. Al titolare che non commercializzi latte o equivalente di
latte nel corso di un'intera campagna lattiera è revocata la quota
assegnatagli; il periodo di mancata commercializzazione è elevato a
due campagne lattiere qualora il produttore dimostri che la mancata
commercializzazione è dovuta a causa di forza maggiore ovvero a
cause che colpiscono la capacità produttiva, non imputabili al
produttore medesimo, e comunicate, mediante produzione di idonea
documentazione, alla struttura competente entro trenta giorni dal
termine della seconda campagna lattiera di mancata
commercializzazione.
2. La revoca della quota ha effetto dalla seconda campagna
lattiera successiva al periodo di mancata commercializzazione,
salvo che il produttore non comunichi alla struttura competente,
mediante produzione di idonea documentazione, entro il 15 dicembre
successivo al termine della prima campagna lattiera di mancata
commercializzazione, una delle seguenti situazioni:
a) l'avvenuta ripresa della commercializzazione;
b) la cessione o l'affitto dell'azienda;
c) la cessione della quota, disgiuntamente dall'azienda.
Articolo 20 (Riassegnazione)
1. Entro il 30 settembre di ogni anno, la struttura competente
ripartisce, fra i produttori che ne hanno fatto richiesta entro il
30 giugno, i quantitativi individuali di riferimento non utilizzati
e oggetto di riduzione ai sensi dell'articolo 18 ovvero di revoca
ai sensi dell'articolo 19.
2. La Giunta regionale, con propria deliberazione, determina
annualmente i criteri di ripartizione dei quantitativi individuali
di riferimento disponibili, riservando in ogni caso:
a) il 20 per cento ai giovani agricoltori, di età compresa fra i
18 e i 40 anni;
b) il 20 per cento ai proprietari di aziende destinate ad
alpeggi o a mayen.
3. I quantitativi individuali di riferimento ripartiti ai sensi
del comma 2 possono essere utilizzati sin dalla campagna lattiera
in corso.
CAPO VII DISPOSIZIONI FINALI E FINANZIARIE
Articolo 21 (Vigilanza)
1. Alla vigilanza sull'applicazione della presente legge
provvede la struttura competente; i funzionari incaricati sono allo
scopo muniti di apposito tesserino di riconoscimento.
2. I produttori e gli acquirenti devono consentire l'accesso dei
funzionari incaricati della vigilanza presso le proprie sedi,
impianti, aziende, magazzini od altri locali, nonché l'esame della
contabilità e di ogni altra documentazione ad essa inerente.
3. La violazione dell'obbligo di cui al comma 2 è soggetta alla
sanzione amministrativa del pagamento di una somma di denaro da
euro 7.000 a euro 100.000.
Articolo 22 (Banca dati regionale)
1. Presso la struttura competente è realizzata una banca dati
regionale centralizzata contenente i principali dati relativi alla
gestione delle quote latte e alla loro commercializzazione, nonché
al monitoraggio dell'applicazione della presente legge.
2. Con provvedimento del dirigente della struttura competente
sono definite le modalità di accesso alla banca dati da parte dei
privati interessati.
Articolo 23 (Accertamento e applicazione delle sanzioni)
1. Per l'accertamento e l'applicazione delle sanzioni di cui
agli articoli 13, 16, 17, comma 6, e 21, comma 3, si osservano le
disposizioni di cui alla legge 24 novembre 1981, n. 689 (Modifiche
al sistema penale), da ultimo modificata dal decreto legislativo 30
dicembre 1999, n. 507.
Articolo 24 (Disposizioni finanziarie)
1. La spesa per l'applicazione della presente legge è
determinata in euro 35.000 per l'anno 2002 e in annui euro 25.000 a
decorrere dall'anno 2003.
2. L'onere di cui al comma 1, per le finalità di cui
all'articolo 22, trova copertura nell'obiettivo programmatico
2.2.2.05. (Zootecnia) del bilancio di previsione della Regione per
l'anno finanziario 2002 e di quello pluriennale per gli anni
2002/2004:
- per euro 35.000, per l'anno 2002, mediante l'utilizzo dello
stanziamento iscritto al capitolo 42835 (Interventi nel settore
della zootecnia) dello stesso obiettivo programmatico;
- per annui euro 25.000, per gli anni 2003 e 2004, mediante
l'utilizzo dello stanziamento iscritto al capitolo 59640 (Spese per
la profilassi e cura delle malattie degli animali) dello stesso
obiettivo programmatico.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
4. I proventi delle sanzioni amministrative di cui agli articoli
13, 16, 17, comma 6, e 21, comma 3, sono introitati al capitolo
7700 (Proventi pene pecuniarie per contravvenzioni) della parte
entrata del bilancio di previsione della Regione.
Président
Sur ce sujet la III
ème
Commission a examiné ce projet de loi, en exprimant un avis
favorable à la majorité avec des amendements. La II
ème
Commission à son tour a exprimé un avis favorable à la majorité
avec adhésion entière aux amendements élaborés par la
III
ème
Commission.
La parole au rapporteur, le Conseiller Bionaz.
Bionaz (UV)
La relazione è anche a nome del Consigliere
Ottoz.
Com'è noto l'articolo 2 dello Statuto speciale della Valle
d'Aosta attribuisce alla Regione la competenza primaria in materia
di agricoltura. Con questo disegno di legge si intende dare
concreta applicazione alle norme di attuazione dello Statuto
speciale in materia di regime comunitario di produzione lattiera,
competenza attribuita dal decreto legislativo 22 maggio 2001, n.
238, in base al quale
"la Regione disciplina, in conformità ai
regolamenti dell'Unione europea e nel rispetto dei quantitativi di
latte assegnati ai singoli produttori nell'ambito del territorio
regionale, l'assegnazione e il trasferimento delle quote comunque
disponibili"
.
Questa Assemblea è sicuramente al corrente del fatto che in
materia di quote latte esiste una normativa caotica sia a livello
europeo che nazionale, che voglio qui brevemente ricapitolare. La
normativa comunitaria ha preso avvio con l'emanazione, nel 1984,
del regolamento CEE n. 856/84, mediante il quale è stato introdotto
il diritto di prelievo supplementare: tale misura è nata con la
finalità di riequilibrare il mercato lattiero-caseario che
presentava in quel momento un forte squilibrio tra offerta e
domanda con il conseguente accumularsi di eccedenze produttive.
Il regolamento in questione stabiliva una quantità globale
garantita da suddividere tra i singoli Stati membri in base ai
quantitativi di latte consegnati sul territorio di ogni Stato nel
periodo compreso fra il 1981 e il 1983. Questi quantitativi
dovevano poi essere ripartiti all'interno di ogni Stato membro e
assegnati a ogni singolo produttore: sono stati così stabiliti i
quantitativi individuali di riferimento, il cui superamento avrebbe
comportato il pagamento di un somma - il prelievo supplementare
appunto - fissata proporzionalmente al prezzo del latte, al fine di
scoraggiare la produzione di eccedenze. Il regolamento del 1984 ha
subito varie modificazioni e integrazioni nel corso degli anni;
l'ultima risale al 2001, con il regolamento CEE n. 1392/2001 del 9
luglio 2001.
La normativa europea è stata recepita a livello nazionale
attraverso la legge 26 novembre 1992 n. 468, con la quale venivano
disciplinati le modalità di prelievo supplementare e gli
adempimenti a carico dei produttori e degli acquirenti. Anche la
normativa nazionale è stata oggetto di numerosi interventi di
integrazione e di modificazione: numerose funzioni inizialmente
attribuite allo Stato sono state trasferite alle regioni, che sono
così diventate uno dei principali gestori del sistema quote
latte.
Il disegno di legge n. 168 è nato appunto con la finalità di
disciplinare la produzione lattiero-casearia nel territorio
regionale della Valle d'Aosta, individuando chiaramente quali sono
i soggetti interessati e le modalità di attuazione compiuta della
normativa comunitaria.
L'articolo 1 pertanto definisce l'oggetto della legge, cioè
l'assegnazione e il trasferimento delle quote latte e naturalmente
le modalità di prelievo supplementare a carico dei produttori.
L'articolo 2 definisce i soggetti coinvolti nella gestione delle
quote latte - produttori e acquirenti -, le quote assegnate a
ciascun produttore per la consegna o la vendita diretta e delimita
la campagna lattiera al periodo 1° aprile al 31 marzo dell'anno
successivo. Questa disciplina ha unificato in un unico quantitativo
individuale di riferimento la quota attribuita a ciascun
produttore, finora suddivisa ai sensi della legge n. 468/1992 in
quota A e B, la prima corrispondente alla quantità di prodotto
commercializzata dai produttori nel periodo 1988-1989, la seconda
alla maggiore quantità commercializzata dai produttori nel periodo
1991-1992 rispetto al periodo 1988-1989. Questa unificazione
consentirà di semplificare le assegnazioni, snellendo anche la
gestione della compensazione e dei trasferimenti temporanei di
quota.
L'articolo 3 individua il titolare delle quote in capo al
conduttore dell'azienda agricola e il regime "ordinario" di
trasferimento delle stesse tra produttori unitamente all'azienda,
nonché le modalità di controllo sui trasferimenti da parte della
struttura regionale competente.
L'articolo 4 norma le modalità di trasferimento delle quote fra
produttori, trasferimento che può avvenire solo nell'ambito del
territorio regionale. L'articolo disciplina anche gli affitti
temporanei della parte di quota non utilizzata, opzione possibile
limitatamente nell'ambito della campagna in corso al momento in cui
vengono perfezionati. Questo consentirà alle aziende, che
intuiscano in corso di campagna un esubero di produzione, di
ricorrere ad un affitto temporaneo per evitare le conseguenze
negative legate all'esubero, così come le aziende, che incontrino
eventi non previsti nella produzione, possono ricorrere all'affitto
temporaneo per ammortizzare le perdite.
L'articolo 5 disciplina la quota assegnata alle aziende di
alpeggio, la cui titolarità, per la particolarità dell'azienda,
rimane sempre in capo al proprietario, seppur non conduttore.
L'articolo 6 disciplina l'assegnazione dei quantitativi
individuali di riferimento ai singoli produttori.
L'articolo 7 disciplina gli adempimenti cui sono tenuti i
produttori titolari di quote consegne nei confronti degli
acquirenti.
L'articolo 8 disciplina la tenuta dell'albo degli acquirenti di
latte abilitati alla raccolta, al trattamento e alla
commercializzazione del latte, secondo quanto stabilito in
particolare dal regolamento CEE n. 1392/2001.
L'articolo 9 definisce gli obblighi in capo agli acquirenti
destinatari di consegne; in particolare si prevede l'obbligo di
comunicare mensilmente alla struttura regionale competente la
contabilità relativa alle consegne.
L'articolo 10 disciplina la trasmissione annuale, a fine
campagna, della contabilità da parte degli acquirenti sia alla
struttura regionale che all'Agenzia per le erogazioni in
agricoltura (AGEA) al fine di consentire a quest'ultima un adeguato
monitoraggio.
L'articolo 11 disciplina la modalità e la misura della
trattenuta del prelievo supplementare da parte degli acquirenti dal
corrispettivo dovuto ai produttori per il latte ricevuto, a carico
dei produttori che, in corso di campagna, superino la quota loro
assegnata.
L'articolo 12 disciplina la revoca del riconoscimento
dell'acquirente collegata alla perdita dei requisiti stabiliti dal
regolamento dell'Unione europea n. 1392/2001 o alla ripetuta
violazione della disciplina delle quote. La revoca, da comunicarsi
anche ai produttori interessati, ha efficacia una volta decorsi
centottanta giorni dalla comunicazione. Qualora l'acquirente
dimostri di essere ritornato in possesso dei requisiti richiesti,
decorsi dodici mesi dalla revoca potrà ottenere nuovamente il
riconoscimento.
L'articolo 13 disciplina le sanzioni a carico dei produttori e
degli acquirenti che abbiano violato le prescrizioni loro
imposte.
L'articolo 14 disciplina gli obblighi dei produttori titolari di
quote vendite dirette, che sono tenuti alla redazione mensile di
una dettagliata contabilità.
L'articolo 15 disciplina le modalità di trasmissione della
contabilità a carico dei produttori titolari di quote vendite
dirette, a fine campagna, alla struttura competente.
L'articolo 16 disciplina le sanzioni a carico dei produttori
titolari di quote vendite dirette che non ottemperino gli obblighi
che spettano loro.
L'articolo 17 disciplina l'operazione di verifica tra il
quantitativo prodotto e consegnato e l'entità globale dei
quantitativi individuali di riferimento assegnati ai produttori.
L'articolo disciplina anche l'imputazione a ciascun singolo
produttore del prelievo supplementare calcolato sull'eventuale
eccedenza e prevede una tempestiva informazione per gli acquirenti
e i produttori interessati.
L'articolo 18 disciplina la riduzione della quota assegnata a
ciascun produttore, disposta dalla struttura competente qualora il
singolo produttore non abbia commercializzato nella campagna
lattiera precedente oltre il 70 percento del quantitativo
individuale di riferimento.
L'articolo 19 disciplina la revoca totale della quota nel caso
di mancata commercializzazione per un'intera campagna lattiera o
per due campagne per i casi di forza maggiore o cause comunque non
imputabili al produttore.
L'articolo 20 disciplina la riassegnazione dei quantitativi
oggetto di provvedimenti di riduzione ovvero di revoca. Tali
quantitativi sono ripartiti tra i richiedenti con priorità per i
giovani agricoltori e i titolari di aziende destinate ad alpeggio o
mayen.
L'articolo 21 disciplina l'attività di vigilanza da parte della
struttura competente con la previsione di sanzioni a carico di chi
ne ostacoli il regolare svolgimento.
L'articolo 22 disciplina l'istituzione e la gestione di una
banca dati regionale contenente i dati relativi alla complessiva
gestione delle quote.
L'articolo 23 dispone il rinvio alla legge 24 novembre 1981 n.
689 per l'accertamento e l'irrogazione delle sanzioni
amministrative previste dalla legge.
L'articolo 25, infine, detta le disposizioni finanziarie.
Président
La parole à l'Assesseur au budget, aux
finances et à la programmation, Agnesod.
Agnesod (UV)
Presento un emendamento per fare un
allineamento con le disposizioni contenute nel bilancio che è stato
approvato ieri, quindi si tratta di citare il bilancio pluriennale
2003-2005, mentre sulle disposizioni finanziarie della legge era
indicato il periodo 2002-2004.
Président
La discussion est ouverte. Je ferme la
discussion générale, s'il n'y a pas de requêtes.
La parole à l'Assesseur à l'agriculture et aux ressources
naturelles, Perrin.
Perrin (UV)
Intervengo innanzitutto per ringraziare i
relatori per la relazione completa e molto dettagliata. Ringrazio
le commissioni per il lavoro svolto e per il miglioramento che è
stato apportato al testo, anche con l'accettazione degli
emendamenti proposti.
Vorrei fare due riflessioni, più di natura politica che non nel
merito del disegno di legge che è stato già illustrato. Vorrei
ricordare il decreto legislativo 22 maggio 2001, "Norme di
attuazione dello Statuto speciale della Regione Valle d'Aosta in
materia di regime comunitario della produzione del latte", che ha
stabilito che la Regione disciplina, in conformità ai regolamenti
dell'Unione europea e nel rispetto dei quantitativi di latte
assegnati ai singoli produttori nell'ambito del territorio
regionale, l'assegnazione e il trasferimento delle quote comunque
disponibili.
È pertanto un dovere politico esercitare una competenza
attribuita a questa Regione e da noi reclamata da tanti anni ed è
al tempo stesso un risultato politico importante ed interessante
per questo Consiglio in relazione anche alla competenza primaria in
materia di agricoltura attribuita dall'articolo 2 dello Statuto
speciale e anche in virtù dell'attuale ripartizione di competenze
tra Stato e Regione, ai sensi dell'articolo 117 della Costituzione,
che ha ascritto la materia nell'ambito della competenza generale
residuale delle regioni. Sappiamo che le norme si applicano alle
Regioni a statuto speciale sino all'adeguamento dei rispettivi
statuti. Con questo disegno di legge quindi andiamo ad esercitare
una nostra competenza, assumendo la responsabilità politica anche
di fronte ad eventuali e ventilate possibilità di impugnative da
parte del Governo centrale.
Le associazioni di categoria, sentite al momento della stesura
del testo, hanno espresso parere favorevole ed apprezzamento per il
disegno di legge in oggetto, salvo poi la richiesta da parte
dell'Associazione produttori "Coopagrival" - che fra l'altro non
era presente al tavolo che era stato convocato proprio per
esaminare la proposta di legge - agli uffici competenti del
Ministero delle politiche agricole di un parere in merito, parere
che ha sollevato dubbi su alcuni passaggi del disegno di legge. Non
voglio commentare qui la procedura, che è perlomeno insolita, ma,
alla luce di quanto espresso in questo parere, i nostri uffici e la
Direzione affari legislativi della Giunta hanno preso contatti con
il funzionario ministeriale e, anche dal punto di vista politico, i
nostri Parlamentari sono stati interessati alla questione, in
particolar modo il Senatore Rollandin.
Da questo confronto, al quale non abbiamo voluto sottrarci, è
emersa la necessità di apportare alcuni emendamenti al testo
originale presentato dalla Giunta, emendamenti poi fatti propri
dalla III Commissione consiliare. Gli emendamenti prevedono la
trasmissione da parte degli acquirenti e dei produttori dei dati
riepilogativi, oltre che alla struttura competente
dell'Assessorato, anche all'AGEA, questa mi sembra una richiesta
logica perché l'AGEA raccoglie e gestisce tutti i dati produttivi
nazionali. Viene poi emendato l'articolo 17, dove viene sostituita
la parola "compensazione" con la dizione più appropriata alla norma
di attuazione: "assegnazione e trasferimento delle quote",
assegnazione e trasferimento che vengono effettuati tenendo conto
dei quantitativi individuali di riferimento assegnati ai produttori
valdostani o ai mayen, in questo caso la quota è relativa
all'azienda e non al titolare. Sull'eventuale eccedenza prodotta
rispetto alla somma dei quantitativi individuali di riferimento si
applica il prelievo supplementare; tale prelievo viene comunicato
ai produttori, agli acquirenti e all'AGEA. L'ultimo emendamento,
all'articolo 22, riguarda la banca dati regionale: il dirigente
della struttura regionale, oltre a definire le modalità di accesso
ai dati da parte dei privati, definisce le modalità di connessione
con il sistema informativo agricolo nazionale. Mi sembra corretto
che ci sia una compatibilità di dati fra la nostra banca dati e la
banca dati nazionale. Gli emendamenti proposti quindi sono
assolutamente accettabili e non vanno a modificare le modalità di
gestione delle quote nella nostra Regione.
L'obiettivo è solo quello di utilizzare al meglio i quantitativi
di riferimento assegnati ai produttori valdostani attraverso una
gestione corretta dell'assegnazione e dei trasferimenti, che è
stata semplificata nel nostro disegno di legge, così come sono
state semplificate le modalità di affitto temporaneo di quote per
permettere ai produttori di non sforare, quindi di non andare a
pagare i prelievi supplementari. Il significato di questo disegno
di legge quindi è forte: innanzitutto ci permette di mantenere
all'interno della Regione i quantitativi di riferimento assegnati,
permette i trasferimenti disgiuntamente dall'azienda solo in casi
ben disciplinati e comunque all'interno della Regione, perché
questo è un altro pericolo, cioè una vendita dei diritti al di
fuori della Regione. Tutto ciò significa legare meglio la quota
all'azienda e al territorio, in maniera particolare per alpeggi e
mayen. I quantitativi di riferimento non utilizzati vengono
assegnati ai produttori che ne fanno richiesta, i criteri sono
definiti con delibera di Giunta, riservando comunque il 20 percento
ai giovani agricoltori e il 20 percento ai proprietari di mayen e
alpeggi.
È un sistema di gestione delle quote che garantisce, quindi, la
peculiarità, la particolarità della gestione delle nostre aziende e
permette alle aziende presenti in Valle la possibilità di produrre
senza rischiare di andare a pagare il superprelievo.
Président
On passe à l'examen de la loi, article
par article.
Sur l'article 1
er
la parole au Conseiller
Tibaldi.
Tibaldi (FI)
Anche se è già chiusa la discussione
generale, chiedo se l'Assessore ha la benevolenza di dare alcune
risposte a domande tecniche che intendiamo porre in merito a questo
disegno di legge.
L'Assessore parlava di un disegno di legge politicamente
importante perché dà seguito a norme di attuazione che sono state
riconosciute alla Regione Valle d'Aosta nel 2001, di un disegno di
legge che permette una disciplina compiuta e completa di un
settore, quello delle quote latte, che è estremamente importante
per il comparto zootecnico valdostano. Naturalmente questo disegno
di legge deve essere predisposto in conformità con la normativa
comunitaria, come peraltro è stato precisato.
Volevamo sapere quali sono le principali norme comunitarie alle
quali questo disegno di legge si è attenuto, in via sintetica
naturalmente, non in via analitica. Le altre due domande, più di
carattere tecnico, si riferiscono alle quote latte: quante sono le
quote latte assegnate in Valle d'Aosta e qual è il valore odierno
della singola quota latte.
Président
La parole à l'Assesseur à l'agriculture
et aux ressources naturelles, Perrin.
Perrin (UV)
Il principio cardine su cui si fonda la
gestione delle quote latte è che viene attribuita ad ogni singolo
produttore una quota di riferimento. Tale quota per l'Italia è
riferita all'anno di produzione 1983, quando c'è stato il
censimento e quindi i produttori hanno fatto la loro dichiarazione
di produzione, questa è la base per tutta la gestione delle quote.
Alla quota di riferimento si può aggiungere un'altra possibilità di
produzione attraverso acquisti, trasferimenti e affitti di quota,
ma non si può sforare da essa senza aver rispettato le
procedure.
Quindi un produttore ha il diritto di produrre una certa
quantità - fra l'altro disciplinato in questa legge e notificato ad
ogni inizio di stagione produttiva - dalla quale non può sforare, a
meno di intervenire con eventuali trasferimenti o nuove
assegnazioni. Tutto si basa su questa quota di riferimento e gli
altri orientamenti sono che, se il produttore all'interno della
propria campagna non riesce a produrre almeno il 70 percento della
quota di riferimento, cioè del suo diritto di produrre, gli viene
ridotta proporzionalmente la quota di produzione annuale. Un altro
aspetto fondamentale è quello che un produttore se non produce per
un'intera campagna, perde la sua quota, a meno che vi siano delle
ragioni di carattere eccezionale, che fra l'altro sono disciplinate
nella legge, allora in quel caso il produttore può per due campagne
non produrre ma, in seguito alle due campagne, qualunque sia la sua
situazione, perde il diritto a produrre. Questi sono i cardini su
cui è impostata la gestione delle quote. Chi produce di più della
quota di riferimento all'interno dell'anno paga il prelievo
supplementare ed è l'acquirente che fa da sostituto di imposta e
che deve trattenere questo super prelievo al produttore.
Per quanto riguarda l'insieme delle assegnazioni individuali
alla Valle d'Aosta, siamo in questo momento a circa 630 mila
quintali di latte. La nostra produzione effettiva è sui 530-540
mila quintali annuali: abbiamo quindi la possibilità di gestire gli
ulteriori quantitativi, all'interno di queste quote di riferimento,
con possibili assegnazioni, trasferimenti o eventuali affitti, in
modo corretto senza operare dei super prelievi. Chiaramente il
produttore deve rispettare delle regole precise, che sono stabilite
da questo disegno di legge. C'è poi la possibilità di nuove
assegnazioni, che derivano dalle assegnazioni che a livello europeo
vengono distribuite agli Stati membri e che questi riassegnano
nuovamente alle regioni. Ci sono quasi tutti gli anni delle nuove
assegnazioni, che vengono ripartite all'interno del sistema
produttivo e sono le regioni che poi le disciplinano. Sono quindi
due le fonti di possibile assegnazione e trasferimento: la prima è
il quantitativo che non è stato prodotto e che va a finire in
questo bacino ipotetico regionale; l'altra dipende dalle nuove
assegnazioni, che sono trasferite alle regioni e che le regioni
possono assegnare con criteri di priorità, che in parte sono già
definiti nel disegno di legge - ad esempio, il 20 percento ai
giovani e il 20 percento agli alpeggi - e che per altra parte sono
definiti con delibera di Giunta.
Président
Je soumets au vote l'article
1
er
:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 2:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 3:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 4:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 5:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 6:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 7:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 8:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 9:
Conseillers présents: 28
Votants: 23
Pour: 23
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
A l'article 10 il y a un amendement élaboré par la
III
ème
Commission, dont je donne lecture:
Emendamento L'articolo 10 è sostituito dal seguente:
"Articolo 10 (Trasmissione della contabilità)
1. Entro il 14 maggio di ogni anno, l'acquirente trasmette alla
struttura competente e all'Agenzia per le erogazioni in agricoltura
(AGEA), istituita ai sensi del decreto legislativo 27 maggio 1999,
n. 165 (Soppressione dell'Aima e istituzione dell'Agenzia per le
erogazioni in agricoltura (AGEA), a norma dell'articolo 11 della
legge 15 marzo 1997, n. 59), apposita dichiarazione contenente i
dati riepilogativi risultanti dalla contabilità di cui all'articolo
9, comma 1, ovvero dichiarazione di non avere ricevuto
consegne.
2. La dichiarazione di cui al comma 1 è effettuata sulla base di
modelli forniti dalla struttura competente, secondo quanto disposto
dalla normativa comunitaria vigente in materia.".
Je soumets au vote l'article 10 dans le texte amendé:
Conseillers présents: 29
Votants: 24
Pour: 24
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 11:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 12:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 13:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 14:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
A l'article 15 il y a un amendement élaboré par la
III
ème
Commission, dont je donne lecture:
Emendamento L'articolo 15 è sostituito dal seguente:
"Articolo 15 (Trasmissione della contabilità)
1. Entro il 14 maggio di ogni anno, il produttore trasmette alla
struttura competente e all'AGEA apposita dichiarazione contenente i
dati riepilogativi risultanti dalla contabilità di cui all'articolo
14, comma 1, ovvero dichiarazione di non avere ricevuto
consegne.
2. La dichiarazione di cui al comma 1 è effettuata sulla base di
modelli forniti dalla struttura competente, secondo quanto disposto
dalla normativa comunitaria in materia.".
Je soumets au vote l'article 15 dans le texte amendé:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 16:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
A l'article 17 il y a un amendement élaboré par la
III
ème
Commission, dont je donne lecture:
Emendamento L'articolo 17 è sostituito dal seguente:
"Articolo 17 (Assegnazione e trasferimento delle quote)
1. Entro il 30 giugno di ogni anno, la struttura competente
effettua la verifica tra la somma dei quantitativi individuali di
riferimento, dei quali sono titolari i conduttori di aziende o i
proprietari di aziende destinate ad alpeggio o a mayen ubicate nel
territorio regionale, e la somma dei quantitativi di latte e di
equivalente di latte prodotti.
2. Sull'eventuale eccedenza di quantitativo di latte o di
equivalente di latte prodotto rispetto alla somma dei quantitativi
individuali di riferimento, la struttura competente applica il
prelievo supplementare ai sensi della normativa comunitaria
vigente, imputandolo a ciascun produttore in proporzione alle
quantità prodotte in eccedenza rispetto ai quantitativi di
riferimento individuali.
3. Entro il 30 luglio di ogni anno, la struttura competente
comunica agli acquirenti e ai produttori interessati, nonché
all'AGEA, i risultati della verifica e dell'applicazione del
prelievo supplementare.
4. Entro quindici giorni dalla comunicazione di cui al comma 3,
gli acquirenti e i produttori titolari di quote vendite dirette
versano il prelievo supplementare, ai sensi dell'articolo 9, comma
3, della legge 26 novembre 1992, n. 468 (Misure urgenti nel settore
lattiero-caseario), e trasmettono le relative ricevute alla
struttura regionale competente; gli acquirenti, nello stesso
termine, provvedono altresì a restituire ai produttori le somme
trattenute ai sensi dell'articolo 11 ed eccedenti il prelievo,
applicato e definito ai sensi del comma 2, maggiorate degli
interessi legali maturati a decorrere dalle singole trattenute.
5. In caso di mancato pagamento del prelievo supplementare, la
Regione, previa diffida, effettua nei confronti dell'acquirente o
del produttore, salvo il diritto di rivalsa di quest'ultimo nei
confronti dell'acquirente inadempiente, la riscossione coattiva
delle somme dovute, maggiorate del 100 per cento oltre che degli
interessi legali.
6. L'acquirente che non provvede, nel termine di cui al comma 4,
alla restituzione delle somme trattenute in eccedenza è soggetto
alla sanzione amministrativa del pagamento di una somma di denaro
da euro 7.000 a euro 100.000.".
Je soumets au vote l'article 17 dans le texte amendé:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 18:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 19:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 20:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 21:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
A l'article 22 il y a un amendement élaboré par la
III
ème
Commission, dont je donne lecture:
Emendamento Al comma 2 dell'articolo 22 sono aggiunte, in fine,
le seguenti parole: "nonché le modalità di connessione con il
Sistema informativo agricolo nazionale (SIAN), istituito ai sensi
della legge 4 giugno 1984, n. 194 (Interventi a sostegno
dell'agricoltura).".
Je soumets au vote l'article 22 dans le texte ainsi amendé:
Articolo 22 (Banca dati regionale)
1. Presso la struttura competente è realizzata una banca dati
regionale centralizzata contenente i principali dati relativi alla
gestione delle quote latte e alla loro commercializzazione, nonché
al monitoraggio dell'applicazione della presente legge.
2. Con provvedimento del dirigente della struttura competente
sono definite le modalità di accesso alla banca dati da parte dei
privati interessati, nonché le modalità di connessione con il
Sistema informativo agricolo nazionale (SIAN), istituito ai sensi
della legge 4 giugno 1984, n. 194 (Interventi a sostegno
dell'agricoltura).
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote l'article 23:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
A l'article 24 il y a l'amendement déposé ce matin par
l'Assesseur Agnesod, dont je donne lecture:
Emendamento Il comma 2 dell'articolo 24 è sostituito dal
seguente:
"2. L'onere di cui al comma 1, per le finalità di cui
all'articolo 22, trova copertura nell'obiettivo programmatico
2.2.2.05. (Zootecnia) del bilancio di previsione 2002 per l'anno
finanziario 2002 e, a decorrere dall'anno finanziario 2003, del
bilancio di previsione 2003 e di quello pluriennale per gli anni
2003/2005:
- per euro 35.000, per l'anno 2002, mediante utilizzo dello
stanziamento iscritto al capitolo 42835 (Interventi nel settore
della zootecnia) dello stesso obiettivo programmatico;
- per annui euro 25.000, per gli anni 2003, 2004 e 2005,
mediante utilizzo dello stanziamento iscritto al capitolo 59640
(Spese per la profilassi e cura delle malattie degli animali) dello
stesso obiettivo programmatico."
Je soumets au vote l'article 24 dans le texte ainsi amendé:
Articolo 24 (Disposizioni finanziarie)
1. La spesa per l'applicazione della presente legge è
determinata in euro 35.000 per l'anno 2002 e in annui euro 25.000 a
decorrere dall'anno 2003.
2. L'onere di cui al comma 1, per le finalità di cui
all'articolo 22, trova copertura nell'obiettivo programmatico
2.2.2.05. (Zootecnia) del bilancio di previsione 2002 per l'anno
finanziario 2002 e, a decorrere dall'anno finanziario 2003, del
bilancio di previsione 2003 e di quello pluriennale per gli anni
2003/2005:
a) per euro 35.000, per l'anno 2002, mediante utilizzo dello
stanziamento iscritto al capitolo 42835 (Interventi nel settore
della zootecnia) dello stesso obiettivo programmatico;
b) per annui euro 25.000, per gli anni 2003, 2004 e 2005,
mediante utilizzo dello stanziamento iscritto al capitolo 59640
(Spese per la profilassi e cura delle malattie degli animali) dello
stesso obiettivo programmatico.
3. Per l'applicazione della presente legge, la Giunta regionale
è autorizzata ad apportare, con propria deliberazione, su proposta
dell'assessore regionale competente in materia di bilancio e
finanze, le occorrenti variazioni di bilancio.
4. I proventi delle sanzioni amministrative di cui agli articoli
13, 16, 17, comma 6, e 21, comma 3, sono introitati al capitolo
7700 (Proventi pene pecuniarie per contravvenzioni) della parte
entrata del bilancio di previsione della Regione.
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Je soumets au vote la loi dans son ensemble:
Conseillers présents: 30
Votants: 25
Pour: 25
Abstentions: 5 (Beneforti, Curtaz, Frassy, Squarzino Secondina,
Tibaldi)
Le Conseil approuve.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK