Consiglio Regionale della Valle d'Aosta - Oggetto del Consiglio n. 3174 del 28 febbraio 1992 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 3174 del 28 febbraio 1992 - Resoconto
OGGETTO N. 3174/IX Concessione al Centro Educazione Adulti di
Aosta di un primo finanziamento per lo svolgimento dei corsi
monografici per adulti per l'anno 1992.
Presidente Do lettura del provvedimento in oggetto.
Deliberazione Il Consiglio regionale delibera
1) di approvare la concessione di un finanziamento di lire
20.000.000 a favore del Comitato sindacale unitario - Centro
Educazione Adulti - di Aosta per lo svolgimento dei corsi
monografici per lavoratori per l'anno 1992.
2) di impegnare la spesa di lire 20.000.000 (ventimilioni) con
imputazione della stessa al capitolo 56660 del bilancio di
previsione della Regione per l'anno 1992 (Contributi per la
gestione ed il funzionamento di altre iniziative scolastiche ivi
compresi i corsi per lavoratori) che presenta la necessaria
disponibilità, ordinando l'emissione del relativo mandato di
pagamento con le modalità di cui all'articolo 59 della legge
regionale 27.12.1989, n. 90.
3) di rinviare a successivo provvedimento deliberativo
l'eventuale concessione di un ulteriore finanziamento, su
presentazione di dettagliato e documentato rendiconto delle spese
sostenute per lo svolgimento dei corsi di cui trattasi.
Presidente
La parola all'Assessore della pubblica
istruzione, Rusci.
Rusci (PRI)
E' un provvedimento amministrativo
ripetitivo con il quale anticipiamo un contributo di 20 milioni al
Centro educazione adulti per i corsi monografici, le 150 ore e per
i corsi di alfabetizzazione per gli extracomunitari.
Presidente
La parola al Consigliere Perrin.
Perrin (UV)
Nous sommes évidemment d'accord sur cette
délibération. Person-nellement j'aimerais connaître un peu - si
l'Assesseur a la possibilité de le faire maintenant, autrement même
en privé - je dis j'aimerais pouvoir connaître quelle est l'allure
de ces cours: est-ce qu'il y a une bonne participation, sur quels
programmes... Enfin quelque petit renseignement sur les cours
mêmes.
Presidente
La parola all'Assessore della pubblica
istruzione, Rusci.
Rusci (PRI)
Gli argomenti monografici variano di anno
in anno a seconda della richiesta dell'utenza e delle indicazioni
date dagli insegnanti e dai gestori di questi corsi.
Per quello che riguarda i corsi di 150 ore è ovvio che si va
verso una contrazione, perché credo che questa attività di
formazione educativa e culturale al tempo stesso sia in piedi ormai
da circa una quindicina d'anni, quindi la gente ha avuto modo in
questi anni di sistemarsi con l'obbligo scolastico.
Per il discorso dei corsi di alfabetizzazione in italiano ed in
francese per gli extracomunitari, la partecipazione dello scorso
anno è stata buona, credo fosse attorno alle 28 unità, per
quest'anno ci sono le iscrizioni aperte e non sono in grado di dare
il numero delle adesioni.
Presidente
Se nessuno chiede d'intervenire, possiamo
passare a votazione.
Esito della votazione:
Presenti, votanti e favorevoli: 27
Il Consiglio approva all'unanimità.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK