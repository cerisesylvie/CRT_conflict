Consiglio Regionale della Valle d'Aosta - Oggetto del Consiglio n. 218 del 13 novembre 2013 - Resoconto
Vai al contenuto principale
Oggetti del Consiglio
Invia
Stampa
Documenti
Verbale
Resoconto
Collegamenti
Iter atto
Classificazione
ASSISTENZA SOCIALE
Precedente
Successivo
Resoconto integrale del dibattito dell'aula. I documenti allegati sono reperibili nel link "iter atto".
Oggetto del Consiglio n. 218 del 13 novembre 2013 - Resoconto
OGGETTO N. 218/XIV - Interrogazione a risposta immediata:
"Predisposizione del piano regionale per la riorganizzazione
dell'assistenza agli anziani".
Président -
Pour l'illustration, la parole au collègue
Donzel.
Donzel (PD-SIN.VDA)
- Grazie Presidente.
Cari colleghi, l'urgenza di questo quesito nasce non tanto dalla
tempistica di cui si discute di quest'argomento, si tratta ormai di
più di due anni che è oggetto di discussione la riorganizzazione
dei servizi di assistenza domiciliare sul nostro territorio
regionale...due anni di dibattito che però inevitabilmente hanno
un'accelerazione a ridosso di un delicato passaggio sul bilancio
regionale. Non è qui oggi l'oggetto, ma che naturalmente ci chiama
a fare una riflessione su questo tema. Noi abbiamo già in passato
espresso le nostre perplessità sul fatto che una riorganizzazione
territoriale che non tenesse conto di linee guida, di principi
generali a livello regionale non ci avrebbe visti favorevoli non
tanto perché vogliamo mettere in capo alla Regione tutto il potere
e tutte le decisioni. È certamente dall'incontro delle esigenze dei
territori, delle specificità dei nostri territori che nasce,
diciamo, la qualità di un buon servizio, ma servono comunque
omogeneità di trattamento, soprattutto di prestazioni date,
diciamo, ai cittadini e, dall'altra parte, un'omogeneità di
trattamento per i lavoratori che svolgono l'attività in questo
settore, quindi, da questo punto di vista, abbiamo già sollecitato
nella passata legislatura un chiarimento. C'era stato un impegno
anche in questa legislatura e una sensibilità espressa da parte
dell'Assessore Fosson, quindi noi chiediamo conto su a che punto
sia questo gruppo di lavoro, che deve fornirci, diciamo, il quadro
per poter poi fare le scelte rispetto ai servizi di assistenza
nelle microcomunità e domiciliari dei nostri anziani.
Président
- Merci. Pour la réponse, la parole à
l'Assesseur Fosson.
Fosson (UV)
- Sì, grazie, rispondo volentieri.
Come avevo detto, in risposta alla sua precedente interpellanza
e rispettando l'impegno, il gruppo di lavoro, che era stato
costituito precedentemente per affrontare i problemi della Comunità
Grand Paradis, si è riunito più volte e ho partecipato anch'io,
direi anche in modo fattivo e preciso come anche affermato dal
Responsabile del CELVA per i servizi. Come era stato sottolineato
ed indicato nell'interpellanza, sono emerse sicuramente delle
difficoltà gestionali che ci sembravano in questo periodo ormai
stabilizzate e soprattutto delle difficoltà strutturali importanti
per quanto riguarda le strutture dell'Alta Valle e, in particolare,
per la costruenda struttura di Morgex, che è molto in ritardo con
la tempistica. Tra l'altro, in finanziaria, abbiamo messo un
articolo che prevede proprio che la Regione riveda certi accordi di
programma quando non vengono rispettati. Terminato questo percorso,
queste problematiche sono state portate, con le relative soluzioni
proposte, al tavolo del CELVA, che sta lavorando da mesi su una
riorganizzazione dell'assistenza agli anziani. Come lei sa, ne
abbiamo parlato e a questi tavoli abbiamo partecipato anche noi,
abbiamo lavorato intanto per garantire quella omogeneità di cui
parlava, ma soprattutto con i seguenti obiettivi: rivedere la rete
dei servizi residenziali per le persone anziane, conciliando, per
quanto possibile, le esigenze delle persone non autosufficienti con
le forme di spesa e di presa in cura più efficaci ed economicamente
sostenibili per ottimizzare l'impiego del personale nel servizio di
assistenza domiciliare, per sperimentando forme più efficienti di
taratura e per omologare i criteri per la valutazione di idoneità
all'assistenza domiciliare integrata; soprattutto studiare anche
nuove forme di mutuo aiuto ed assistenza. Ora, questo testo è
completato e il testo dovrà essere solo più approvato dal CELVA.
Doveva essere approvato nella seduta generale di ieri, ma, come ha
detto anche lei, la discussione sul bilancio ha cancellato
temporaneamente l'approvazione di questo testo che ormai è pronto,
anche se siamo alla fase di decidere delle linee. Quando il testo
sarà approvato dal CELVA, e sicuramente entro dicembre, faremo noi,
come Regione-CELVA, un confronto, chiaramente con le organizzazioni
sociali e sindacali, perché è necessaria, comunque, come avevo
detto l'altra volta, una riorganizzazione che preveda un nuovo
patto sociale e un accordo tra gli operatori, dopodiché prenderemo
quelle delibere esecutive di Giunta, di Governo, che dovranno
segnare quelle linee guida, linee di indirizzo. Grazie.
Président
- Merci. Pour la réplique, la parole au
collègue Donzel.
Donzel (PD-SIN.VDA)
- Grazie Presidente, grazie
Assessore.
Mi fa molto piacere che questo lavoro proceda e vada avanti, ma
mi permetta di segnalarle, diciamo, due piccoli rilievi: il primo,
io spero che quello che approverà il CELVA sia una proposta, non un
documento finale risolutivo, spero che un minimo di dignità rimanga
a questo Consiglio regionale e spero che questo documento venga al
più presto sottoposto all'esame della V Commissione, di cui io non
faccio parte, ma lo dico per i colleghi che siano in qualche modo
informati e possano contribuire attivamente a questa
discussione.
Il secondo problema che voglio rappresentarle è che è in atto
una discussione, c'è un gruppo di lavoro anche per la
riorganizzazione degli Enti locali in Valle d'Aosta, quindi
bisognerà assolutamente intrecciare questo documento anche con
quell'altra discussione. Non si può prescindere dalla
riorganizzazione degli Enti locali rispetto anche a questo tipo di
documento. Io spero quindi che al più presto avremo a disposizione
questo documento e le due commissioni che stanno lavorando sia
sulla riforma degli Enti locali, sia sulle questioni sanitarie
possano in qualche modo contribuire ad avere un testo, che poi sarà
il testo di tutti, si spera, o perlomeno della maggior parte di
noi.
Président
- Merci. Point 3.3 à l'ordre du jour.
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK