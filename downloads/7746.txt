Consiglio Regionale della Valle d'Aosta - Oggetto del Consiglio n. 2126 del 26 giugno 1986 - Resoconto
Vai al contenuto principale
Oggetti del Consiglio
Invia
Stampa
Documenti
Resoconto
Classificazione
(Nessuna classificazione presente)
Precedente
Successivo
Resoconto integrale del dibattito dell'aula
Oggetto del Consiglio n. 2126 del 26 giugno 1986 - Resoconto
OGGETTO N. 2126/VIII - "GRADUATORIE DEGLI ASPIRANTI
ALL'ASSUNZIONE PER CHIAMATA DIRETTA DA PARTE DELLA REGIONE".
(Reiezione di mozione).
PRESIDENTE
: Do lettura del testo della mozione presentata
dai Consiglieri Mafrica, Millet, Bajocco, Tonino e Cout:
Mozione
Constatato che, a seguito dei recenti ampliamenti della pianta
organica della Regione, sono giustamente aumentate, presso
l'Amministrazione regionale, le assunzioni in ruolo per chiamata
diretta, ai sensi della legge 2 aprile 1968, n. 482, che regola il
collocamento obbligatorio delle categorie protette;
Verificato che dai 12 casi del 1984 si è passati ai 19 del 1985
e quindi ai 24 dei primi mesi del 1986 (di cui 9 coadiutori);
Al fine di predisporre giuste graduatorie degli aspiranti alla
nomina in ruolo, ai sensi della legge predetta, sulla base dei
diritti posseduti, dallo stato di bisogno e dell'idoneità al tipo
di lavoro disponibile presso l'Amministrazione regionale,
il Consiglio regionale della Valle d'Aosta
Delibera
1) di impegnare la Giunta regionale a predisporre gli atti
amministrativi necessari ad istituire idonee graduatorie degli
aspiranti all'assunzione ai sensi della legge 482/68;
2) di istituire un Comitato consultivo della Giunta che
collabori alla formazione delle graduatorie di cui sopra,
costituito dal Presidente della Giunta o suo delegato, dal
responsabile dell'Ufficio personale, da due Consiglieri regionali
di cui uno appartenente alla minoranza, da tre rappresentanti delle
associazioni di tutela delle categorie protette scelte tra le più
rappresentative tra quelle operanti in Valle d'Aosta.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Il nostro gruppo ha presentato questa
mozione, partendo da due osservazioni: la prima, che con
l'ampliamento dell'organico è aumentato di conseguenza il numero
delle persone che in base alla legge 482 sono da assumere
obbligatoriamente fra le categorie protette; la seconda
considerazione è che in questi ultimi tempi, il numero delle
persone assunte per chiamata diretta nella nostra Amministrazione
regionale è progressivamente aumentato: si è passati dai 12 casi,
almeno quelli verificati sulle delibere del 1984, ai 19 casi del
1985, ai 24 casi dei primi cinque mesi di questo anno.
Al fine di predisporre delle graduatorie degli aspiranti alla
nomina in ruolo ai sensi della legge 482, per tener conto per
quanto è possibile di elementi oggettivi quali lo stato di bisogno,
il grado di invalidità per gli invalidi civili, l'idoneità a
particolari tipi di lavoro, riteniamo opportuno che
l'Amministrazione regionale, stabilisca delle apposite graduatorie
e proponiamo in questo senso che la Giunta predisponga gli atti
amministrativi necessari.
Proponiamo anche che la Giunta venga affiancata nella scelta
delle persone da assumere per chiamata diretta, da un Comitato
consultivo di cui facciano parte il Presidente della Giunta che lo
presiede e due Consiglieri regionali, tre rappresentanti delle
associazioni delle categorie protette ed il responsabile
dell'Ufficio personale.
La mozione ci sembra molto semplice e chiara, sia nelle finalità
che nelle modalità di applicazione di queste norme, per cui ci
auguriamo che venga accolta favorevolmente da parte della
maggioranza regionale.
PRESIDENTE
: Ha chiesto di parlare il Presidente della
Giunta regionale, ne ha facoltà.
ROLLANDIN (U.V.):
Même si, comme a dit M. Mafrica, la
motion est assez simple, je crois qu'elle représente un cas unique
dans toutes les Administrations de l'Etat et régionales où on va
proposer une Commission de ce genre. Je ne connais aucune
disposition qui soit réglementée par rapport à ce qui est justement
la possibilité d'embaucher des personnes, qui, aux différents
niveaux, aient un pourcentage d'invalidité et qui par conséquent
puissent rentrer dans les droits prévus par la loi 482.
Je crois que, comme on fait jusqu'à présent, il y a des listes
qui nous sont envoyées de la part des différentes Associations,
avec lesquelles on nous propose des personnes selon des motivations
les plus différentes, qui peuvent être même dépassées suite à des
requêtes, à des choix que l'Administration régionale fait
justement,compte tenu des observations, soit des associations
intéressées, que du bureau de travail qui a la possibilité de faire
savoir son avis à ce sujet.
Je crois que la jusqu'à présent, on a eu la possibilité de
prévoir une collaboration avec les différents organes compétents et
donc je ne comprends pas pourquoi on doive modifier ou quand même
prévoir qu'il y ait un organe particulier pour ces cas qui seront
examinés avec le bureau du personnel et avec le bureau du
travail.
Tout en partageant ce que disait M. Mafrica, qu'il est
nécessaire d'examiner dans les détails les différentes requêtes, je
dois dire qu'aucune Région (moi, je me suis renseigné) a fait un
règlement à cet égard.
Je crois que les cas ne sont pas si nombreux, même avec
l'augmentation qu'il
y
a eu avec la loi de l'année dernière,
qui suit notamment les exigences d'un côté de l'Administration
régionale et, de l'autre, des différentes Associations qui se sont
présentées, même en tenant en considération le deuxième alinéa de
l'art. 16, c'est-à-dire que
"possono altresì decidere le
Amministrazioni di Stato e Regione, in caso di esaurimento degli
aspiranti di una categoria, per la copertura di posti disponibili,
con aspiranti appartenenti alle altre categorie, secondo un
criterio proporzionale",
ce qui a toujours été fait par
l'Administration. Je veux citer un exemple: il était prévu de
prendre en service des aveugles auprès de la Centrale téléphonique:
jusqu'à présent on n'a plus de requêtes à ce sujet et on a prévu
qu'il
y
ait des personnes avec des difficultés particulières
qui puissent accéder à ces places, donc je crois qu'il n'y a
absolument aucune exigence d'avoir une Commission particulière pour
cet engagement qui est à présent lié à l'augmentation qu'il y
a eu et qui va en proportion au fait qu'il y
ait le
concours de l'Administration régionale.
Je répète, tout en partageant dans le principe le fait qu'on
puisse tenir en considération certaines motivations des personnes
concernées, on s'abstiendra sur la motion qui a été présentée.
PRESIDENTE
: Ha chiesto di parlare il Consigliere Mafrica,
ne ha facoltà.
MAFRICA (P.C.I.):
Non mi sembra che il Presidente della
Giunta abbia voluto cogliere fino in fondo il senso della mozione:
la legge 482 all'art. 16 parla di amministrazione, non parla di
Giunta regionale, non parla di organismi esecutivi, sono le
Amministrazioni che devono scegliere questo personale secondo
criteri da essi stabiliti; quindi il fatto che debba essere la
Giunta o che a Giunta possa essere affiancata da un Comitato non è
assolutamente previsto.
Ora, la nostra Regione ha per ciò che riguarda il suo personale,
potestà primaria, e anche se fosse vero quello che dice il
Presidente (da parte mia non l'ho verificato presso altre Regioni),
e cioè che non esistono strumenti di questo tipo, so che al Comune
di Aosta per esempio l'Amministrazione si avvale del parere di una
Commissione prima di procedere a queste assunzioni, ma se la cosa
interessa può essere verificata.
Il senso di avere un Comitato mi sembra molto semplice: è quello
di avere un organismo in cui siano direttamente presenti i
rappresentanti di queste categorie, perchè in realtà gli elenchi
cui fa riferimento il Presidente della Giunta presso l'Ufficio del
lavoro possono essere presi soltanto dal punto di vista della
presenza, non c'è nessun criterio di graduatoria. La Giunta non è
tenuta ad assumere la persona che da tre anni si trova in
quell'elenco o quella che ha l'invalidità del 65% rispetto a quella
che ce l'ha del 60. Se abbiamo un comitato di questo tipo che
affianca l'esecutivo, credo che le cose possano avvenire con
maggiore trasparenza senza poter sollevare la minima ombra di
discussione come invece ogni tanto capita.
Questo è il senso della mozione, non abbiamo nessun'altra
intenzione, non crediamo neanche che complichi molto il lavoro; ci
sembra una cosa che possa servire a facilitare il lavoro
dell'Amministrazione ed anche a renderlo rispetto a questo tipo di
assunzioni il più possibile trasparente agli occhi di tutti.
PRESIDENTE
: Ha chiesto di parlare il Consigliere
Baldassarre, ne ha fa facoltà.
BALDASSARRE (P.S.D.I.):
Questo è uno degli argomenti più
scottanti che in questo ultimo periodo si stanno discutendo in
Regione. Si sta estendendo a macchia d'olio la fabbrica degli
invalidi civili, si estendono a macchia d'olio le assunzioni
targate. In effetti compaiono ogni giorno negli uffici visi nuovi e
una volta che mi sono tolto la soddisfazione di chiedere con una
battuta com'era targata, la persona mi ha risposto: Union
Valdôtaine.
Effettivamente è vero questo fatto, oltretutto la preoccupazione
eccessiva è che, è vero che la legge del '68 sostiene che
l'Amministrazione possa fare delle assunzioni scelte da parte
dell'Amministrazione stessa, ma questo termine
"dell'Amministrazione" questa Giunta ha ritenuto di accaparrarselo,
perché Amministrazione non significa Giunta regionale, e tant'è
vero che in Comune Aosta, a differenza di quello che dice il
Consigliere Mafrica, queste assunzioni degli invalidi civili
passano in Consiglio comunale. Anche lì avviene la solita
spartizione partitica, questi sono posti che producono voti, quindi
immaginate la lotta che c'è.
Mi chiedo perchè questa maggioranza non si lascia affiancare da
una Commissione che controlli questo tipo di assunzione, è vero che
la legge sostiene che l'Amministrazione regionale può scegliere fra
un apposito elenco degli invalidi civili e delle categorie
protette, ma è anche vero che non vengono scelti nè secondo
l'anzianità dell'iscrizione, nè secondo le effettive esigenze delle
persone che figurano in questa graduatoria, ma vanno scelte secondo
criteri di spartizione.
Vediamo allora gente che non sa che fare a casa, che si trova un
protettore e cerca di trascorrere quelle quattro-cinque ore alla
Regione con un milione, un milione e due al mese.
Qui nessuno vuole fare il moralista, però è necessario che si
prospetti un regolamento più chiaro per questo tipo di assunzioni,
per non parlare poi di quell'altro tipo di legge che dovrebbe
proteggere i portatori di handicaps, per cui la Regione finanzia i
corsi per centinaia di milioni e poi al termine dei corsi c'è il
fallimento dell'impresa o di chi li ha assunti, e a questi
poveretti, che magari sono in una situazione particolare, fanno
ripetere i corsi per anni.
Sto raccogliendo degli elementi per farne poi oggetto di
dibattito, perchè esistono delle Commissioni particolari che poi
vengono suddivise in sottocommissioni, sto raccogliendo
testimonianze scritte su alcuni voti di candidati che partecipano a
questi concorsi:
Non ho avuto modo di constatare cosa succede nei concorsi
regionali perchè in tre anni non ho mai partecipato ad un concorso
quale membro di una Commissione, sarà anche questo una conseguenza
dell'antipatia nei miei confronti di questa maggioranza, non mi
tocca più di tanto, comunque penso in settembre-ottobre di farmi
promotore di una iniziativa. Questa dell'assunzione selvaggia,
delle categorie protette è una situazione che dovrebbe cambiare,
perchè è una assunzione clientelista, quindi sono favorevole alla
mozione presentata dal P.C.I.
Si dà atto che dalle ore 11,39 alle ore 11,47 assume la
Presidenza il Vice Presidente DE GRANDIS.
PRESIDENTE
: È chiusa la discussione generale. Ha chiesto
di parlare il Presidente della Giunta, ne ha facoltà.
ROLLANDIN (U.V.):
Je crois que ce serait inutile de
répondre dans les détails à ce qu'a cherché de dire entre
guillemets M. Baldassarre. S'il y
a des éléments qu'il
connaît, il n'a qu'à les faire présents à qui il croit nécessaire.
Je crois que le fait que M. Baldassarre n'a pas participé aux
concours, est un argument que n'est pas objet de cette discussion,
même si à tour de rôle, je crois, la plupart des Conseillers a
participé aux concours.
BALDASSARRE
(fuori microfono): ".....non è che mi
interessi partecipare".
ROLLANDIN (U.V.):
Il n'y a aucune raison particulière
pour ne pas prévoir la participation de M. Baldassarre à un
concours: au prochain concours on va le mettre.
Je crois qu'au niveau d'Administration régionale pour ce qui
concerne les concours on est, je me permets de le dire, assez
sérieux.
Pour l'autre question, je sais que le même problème a été
soulevé au niveau ministériel: l'article "I Ministeri assumono una
folla di invalidi" était un argument de ces jours.
Le fait au contraire, que je voudrais faire remarquer à M.
Baldassarre, est que jusqu'à présent on avait toujours eu des
lettres de la part des différentes Associations en sollicitant
l'Administration régionale et certaines communes, qui ont notamment
le devoir de faire ces engagements à les remplir, ce qui ne s'est
pas passé jusqu'à présent; s'il y a eu cette augmentation, je
donnerai une copie des lettres et de la circulaire que j'ai dû
faire aux communes au fin que soient respectés les articles 16 et
17 de la loi 482.
Donc ce n'est pas un choix, c'est un devoir le fait qu'on puisse
prévoir d'employer du personnel en considération de toute une série
de données, et je crois qu'aux différents niveaux ce serait même
impossible de faire une liste spécifique, car selon les exigences
on doit même prendre en considération la disponibilité de certaines
personnes, et là c'est une considération qu'on a toujours faite
avec les bureaux concernés.
On ne croit pas qu'il soit nécessaire d'ajouter une Commission
pour ces cas, compte tenu que c'est une période liée au fait qu'a
augmenté la loi, donc c'est pour ces raisons qu'on s'abstiendra sur
la motion qui a été présentée.
PRESIDENTE
: Ha chiesto di parlare il Consigliere
Baldassarre per dichiarazione di voto, ne ha facoltà.
BALDASSARRE (P.S.D.I.):
Voterò a favore di questa
mozione, però volevo far osservare al Presidente della Giunta che è
pur vero che nei vari Ministeri succede quello che succede qui,
però chiedevo i criteri (e il Presidente non ce li ha spiegati) che
usa l'Amministrazione in queste assunzioni.
I criteri non sono specificati nella legge, la quale dice che le
Amministrazioni possono assumere categorie protette e via di
seguito. E il Presidente non ci ha spiegato in quale maniera
vengono assunti invalidi civili da quelle categorie, quindi la mia
affermazione fatta precedentemente che queste sono assunzioni
targate purtroppo, non è stata ancora smentita.
Ritengo che questi criteri siano sbagliati, ribadisco ancora che
per Amministrazione regionale non si intende Giunta regionale e
voterò a favore di questa mozione, sperando almeno che il problema
sia stato sollevato e che qualcosa possa cambiare all'interno di
questa maggioranza regionale.
PRESIDENTE
: Ha chiesto di parlare il Consigliere Mafrica
per dichiarazione di voto, ne ha facoltà.
MAFRICA (P.C.I.):
Mi dispiace che la
maggioranza
non voglia votare questa mozione (mi auguro che ci ripensi ancora),
perchè lo spirito della mozione non ha assolutamente niente a che
spartire con le dichiarazioni offensive ed anche squalificanti che
ha fatto il Consigliere Baldassarre, perché è abitudine del
Consigliere Baldassarre agganciarsi su ogni mozione presentata da
altri per mettersi sempre in evidenza e spesso, che vada al di là
del segno.
Il senso della mozione, è quello di tenere conto al massimo
della necessità che queste persone invalide abbiano un lavoro, e
poi per affiancare alla Giunta un Comitato con le categorie
interessate perchè possano cessare anche quelle affermazioni del
tipo di quelle fatte ora dal Consigliere Baldassarre, che ogni
tanto circolano. Se ci sono le Commissioni nei concorsi, a parte il
Consigliere Baldassarre, una certa fiducia c'è; se si fa un
comitato consultivo anche in questo caso, vengono meno quelle voci
e non si avranno più interventi di questo tipo.
PRESIDENTE
: Ha chiesto di parlare il Consigliere Torrione
per dichiarazione di voto, ne ha facoltà.
TORRIONE (P.S.I.):
Credo che vada comunque sottolineato
un aspetto, che riguarda non solo l'Amministrazione ma anche gli
interessati, e questo lo dico con cognizione di causa, anche perchè
un invalido collocato nel posto non idoneo, costituisce un fatto
che non è positivo neanche per l'interessato. Quindi la scelta
della collocazione dell'invalido all'interno dell'Amministrazione
deve essere una scelta molto oculata, che va valutata sulla base
anche della idoneità del candidato a ricoprire un determinato posto
in organico.
Dico questo perchè uno dei posti più ambiti dalle varie
categorie è quello di usciere. Faccio un esempio classico. Sovente
per certi tipi di menomazione fisica che è tipica di queste
categorie, l'impatto del pubblico con l'usciere invalido non è
sempre producente, e non solo per il pubblico, ma per l'interessato
che probabilmente ha alcuni motivi di frustrazione dovuti alle sue
condizioni fisiche, che non gli consentono di avere nei confronti
del pubblico quella sensibilità che è necessaria.
Il problema non lo incentrerei tanto su quel fiume di parole che
è stato fatto su questo argomento, ma sotto questo aspetto che è
rilevante, perchè è vero che è indispensabile dare un lavoro alle
categorie protette, ma è anche il caso di sottolineare che il tipo
di lavoro deve essere adeguato alle condizioni fisiche e
psicologiche del lavoratore che viene avviato al lavoro.
Devo riconoscere che il Presidente della Giunta ha detto delle
cose giuste perchè le disposizioni di legge gli danno ragione.
Invece quello che sottolineo, è l'esigenza di dare un assetto
diverso alla collocazione nell'ambito dell'amministrazione; mi
rendo conto che ci sono anche quegli inconvenienti cui qualche
collega ha fatto cenno, ma l'inconveniente più grosso resta questo:
considerare l'opportunità di dare al lavoratore inserito in questi
elenchi e poi assunto, la possibilità di esprimere la propria
personalità nell'ambito del lavoro che gli è stato assegnato.
Riconosco che sia in questa sede, che nell'ambito del Comune di
Aosta, a volte questo risultato non è stato conseguito perchè
nonostante tutti gli sforzi che si sono fatti si è poi messo l'uomo
sbagliato al posto sbagliato, con conseguenze negative sia per
quello che era l'espletamento del lavoro, che nei riguardi
dell'interessato che era costretto a fare un lavoro per cui non si
sentiva portato.
Inviterei quindi l'Amministrazione a fare una riflessione più
complessiva perchè casi di questo genere sono sotto gli occhi di
tutti, pertanto per tutti i motivi che ho spiegato, a titolo di
sollecitazione voto questa mozione perchè venga rivisto il
problema, anche se mi rendo conto che le cose che sono state dette
da parte della Giunta sono corrispondenti alla realtà.
PRESIDENTE
: Ha chiesto di parlare il Consigliere
Baldassarre per fatto personale, ne ha facoltà.
BALDASSARRE (P.S.D.I.):
Ad un Consigliere del P.C.I.,
questo partito che è destinato ad un declino come sappiamo tutti,
che si è permesso di usare termini come "offensivo, squalificante e
protagonista", ebbene dico a questo Consigliere e al suo Gruppo che
è offensivo nei confronti degli elettori l'atteggiamento che questo
assume in questo Consiglio regionale, è la non esistenza del Gruppo
comunista in questo Consiglio regionale che è offensiva, è
squalificante l'atteggiamento di attesa infinita di passare sul
carro della maggioranza, e protagonista questo gruppo consiliare
che è all'interno di questo Consiglio regionale, non lo diventerà
mai.
E poi il Consigliere Mafrica si contraddice subito; dice che le
voci che circolano danno ragione al Consigliere Baldassarre, quindi
se è squalificante ed offensivo quello che ho avuto il coraggio di
dire in Consiglio regionale, allora fate la vera opposizione in
Consiglio regionale, fatevi vedere, fatevi sentire che
esistete.
Non ritengo di essere stato offensivo, ho solo espresso quello
che politicamente ritengo di dover esprimere, a differenza di altri
Consiglieri.
PRESIDENTE
: Ha chiesto di parlare il Consigliere Aloisi,
ne ha facoltà.
ALOISI (M.S.I.):
Ho letto con molta attenzione la mozione
presentata dal PCI e ne condivido lo spirito, però devo dire con
tutta sincerità che a mio avviso lo scopo, l'obiettivo di questa
mozione non è tanto quello di avere una maggior trasparenza nelle
assunzioni e nei concorsi, l'obiettivo è ancora una volta quello di
inserire nelle commissioni per i concorsi e le assunzioni, un
rappresentante del proprio partito.
Quanto dico è un dato di fatto concreto, lo vediamo tutti i
giorni, nei vari concorsi quando c'è da inserire un rappresentate
dell'opposizione, guarda caso è quasi sempre uno del PCI. Ci terrei
a far presente alla Giunta che dell'opposizione in Consiglio
regionale fanno parte oltre al PCI anche altri raggruppamenti
politici: il movimento sociale italiano, il partito socialista e
gli altri partiti.
Per questo motivo mi asterrò sulla mozione, e non perchè
condivida lo spirito. Sappiamo in effetti che in Italia in tutte le
Regioni, compresa la nostra Valle, il clientelismo è un aspetto
dominante di tutte le Amministrazioni degli Enti locali, e noi
siamo per una trasparenza di quella che è la gestione della cosa
pubblica. Ma siccome lo scopo è qui di inserire ancora una volta un
rappresentante del PCI, su questo non siamo d'accordo e quindi
prego la Giunta d'ora in avanti di considerare che in questo
Consiglio ci sono anche altre forze politiche di opposizione.
PRESIDENTE
: Pongo in votazione la mozione in oggetto:
ESITO DELLA VOTAZIONE
Presenti 26
Votanti 6
Favorevoli 6
Astenuti 20 (Aloisi, Beneforti, Bondaz, Borbey, Chabod, De
Grandis, Faval, Lanièce, Lanivi, Maquignaz, Marcoz, Martin, Perrin,
Pollicini, Ricco, Rolando, Rollandin, Stévenin, Tamone e Voyat)
Il Consiglio non approva
Informativa cookies
Consiglio Regionale della Valle d'Aosta © 2025
Questo sito utilizza cookies propri e di terze parti. Continuando ad usare questo sito, acconsenti all'utilizzo di questa tecnologia.
Consulta la nostra
informativa
per maggiori informazioni e per istruzioni su come disattivare i cookies.
OK